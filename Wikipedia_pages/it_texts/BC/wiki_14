{"id": "5992268", "revid": "1846281", "url": "https://it.wikipedia.org/wiki?curid=5992268", "title": "Finale della Coppa dei Campioni 1961-1962", "text": "La finale della 7\u00aa edizione di Coppa dei Campioni si disput\u00f2 il 5 maggio 1962 presso lo Stadio Olimpico di Amsterdam tra i portoghesi del Benfica, campioni in carica, e gli spagnoli del , alla sesta finale di questa competizione. All'incontro assistettero circa spettatori. Il match, arbitrato dall'olandese Leonard Horn, vide la vittoria per 5-3 della squadra lusitana.\nIl cammino verso la finale.\nIl Benfica, in qualit\u00e0 di campione in carica, ricevette un bye per giocare direttamente a partire dagli ottavi di finale, dove affront\u00f2 l' che super\u00f2 con un punteggio complessivo di 6-2. Ai quarti batt\u00e9 i tedeschi occidentali del , perdendo 3-1 in Germania Ovest e vincendo 6-0 in Portogallo. In semifinale gli inglesi del furono battuti 3-1 a Lisbona e ci\u00f2 rese ininfluente la sconfitta per 2-1 rimediata a Londra.\nIl esord\u00ec al primo turno contro gli ungheresi del Vasas Budapest, che super\u00f2 con un punteggio complessivo di 5-1. Agli ottavi i danesi del Boldklubben 1913 furono annullati grazie a un risultato aggregato di 12-0. Ai quarti i campioni d'Italia della Juventus diedero filo da torcere alle \"Merengues\", che riuscirono a vincere 1-0 la partita d'andata al Comunale di Torino, ma persero col medesimo risultato la gara di ritorno al Bernab\u00e9u. Fu necessario uno spareggio, giocato al Parco dei Principi di Parigi, dove i \"Blancos\" ebbero la meglio per 3-1. In semifinale i belgi dello furono superati agilmente con un 4-0 all'andata e 2-0 al ritorno.\nLa partita.\nIl Benfica di B\u00e9la Guttmann si appresta ad affrontare un ostacolo a prima vista insormontabile, il Real Madrid di Ferenc Pusk\u00e1s, Luis Del Sol e Alfredo Di St\u00e9fano in un periodo di grazia. Infatti al minuto 23 i \"Blancos\" sono gi\u00e0 avanti di due gol, firmati entrambi dall'attaccante ungherese. Dopo due minuti i lusitani riescono ad accorciare le distanze con Jos\u00e9 \u00c1guas e otto minuti dopo Domiciano Cav\u00e9m porta la partita in parit\u00e0. L'ultimo sussulto del primo tempo lo d\u00e0 ancora il Real Madrid con Puskas che batte nuovamente Costa Pereira per il 3-2 parziale.\nNel secondo tempo, per\u00f2, sale in cattedra Eus\u00e9bio. Al sesto serve a M\u00e1rio Coluna la palla del pareggio e dopo un quarto d'ora prima trasforma il calcio di rigore che si \u00e8 procurato e poi dopo cinque minuti chiude la partita con un tiro violento dal limite dell'area. Il Real Madrid continua a provarci fino all'ultimo, ma il Benfica tiene bene il campo e limita i danni fino al fischio finale di Horn."}
{"id": "5992284", "revid": "922800", "url": "https://it.wikipedia.org/wiki?curid=5992284", "title": "Anastasiya Petryk", "text": ""}
{"id": "5992294", "revid": "62004", "url": "https://it.wikipedia.org/wiki?curid=5992294", "title": "Jonathan Fumeaux", "text": "Carriera.\nNel giugno 2016 si laurea campione nazionale svizzero in linea vincendo in solitaria la prova svoltasi a Martigny. \u00c8 stata la sua unica vittoria da professionista."}
{"id": "5992296", "revid": "124410638", "url": "https://it.wikipedia.org/wiki?curid=5992296", "title": "Jean Ray (scrittore)", "text": "Noto soprattutto come Jean Ray e John Flanders, ha firmato anche come King Ray, Alix R. Bantam, Sailor John e altri numerosi pseudonimi, una larga produzione di testi letterari.\nIl suo romanzo capolavoro \u00e8 Malpertuis, un classico della letteratura fantastica che narra le vicende di come le antiche divinit\u00e0 greche siano rimaste intrappolate, sotto squallide sembianze umane, in una tetra magione fiamminga. Da questo libro il regista Harry K\u00fcmel trasse un omonimo film nel 1971 con Orson Welles e Michel Bouquet.\nBiografia.\nNato nella provincia delle Fiandre Orientali, dove studi\u00f2, fu impiegato comunale fino agli anni 1920, quando cominci\u00f2 a lavorare nel quotidiano \"Journal de Gand\" e poi anche nel mensile \"L'Ami du Livre\" (di cui diventa direttore dal 1923), scrivendo anche canzoni per il teatro di rivista.\nArrestato l'8 marzo 1926, con l'accusa di appropriazione indebita, venne condannato a sei anni e sei mesi di prigione, ma riusc\u00ec a uscirne il 1\u00ba febbraio 1929.\n\u00c8 questa l'epoca in cui cominci\u00f2, con grande prolificit\u00e0, a collaborare a diversi periodici, come \"La Revue Belge\", \"Bravo!\", \"La Flandre Lib\u00e9rale\", \"Mon copain\", \"Prenez-moi\", \"Les D\u00e9bats\", \"De Filosofo\", \"Le Bien Public\", \"De Dag\" ecc. (con quasi 200 pseudonimi), oltre che a scrivere ben 96 libri di fiction.\nRiprese il nome di Jean Ray in occasione delle raccolte degli anni 1940, come \"Le Grand Nocturne\" (1942), \"Les Cercles de l'\u00e9pouvante\" (1943), \"Les Derniers Contes de Canterbury\" (1944), e i romanzi \"Malpertuis\" (1943) e \"La Cit\u00e9 de l'indicible peur\" (1943).\nDopo la seconda guerra mondiale, collabor\u00f2 con indefessa abbondanza di articoli e racconti ad altri periodici, come \"Audace\", \"Le Petit Luron / 't Kapoentje\", \"Les Cahiers de la Biloque\", \"Overal\", \"Fiction\", \"Het Volk\", \"Tintin / Kuifje\", \"Myst\u00e8re-Magazine\", \"Golf\" ecc., e inizi\u00f2 a scrivere anche romanzi per adolescenti, sceneggiature per fumetti ecc.\nAntologie (non solo personali) sono \"Le Livre des fant\u00f4mes\" (1947), \"La Gerbe noire\", \"Les Vingt-cinq meilleures histoires noires et fantastiques\" (1961), \"Le Carrousel des mal\u00e9fices\" (1964) e \"Les Contes noirs du golf\" (1964). \nNel 1961 venne pubblicata una raccolta destinata a procurargli molto successo ovvero \"25 histoires noires et fantastiques,\" tradotta poi nel 1963 in Italia da Baldini &amp; Castoldi con il titolo \"25 racconti neri e fantastici\": si tratta oggi di una vera e propria rarit\u00e0 ricercata dai collezionisti.\nDal 1963 al 1965 sono state pubblicati, presso Laffont, quattro volumi di \"\u0152uvres compl\u00e8tes\" (in realt\u00e0 una scelta). \nLa sua bibliografia conta infatti circa 9300 racconti e 5000 testi di reportage, cronache, interventi critici e altro. \nRecentemente \u00e8 stato l'editore Hypnos In Italia con 2 raccolte di racconti (\"Il Gran Notturno\" e \"I racconti del whisky\") a disseppellire dall'oblio la sua figura. Da segnalare anche l'antologia edita da Profondo Rosso \"La casa stregata di Fulham Road e altri orrori\" che racchiude alcuni racconti - per la prima volta tradotti in Italia - che vedono per protagonista Harry Dickson, sorta di detective del romanzo poliziesco fantastico mentre Malpertuis finalmente \u00e8 stato ristampato in Urania Horror n. 12. Nell'aprile del 2021 \u00e8 uscita La citt\u00e0 della paura indicibile, finalmente tradotta per la prima volta in italiano da Agenzia Alcatraz per la collana Bizarre."}
{"id": "5992298", "revid": "1379854", "url": "https://it.wikipedia.org/wiki?curid=5992298", "title": "Graineliers", "text": " \u00e8 un manga scritto e disegnato da Rihito Takarai, pubblicato su Monthly GFantasy della Gangan Comics a partire dal settembre 2013. \nTrama.\nLa storia gira attorno ai graineliers, persone in grado di produrre semi che conferiscono particolari poteri. Proprio Lucas, a causa di un seme che \u00e8 stato costretto a ingerire a causa del padre, otterr\u00e0 dei superpoteri dopo essere stato in coma diversi anni. "}
{"id": "5992299", "revid": "484362", "url": "https://it.wikipedia.org/wiki?curid=5992299", "title": "Cappella della Visione di Sant'Ignazio di Loyola", "text": "La Cappella della Visione di Sant'Ignazio di Loyola \u00e8 una chiesa di Roma, in localit\u00e0 La Storta.\nStoria.\nA Roma, lungo la Via Francigena, in localit\u00e0 La Storta, esisteva una piccola cappella.\nSecondo la tradizione, nel novembre 1537 tre sacerdoti, Ignazio di Loyola, Pietro Favre da Villaret e Diego La\u00ednez da Almaz\u00e1n, si misero in cammino verso Roma tenendo \u00abla strada di Siena\u00bb, la Via Cassia.\nGiunti alla Storta, Ignazio coi suoi due compagni sost\u00f2 in una delle piccole chiesette lungo il percorso, nei pressi della quale esistevano una antichissima osteria e una stalla; immerso in preghiera, egli ebbe la visione di Ges\u00f9 Cristo con la croce sulle spalle, accanto al Padre. In risposta al Padre che gli diceva \u00abVoglio che Tu pigli questo per servitore tuo\u00bb, Ges\u00f9 rivolgendosi ad Ignazio disse: \u00abVoglio che tu ci serva\u00bb.\nTale momento segn\u00f2 per Ignazio la chiamata alla mistica dell'unione con Cristo e alla mistica del servizio. Nella fondazione della Compagnia di Ges\u00f9, l'episodio riveste un'importanza centrale anche per la scelta del nome della Compagnia.\nIl luogo e la cappella divennero presto, gi\u00e0 subito dopo la fondazione della Compagnia (1540), oggetto di venerazione e meta di pellegrinaggi, soprattutto da parte dei religiosi Gesuiti.\nLa struttura originaria.\nLa Cappella originaria constava di due finestre ai lati del portone, basse, con gradini, simili a sedili, sui quali ci si poteva inginocchiare e vedere l'interno, caratteristica tipica delle cappelle situate lungo le vie percorse dai pellegrini per permettere loro di raccogliersi in preghiera davanti alle immagini sacre, anche quando le porte erano chiuse per motivi di sicurezza. Ai lati della facciata due paracarri, presi dai resti di qualche villa o casa antica, forse dalla vicina Veio.\nL'edificio attuale.\nDopo la prima guerra mondiale, tra i progetti per la costituzione di un santuario dedicato a Sant'Ignazio alla Storta, fu preso in considerazione anche un ampliamento della Cappella, ma l'idea venne abbandonata per mancanza di spazio e fu costruita \"ex novo\" una Chiesa sulla collinetta vicina che divenne poi l'attuale Cattedrale dei Sacri Cuori di Ges\u00f9 e Maria.\nIn seguito alla distruzione della originaria Cappella, avvenuta durante un bombardamento nel maggio del 1944, essa venne ricostruita nello stesso anno dal P. Norbert de Boynes, vicario generale. Successivamente, fu restaurata e nuovamente inaugurata nel luglio del 1983."}
{"id": "5992300", "revid": "594360", "url": "https://it.wikipedia.org/wiki?curid=5992300", "title": "Lee Hye-in (attrice)", "text": ""}
{"id": "5992317", "revid": "481666", "url": "https://it.wikipedia.org/wiki?curid=5992317", "title": "The Eyes of the World", "text": ""}
{"id": "5992324", "revid": "115614462", "url": "https://it.wikipedia.org/wiki?curid=5992324", "title": "Rihito Takarai", "text": "Molte delle sue opere (ad eccezione di Graineliers) sono di genere yaoi. "}
{"id": "5992327", "revid": "1924342", "url": "https://it.wikipedia.org/wiki?curid=5992327", "title": "Roses (The Chainsmokers)", "text": "Roses \u00e8 un brano musicale del duo dance americano The Chainsmokers, pubblicato per il download digitale dal 16 giugno 2015, eseguito in accoppiata con la cantante americana Elizabeth Roze Mencel, meglio nota con lo pseudonimo Rozes. Il brano \u00e8 stato pubblicato come secondo singolo estratto dall'extended play di debutto dei The Chainsmokers \"Bouquet\"."}
{"id": "5992330", "revid": "599013", "url": "https://it.wikipedia.org/wiki?curid=5992330", "title": "Deyonta Davis", "text": "Carriera.\nSi rese eleggibile per il Draft NBA 2016, che si svolge al Barclays Center di Brooklyn il 23 giugno, durante il quale \u00e8 stato scelto con la trentunesima scelta assoluta dai Boston Celtics. Successivamente venne ceduto ai Memphis Grizzlies. Durante la stagione trov\u00f2 poco spazio, giocando 36 partite, spesso \"garbage-time\" senza mai partire da titolare. Nei playoffs invece gioc\u00f2 3 partite, anche quelle tutte nel \"garbage-time\". Venne assegnato pi\u00f9 volte agli Iowa Energy in D-League."}
{"id": "5992336", "revid": "2207437", "url": "https://it.wikipedia.org/wiki?curid=5992336", "title": "Episodi de La nave dei sogni", "text": "Lista degli episodi della serie televisiva La nave dei sogni, trasmessa in Germania dal 22 novembre 1981 su ZDF.\nIn Italia fu trasmessa per la prima volta dal 4 luglio 2010 da Rai 1 partendo dall'episodio 59 e mandando in onda gli episodi in ordine inverso. La messa in onda regolare e nel corretto ordine inizi\u00f2 il 31 maggio 2011 con l'episodio 32. Le nuove puntate vengono trasmesse dai Rai 2 a partire dal 9 giugno 2012."}
{"id": "5992340", "revid": "1305772", "url": "https://it.wikipedia.org/wiki?curid=5992340", "title": "Sledgehammer (Rihanna)", "text": "Sledgehammer \u00e8 un singolo della cantante barbadiana Rihanna, pubblicato il 27 giugno 2016 come unico estratto dalla colonna sonora del film \"Star Trek Beyond\".\nDescrizione.\nIl brano affonda le proprie radici gi\u00e0 nel 2014, quando Rihanna pubblic\u00f2 una frase del testo attraverso Twitter, \u00abYou're just another brick and I'm a sledgehammer\u00bb, lasciando intendere di essere al lavoro sul brano. \"Sledgehammer\" \u00e8 stato scritto dalla stessa cantante insieme a Jesse Shatkin e Sia, quest'ultima gi\u00e0 collaboratrice di Rihanna alla realizzazione del singolo del 2012 \"Diamonds\".\nIl brano \u00e8 scritto con la chiave di Re minore con un tempo lento di 66 battiti al minuto in tempo comune. Ne consegue una progressione di accordi di D - B\u266d - Gm, e la voce di Rihanna si estende da G a F\u266f.\nVideo musicale.\nIl videoclip, diretto da Floria Sigismondi e girato presso le Trona Pinnacles, \u00e8 stato presentato in anteprima il 30 giugno 2016 nelle sale IMAX alle nove di mattina, venendo successivamente pubblicato su Vevo e Tidal un'ora pi\u00f9 tardi.\nIl video mostra la cantante vestita con un costume sci-fi esibendosi in magiche mosse. Alla fine del video la cantante si trasforma in un dio celeste, faccia a faccia con l'Enterprise."}
{"id": "5992359", "revid": "287204", "url": "https://it.wikipedia.org/wiki?curid=5992359", "title": "Wanzl (disambigua)", "text": ""}
{"id": "5992361", "revid": "6923", "url": "https://it.wikipedia.org/wiki?curid=5992361", "title": "Banca di Corea", "text": "La banca di Corea () \u00e8 la banca centrale della Corea del Sud.\nStoria.\nLa Banca di Corea \u00e8 succeduta alla Banca del Chosen.\nAll'arrivo delle forze americane, il 15 agosto 1945, l'economia coreana era precipitata nel marasma. L'obiettivo immediato era quello di bloccare la forte inflazione e il disordine finanziario portato da una grave mancanza di risorse e dalla divisione in due del paese lungo il 38\u00ba parallelo.\nIn questa situazione, si discusse in tutto il paese se istituire una banca centrale e A. I. Bloomfield, inviato dalla \"Federal Reserve Bank of New York\", scrisse il testo della legge istitutiva della banca.\nLa Banca di Corea fu conseguentemente fondata il 12 giugno 1950.\nStruttura.\nAl vertice dell'istituzione c'\u00e8 il Comitato di Politica Monetaria (\"Geumnyung Tonghwa Wiwonhoe\"), la cui funzione principale \u00e8 di formulare la politica monetaria e creditizia. Il Comitato \u00e8 composto di sette membri in rappresentanza di vari settori:\n1) il Governatore \u00e8 membro di diritto;\n2) il primo vicegovernatore \u00e8 membro di diritto;\n3) un membro indicato dal Ministero della Strategia e delle Finanze;\n4) un membro indicato dal Governatore;\n5) un membro indicato dal Presidente della Commissione di controllo sui Servizi Finanziari;\n6) un membro indicato dal Presidente della Camera di Commercio e Industria della Corea;\n7) un membro indicato dal Presidente della Federazione bancaria coreana.\nI membri sono nominati dal presidente della repubblica per un mandato di quattro anni, eccetto il vice governatore che lo \u00e8 per tre anni e pu\u00f2 essere rieletto. Tutti i membri lavorano a tempo pieno e nessuno pu\u00f2 essere revocato contro la sua volont\u00e0. Il Governatore funge da presidente del Comitato.\nSotto il Comitato si trovano gli organi esecutivi, che devono mettere in pratica la politica monetaria decisa dal Comitato.\nEssi sono il Governatore, il primo vicegovernatore e cinque altri vicegovernatori.\nIl Governatore \u00e8 nominato dal Presidente della Repubblica su delibera del Consiglio di Stato. Il mandato dura quattro anni e pu\u00f2 essere rieletto solo una volta. Dal 2014 il Governatore \u00e8 Ju-Yeol Lee.\nIl Revisore, nominato dal Presidente della Repubblica su indicazione del Ministro delle Finanze, vigila sulle operazioni della banca centrale e relaziona annualmente in proposito il Comitato di Politica Monetaria e il Governo.\nLa sede centrale della Banca \u00e8 a Seul, vi sono poi 16 sedi nelle maggiori citt\u00e0 coreane. Infine la banca di Corea ha cinque rappresentanze all'estero, a New York, Francoforte, Tokyo, Londra e Pechino.\nCompiti.\nL'obiettivo principale della Banca di Corea \u00e8 la stabilit\u00e0 dei prezzi. A tal fine fissa un obiettivo di inflazione da mantenere nel triennio.\nGli altri compiti sono:"}
{"id": "5992362", "revid": "600229", "url": "https://it.wikipedia.org/wiki?curid=5992362", "title": "Ghironde", "text": ""}
{"id": "5992363", "revid": "600229", "url": "https://it.wikipedia.org/wiki?curid=5992363", "title": "Ciaramelle", "text": ""}
{"id": "5992365", "revid": "767487", "url": "https://it.wikipedia.org/wiki?curid=5992365", "title": "Liuti", "text": "I liuti sono una classe di strumenti musicali posta all'interno dei cordofoni composti, indicata nella classificazione Hornbostel-Sachs con il codice 321.\nA loro volta si dividono in tre classi: i liuti arcuati, i liuti a giogo (meglio conosciuti come \"lire\") e i liuti a manico (al cui interno si trovano gli strumenti delle famiglie della chitarra e del violino).\nCaratteristiche.\nI liuti sono strumenti a una o pi\u00f9 corde, disposta/e parallelamente alla tavola sonora.\nSi suddividono in:"}
{"id": "5992368", "revid": "31886", "url": "https://it.wikipedia.org/wiki?curid=5992368", "title": "Acantholycosa khakassica", "text": "Acantholycosa khakassica \u00e8 un ragno appartenente alla famiglia Lycosidae.\nEtimologia.\nIl nome della specie deriva dalla zona di rinvenimento: la repubblica della federazione russa della Khakassia.\nCaratteristiche.\nL'olotipo maschile rinvenuto ha lunghezza totale \u00e8 di 8,50-9,20mm; la lunghezza del cefalotorace \u00e8 di 3,90-4,20mm; e la larghezza \u00e8 di 3,00-3,30mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto 20 chilometri a sudsudest di Mrassu, nei monti dell'Abakan, nel sudovest della Chakassia.\nTassonomia.\nAppartiene al \"khakassica-group\", le cui caratteristiche peculiari sono: l'embolus possiede nella parte centrale un'escrescenza biforcuta ed una punta sottile rastremata.\nAl 2016 non sono note sottospecie e dal 2004 non sono stati esaminati nuovi esemplari."}
{"id": "5992369", "revid": "767487", "url": "https://it.wikipedia.org/wiki?curid=5992369", "title": "Desiigner", "text": "\u00c8 salito alla ribalta internazionale grazie al suo singolo di debutto \"Panda\", che ha raggiunto la prima posizione nella \"Billboard\" Hot 100. Nel febbraio 2016 Kanye West ha usato un sample della canzone nel suo brano \"Pt. 2\", facendo successivamente firmare Desiigner con l'etichetta GOOD Music. Nel 2019 il cantante ha lasciato entrambe le etichette, diventando un artista indipendente.\nBiografia.\nSidney Royel Selby III nasce il 3 maggio 1997 a Brooklyn, New York. Dopo aver compiuto 14 anni, abbandona la scuola e si avvia verso la carriera musicale.\nDesiigner inizia la sua carriera da rapper con il suo nickname iniziale, Dezolo. Successivamente inizia a lavorare ad alcuni pezzi sotto il nome di Designer Royel, dove Royel era il suo secondo nome. Sua sorella lo convince ad abbandonare \"Royel\" e ad aggiungere una seconda \"i\" a Designer. Sotto il suo nuovo pseudonimo, il 3 dicembre 2015 Desiigner pubblica la sua prima canzone ufficiale, prodotta da The Shell God e chiamata \"Zombie Walk\".\nIl 15 dicembre 2015, pubblica tramite YouTube, SoundCloud e iTunes il suo singolo commerciale di debutto, \"Panda\", ripubblicandolo nuovamente nel febbraio 2016. L'11 febbraio, il rapper firma un contratto discografico con la GOOD Music, sotto l'egida della Def Jam Recordings. Dopo aver firmato il contratto, Desiigner collabora a due canzoni, \"Pt. 2\" (contenente un sample di \"Panda\") e \"Freestyle 4\" di Kanye West. Entrambe le tracce sono incluse nel settimo album di West, \"The Life of Pablo\".\nIl 26 giugno 2016 pubblica il suo mixtape d'esordio, \"New English\". Il 4 maggio 2018, con un ritardo di due anni dall'annuncio, esce l'EP \"Life of Desiigner\"."}
{"id": "5992372", "revid": "1305772", "url": "https://it.wikipedia.org/wiki?curid=5992372", "title": "Solitaire", "text": ""}
{"id": "5992374", "revid": "600229", "url": "https://it.wikipedia.org/wiki?curid=5992374", "title": "Shred (musica)", "text": ""}
{"id": "5992380", "revid": "600229", "url": "https://it.wikipedia.org/wiki?curid=5992380", "title": "Flatpicking", "text": ""}
{"id": "5992399", "revid": "600229", "url": "https://it.wikipedia.org/wiki?curid=5992399", "title": "Chitarra a 9 corde", "text": ""}
{"id": "5992400", "revid": "22475", "url": "https://it.wikipedia.org/wiki?curid=5992400", "title": "Luvunga", "text": "Luvunga \u00e8 un genere di piante della famiglia delle Rutacee.\nTassonomia.\nComprende le seguenti specie:"}
{"id": "5992401", "revid": "31886", "url": "https://it.wikipedia.org/wiki?curid=5992401", "title": "Acantholycosa levinae", "text": "Acantholycosa levinae \u00e8 un ragno appartenente alla famiglia Lycosidae.\nEtimologia.\nIl nome della specie deriva dalla raccoglitrice dell'olotipo: la sig.ra \"Nadezhda V. Levina\".\nCaratteristiche.\nL'olotipo maschile rinvenuto ha lunghezza totale \u00e8 di 7,60mm; la lunghezza del cefalotorace \u00e8 di 3,60mm; e la larghezza \u00e8 di 2,95mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto 30 chilometri a sudest di Ust-Koksa, nella Riserva Katunski, appartenente ai Monti Altaj.\nTassonomia.\nAppartiene al \"baltoroi-group\", le cui caratteristiche peculiari sono: punta dell'apofisi terminale biforcuta o tronca; presenza di una piccola apofisi triangolare nella palea e il setto a forma di ancora.\nAl 2016 non sono note sottospecie e dal 2004 non sono stati esaminati nuovi esemplari."}
{"id": "5992402", "revid": "767487", "url": "https://it.wikipedia.org/wiki?curid=5992402", "title": "Rapper Big Pooh", "text": ""}
{"id": "5992403", "revid": "132266", "url": "https://it.wikipedia.org/wiki?curid=5992403", "title": "Vedetta Anti Sommergibile", "text": ""}
{"id": "5992406", "revid": "580197", "url": "https://it.wikipedia.org/wiki?curid=5992406", "title": "Chieti Calcio 1999-2000", "text": "Questa pagina raccoglie le informazioni riguardanti il Chieti Calcio nelle competizioni ufficiali della stagione 1999-2000."}
{"id": "5992413", "revid": "22475", "url": "https://it.wikipedia.org/wiki?curid=5992413", "title": "Paramignya", "text": "Paramignya \u00e8 un genere di piante della famiglia delle Rutacee.\nTassonomia.\nComprende le seguenti specie:"}
{"id": "5992414", "revid": "124117990", "url": "https://it.wikipedia.org/wiki?curid=5992414", "title": "Blake sotto assedio!", "text": "Blake sotto assedio! (\"Get Blake!/Objectif Blake!\") \u00e8 una serie animata franco-statunitense prodotta da Nickelodeon Animation Studio e Marathon Group.\nTrama.\nTre scoiattoli alieni provenienti dallo spazio e dal futuro vogliono impedire che Blake diventi un SuperRanger Spaziale, questi cercheranno di fermarlo e di distruggerlo"}
{"id": "5992425", "revid": "38120", "url": "https://it.wikipedia.org/wiki?curid=5992425", "title": "Ping Pong", "text": ""}
{"id": "5992427", "revid": "83531", "url": "https://it.wikipedia.org/wiki?curid=5992427", "title": "Societ\u00e0 Sportiva Lanciano 1999-2000", "text": "Questa pagina raccoglie le informazioni riguardanti la Societ\u00e0 Sportiva Lanciano nelle competizioni ufficiali della stagione 1999-2000."}
{"id": "5992443", "revid": "600229", "url": "https://it.wikipedia.org/wiki?curid=5992443", "title": "Contrabbassisti", "text": ""}
{"id": "5992444", "revid": "287204", "url": "https://it.wikipedia.org/wiki?curid=5992444", "title": "Ping pong (album)", "text": ""}
{"id": "5992445", "revid": "31886", "url": "https://it.wikipedia.org/wiki?curid=5992445", "title": "Acantholycosa logunovi", "text": "Acantholycosa logunovi \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 in onore del raccoglitore dell'olotipo: l'aracnologo russo Dmitri Logunov (1962- ).\nCaratteristiche.\nL'olotipo maschile rinvenuto ha lunghezza totale \u00e8 di 6,80-7,50mm; la lunghezza del cefalotorace \u00e8 di 3,60-3,75mm; e la larghezza \u00e8 di 2,85-2,95mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto 50 chilometri ad ovest di Kosh-Agach, e circa 20-25 chilometri ad ovest di Bel'tir, fra 2900 e 3100 metri di altitudine, nella sezione russa dei Monti Altaj.\nTassonomia.\nA questa specie non \u00e8 stato attribuito un gruppo di appartenenza.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5992446", "revid": "287204", "url": "https://it.wikipedia.org/wiki?curid=5992446", "title": "Ping Pong (film)", "text": ""}
{"id": "5992448", "revid": "287204", "url": "https://it.wikipedia.org/wiki?curid=5992448", "title": "Ping Pong (album)", "text": ""}
{"id": "5992452", "revid": "126257", "url": "https://it.wikipedia.org/wiki?curid=5992452", "title": "Societ\u00e0 Anonima Italiana Ing. Nicola Romeo", "text": ""}
{"id": "5992456", "revid": "287204", "url": "https://it.wikipedia.org/wiki?curid=5992456", "title": "Enrica Margherita Boschetti", "text": "Ha studiato ostetricia presso la Clinica Universitaria \u00abMangiagalli\u00bb di Milano; nella stessa citt\u00e0 ha prestato la sua opera (NuovaCasa di Cura 4 Marie 1966) e poi vince il concorso indetto dall'Ospedale Fatebenefratelli, sempre a Milano. Per anni ha operato all'AIED, Associazione Italiana per l'Educazione Demografica.\nLa sua attivit\u00e0 clinica e di ricerca \u00e8 stata incentrata sulla contraccezione: lo studio dei metodi. In particolare si \u00e8 occupata dello studio del diaframma vaginale e degli spermicidi che davano maggiori e assolute garanzie purch\u00e9 venissero applicati correttamente.\nBiografia.\nNata a Bergamo da padre Angelo e madre Ester Zorzoli decide di non seguire la tradizione di famiglia per studiare medicina.\nSi dedica allo studio attivo dell'Ostetricia dalla met\u00e0 degli anni '50.\nNel 1958 inizia la lotta per l'abolizione dell'articolo 553 del Codice penale. (Codice Rocco, introdotto negli anni Trenta) \nNel 1959 promuove, con la partecipazione e l'aiuto economico di Adriano Olivetti il gruppo nascente del C.E.M.P. (Centro Educazione Matrimoniale e Prematrimoniale) storico consultorio familiare milanese una costola dell'A.I.E.D. (Associazione Italiana Educazione Demografica fondata nel 1951)\nNel 1964 \u00e8 invitata da una collega dell'Associazione Olandese Experta Contraception al 2\u00ba Congresso Internazionale di Amsterdam, all'avanguardia nell'attivazione di diversi centri per la contraccezione, dove allora si fabbricavano artigianalmente i primi diaframmi moderni.\nTornata a Milano fonda il CAD (Centro Addestramento Diaframma) che con l'apertura di alcuni ambulatori inizia l'opera di istruzione al personale sanitario, in seno all'Universit\u00e0 di Bologna e Messina.\nNel passaggio tra gli anni Sessanta e Settanta il tema della liberazione sessuale esplode insieme ai movimenti di contestazione giovanile e, maturano le condizioni perch\u00e9 contraccezione e aborto entrino a pieno titolo nella sfera degli argomenti politici.\nNel 1972 scrive un manuale \u201cTecnica di applicazione del diaframma vaginale\u201d presentato dal suo primario di allora, professore Italo Vandelli e dal direttore della II Clinica ostetrica dell'Universit\u00e0 di Roma - La Sapienza, professor Giuseppe Valle.\nNel 1977 pubblica \u201cRitorno al diaframma\u201d con la presentazione del professor Carlo Flamigni, direttore del Servizio di fisiopatologia della riproduzione dell'Universit\u00e0 di Bologna.\nDal 1981 \u00e8 giornalista medico-scientifica. \nNel 1984 pubblica: \u201dLa vagina umana\u201d edito solo negli Stati Uniti. Ha al suo attivo diverse pubblicazioni scientifiche, collaborazioni con riviste del settore e quotidiani nazionali ed internazionali.\nDal 1985 al 1994 la sua attivit\u00e0 giornalistica si \u00e8 svolta tra Milano e Lipari, permettendole di assistere il marito Amos Meliconi, generale C.A. della Guardia di finanza il cui internamento in vari lager tedeschi ha segnato l'inasprimento delle varie patologie;.\nAd oggi, orgogliosa del lavoro svolto nel sociale che la fanno ricordare come , ed \u00e8 ancora attiva in ambito giornalistico medico-scientifico.\nCattolica, al quale l'accomuna una profonda fede.\nRicerca.\nOggi ella dispone di un dossier di oltre 6000 casi. \nTra le ricerche svolte rendendosi conto di alcuni inconvenienti pratici dei diaframmi in commercio (tutti di fabbricazione straniera) ha pensato di apportarvi varie modifiche.\n\u00c8 titolare di tre brevetti per un'applicabilit\u00e0 facilitata, due misure di base sufficienti e, autoregolabili per quel che riguarda le dimensioni. Ci\u00f2 consente alle donne di controllare agevolmente se la posizione \u00e8 corretta, mentre il diaframma tradizionale comporta una serie molto numerosa di misure.\nEnrica Boschetti ha ideato anche un diaframma \u201c monouso\u201d, di cui la praticit\u00e0 \u00e8 indubbia, modificandone la struttura oltre al materiale originale di fabbricazione.\nRiconoscimenti.\nRaccontata a p.592 del libro \"Il controllo della fertilit\u00e0. Storia, problemi e metodi dall'antico Egitto ad oggi\" di Carlo Flamigni, edizioni UTET 2006.\"\"Ho un'amica, Enrica Boschetti, un'ostetrica, che ha dedicato gran parte della sua vita al diaframma: ne ha disegnato uno, che ha avuto molto successo; ha fatto scuola a medici e ostetriche; ha scritto un libro (Ritorno al diaframma), \u00e8 andata in giro per congressi e convegni, a sostenere le sue ragioni, accettando risolini, sfidando critiche, subendo anche qualche atto di maleducazione. \u00c8 stata lei a convincermi a organizzare a Bologna, nella clinica Ostetrica dell'Universit\u00e0, un Centro Addestramento Diaframma (CAD) dove alcune signore, volontarie e volenterose, passavano ore ad insegnare alle altre donne come si inserisce un diaframma.\u201d\" Cit. libri consultati pag.984\nEnrica Boschetti nel 2013 ha ricevuto dall'allora presidente della Repubblica, Giorgio Napolitano, la nomina a Cavaliere Ordine al Merito della Repubblica Italiana."}
{"id": "5992462", "revid": "287204", "url": "https://it.wikipedia.org/wiki?curid=5992462", "title": "Cyril Smith (motociclista)", "text": "Carriera.\nDopo aver partecipato alla seconda guerra mondiale in un reggimento di carristi, ha iniziato come collaudatore presso la Norton, partecipando a gare nazionali e ottenendo il titolo britannico nei sidecar nel 1951. Dallo stesso anno ha partecipato anche alle competizioni del motomondiale, ottenendo il titolo iridato nel motomondiale 1952 grazie ad una costanza di risultati, culminata con la prima vittoria in un singolo gran premio, ottenuta nel Gran Premio motociclistico di Germania 1952.\nAnche i due anni successivi si \u00e8 distinto per la regolarit\u00e0 di piazzamenti sul podio, classificandosi per\u00f2 al secondo posto dietro al suo caposquadra alla Norton Eric Oliver nel motomondiale 1953 e al terzo, sempre dietro a Oliver e al tedesco Wilhelm Noll che ha ottenuto il titolo, nel motomondiale 1954.\nSi \u00e8 ritirato dalle competizioni dopo il Tourist Trophy 1959, chiuso con un ritiro, come gi\u00e0 accaduto in tutte le edizioni precedenti in cui aveva gareggiato sull'Isola di Man.\n\u00c8 stato trovato morto nel novembre 1962 in un albergo a Keswick, probabilmente suicida."}
{"id": "5992463", "revid": "600229", "url": "https://it.wikipedia.org/wiki?curid=5992463", "title": "Drum-machine", "text": ""}
{"id": "5992464", "revid": "1305772", "url": "https://it.wikipedia.org/wiki?curid=5992464", "title": "Misconduct", "text": ""}
{"id": "5992466", "revid": "31886", "url": "https://it.wikipedia.org/wiki?curid=5992466", "title": "Acantholycosa mordkovitchi", "text": "Acantholycosa mordkovitchi \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 in onore del zoologo russo Vyacheslav Mordkovitch, specialista degli artropodi della Siberia occidentale e direttore del Museo Zoologico di Novosibirsk.\nCaratteristiche.\nL'olotipo maschile rinvenuto ha lunghezza totale \u00e8 di 8,00mm; la lunghezza del cefalotorace \u00e8 di 3,60mm; e la larghezza \u00e8 di 2,90mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto lungo il fiume Kastakhta, a circa 2000-2400 metri di altitudine, a sud dei monti Terektinsky, nella sezione russa dei Monti Altaj.\nTassonomia.\nAppartiene al \"mordkovitchi-group\", le cui caratteristiche peculiari sono: una consistente apofisi terminale troncata alla punta e un'apofisi tegolare con la parte terminale estesa retrolateralmente.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5992469", "revid": "767487", "url": "https://it.wikipedia.org/wiki?curid=5992469", "title": "Football Club Turris 1944 1999-2000", "text": "Questa pagina raccoglie le informazioni riguardanti la Football Club Turris 1944 nelle competizioni ufficiali della stagione 1999-2000."}
{"id": "5992482", "revid": "268129", "url": "https://it.wikipedia.org/wiki?curid=5992482", "title": "Calciomercato Live", "text": "Calciomercato Live \u00e8 un programma televisivo italiano di genere talk show incentrato sul calcio, in onda su Sportitalia dal luned\u00ec al venerd\u00ec a partire dal 2014.\nIl programma \u00e8 diviso in due parti: \"Calciomercato Live 1\u00aa Parte\", condotta da Gabriele Schiavi con Giada Giacalone dalle 17.00 alle 19.00, e \"Calciomercato Live 2\u00aa Parte\", condotta da Laura Esposto e Fernando Siani dalle 19.00 alle 21.00."}
{"id": "5992488", "revid": "767487", "url": "https://it.wikipedia.org/wiki?curid=5992488", "title": "Isabelle de la Tour", "text": "Era una dama d'onore di Caterina de' Medici. Faceva parte del famigerato \"squadrone volante\" di Caterina, un gruppo di belle spie femminili che venivano usate allo scopo di formare rapporti sessuali con diversi uomini potenti alla corte francese per estorcere cos\u00ec informazioni. Nel 1562 su iniziativa di Caterina, \u00e8 diventata l'amante di Luigi, principe di Cond\u00e9, fratello di Antonio di Navarra. Due anni pi\u00f9 tardi, Isabelle provoc\u00f2 uno scandalo, dando alla luce il figlio del principe di Cond\u00e9 ed \u00e8 stato bandita in un convento.\nIn seguito ha sposato ricco banchiere toscano Scipione Sardini, un favorito di Caterina.\nBiografia.\nIsabelle era la figlia di Gilles de la Tour, visconte di Turenne, barone di Limeuil, e di sua moglie, Marguerite de La Cropte. And\u00f2 a vivere alla corte di Carlo IX dove divenne uno delle dame d'onore di Caterina de' Medici. Isabelle era una lontana parente di Caterina attraverso la madre di quest'ultima, Madeleine de la Tour d'Auvergne.\nDama reale.\nBella con i capelli biondi, occhi blu e in possesso di un \"ingegno vivace\", \u00e8 stata immortalata nei versi dal poeta Pierre de Ronsard. Il suo bell'aspetto cattur\u00f2 l'attenzione della Regina Madre che la invit\u00f2 a unirsi al suo \"squadrone volante\u00bb, un gruppo di interessanti e di talentuose spie femminili che erano state reclutate per sedurre gli uomini potenti alla corte francese per estorcere cos\u00ec informazioni. Caterina era profondamente consapevole del potere femminile e dell'influenza che era in grado di esercitare sugli uomini - la conoscenza che aveva acquisito nell'osservare il suo defunto marito, Enrico II completamente sotto l'influenza della sua amante, Diana di Poitiers. Cre\u00f2 questo gruppo selezionato di circa ottanta belle dame di compagnia. Presero un ruolo attivo negli spettacoli che sono stati regolarmente organizzati a corte. A un sontuoso banchetto all'aperto tenutasi presso il Castello di Chenonceau, gli ospiti di sesso maschile sono stati serviti dalle donne con i seni scoperti.\nIl primo amante di Isabelle era Claudio di Guisa, che era uno dei pi\u00f9 grandi rivali di Caterina. Al duca \u00e8 stato seguito da Florimond Robertet, segretario di Caterina e un socio di Guisa. Nel 1562 su iniziativa di Caterina, sedusse Luigi, principe di Cond\u00e9, fratello di Antonio di Navarra.\nCon grande soddisfazione di Caterina, Cond\u00e9 si innamor\u00f2 appassionatamente di Isabelle, la cui bellezza e la sensualit\u00e0 gli fecero trascurare la sua presenza alle funzioni religiose protestanti a corte. Tuttavia, il suo dominio su di lui termin\u00f2 nel maggio 1564 quando diede alla luce suo figlio nella camera della Regina Madre a Digione. Lo scandalo gett\u00f2 Caterina su tutte le furie. Anche se le dame del suo \"squadrone volante\" sono state utilizzate per lo scopo specifico di agire come spie, erano tenute a essere discrete, decorose in pubblico e, soprattutto, evitare una gravidanza a tutti i costi. Isabelle aggiunse benzina sul fuoco da proclamare ad alta voce che Cond\u00e9 era il padre del bambino. Cond\u00e9, a gran voce, denunci\u00f2 la paternit\u00e0, e Caterina con rabbia lo respinse dalla corte. Isabelle \u00e8 stata costretta ad entrare in un convento a Auxonne. Per giustificare il duro trattamento ricevuto dalla regina, \u00e8 stato detto che Isabelle aveva tentato di avvelenare il suo corteggiatore respinto, il principe de la Roche-sur-Yon, nonch\u00e9 la Constable anziani di Francia, Anne de Montmorency.\nDue mesi dopo, la moglie di Cond\u00e9, Eleonora di Roucy mor\u00ec. Si rispos\u00f2 con Fran\u00e7oise d'Orleans-Longueville. A quel punto aveva rotto completamente con Isabelle che non lo ha mai perdonato nel negare della paternit\u00e0 di suo figlio. Il bambino mor\u00ec durante l'infanzia.\nMatrimonio.\nNel 1567, dopo aver lasciato il convento, Isabelle spos\u00f2 uno dei pupilli di Caterina, Scipione Sardini, un ricco banchiere di origine fiorentina. Lei e suo marito fecero costruire \"H\u00f4tel Scipione\" a Parigi.\nSardini \u00e8 stato nominato da Carlo IX \"visconte di Buzancy\".\nLa coppia ebbe quattro figli:\nMorte.\nIsabelle mor\u00ec a Parigi, il 25 marzo 1609, e fu sepolta a Chaumont-sur-Loire. Sardini mor\u00ec nello stesso anno.\nFu descritta nel racconto satirico di Honor\u00e9 de Balzac, \"La Chi\u00e8re nuict\u00e9e d'amour\", in cui il marito era il personaggio centrale."}
{"id": "5992489", "revid": "729019", "url": "https://it.wikipedia.org/wiki?curid=5992489", "title": "Castello di Ravarano", "text": "Il castello di Ravarano \u00e8 un maniero medievale che sorge nella piccola frazione di Ravarano, appartenente al comune di Calestano, in provincia di Parma.\nStoria.\nLa fortezza originaria fu innalzata a presidio della val Baganza, probabilmente agli inizi dell'XI secolo su iniziativa del Comune di Parma, che desiderava difendersi dalle incursioni provenienti dalla Lunigiana.\nNel 1214 il marchese Pelavicino Pallavicino, figlio di Guglielmo, acquist\u00f2 il maniero dal podest\u00e0 di Parma Baroccio Dal Borgo e nel 1249 suo figlio Uberto ne fu investito dall'imperatore del Sacro Romano Impero Federico II di Svevia.\nNel 1267 i guelfi parmigiani attaccarono e conquistarono il maniero e nel 1297 il Comune di Parma decret\u00f2 di non ricostruire pi\u00f9 alcuna fortificazione a Ravarano.\nManfredino Pallavicino, unico erede del padre Oberto II morto nel 1269, rientr\u00f2 in possesso del maniero insediandovi nel 1309 il castellano Bonaccorso Draghi. Nel 1312, mentre quest'ultimo era impegnato in battaglia a Berceto, il marchese di Pellegrino Pelavicino III Pallavicino, alleato di Giberto III da Correggio e dei guelfi parmigiani, cinse d'assedio la fortezza e la conquist\u00f2; tre anni dopo, raggiunta la pace tra i Comuni di Parma e Borgo San Donnino, Manfredino torn\u00f2 in possesso delle fortificazioni di Ravarano, Casola e Solignano.\nNel 1395 l'imperatore del Sacro Romano Impero Venceslao di Lussemburgo conferm\u00f2 al marchese Niccol\u00f2 Pallavicino i privilegi sui feudi di Busseto, Borgo San Donnino, Solignano, Ravarano, Monte Palerio, Tabiano, Bargone, Serravalle, Pietramogolana, Parola, Castelvecchio di Soragna e Soragna.\nNel 1417 il marchese Niccol\u00f2 III d'Este, Signore di Parma dal 1409, accus\u00f2 di tradimento Uberto Pallavicino e occup\u00f2 con le sue truppe il castello di Ravarano. La situazione cambi\u00f2 dopo pochi anni, col ritorno del dominio visconteo; nel 1432 il duca Filippo Maria Visconti dichiar\u00f2 ribelle il marchese Jacopo Pallavicino e confisc\u00f2 i suoi beni, tra cui met\u00e0 del feudo di Ravarano, che assegn\u00f2 in segno di riconoscenza al comproprietario Antonio Pallavicino, figlio di Uberto.\nNel 1444 il marchese Federico Pallavicino promulg\u00f2 fra le mura del maniero gli \"Statuti di Valle\", che, redatti dal giureconsulto Guidantonio Gaiafasi, garantirono per secoli ampia autonomia governativa ai vassalli del feudo.\nNel 1455 il duca di Milano Francesco Sforza invest\u00ec ufficialmente del feudo di Ravarano la famiglia Pallavicino, che ne fu riconfermata nel 1470 e nel 1476.\nNel 1482 Guido de' Rossi, con l'aiuto dei Torelli, attacc\u00f2 il castello ma ne fu respinto; depred\u00f2 quindi la vallata circostante.\nNel 1687, in seguito alla morte dell'ultimo marchese del ramo di Ravarano, la Camera Ducale di Parma avoc\u00f2 a s\u00e9 tutti i diritti sul feudo, che cedette ai fratelli Gian Simone e Lelio Boscoli; nel 1707 il marchese Andrea Boscoli ne ottenne la permuta con Berceto.\nNel 1728 il castello fu assegnato al conte Paolo Anguissola, al quale segu\u00ec nel 1752 il conte Beltramo Cristiani, governatore di Mantova; alla sua morte nel 1758 Ravarano pass\u00f2 ai figli Gianfrancesco e Luigi. Nel 1805 i decreti napoleonici abolirono i diritti feudali nel ducato di Parma e Piacenza; il maniero, ormai trasformato in elegante casino di campagna, nel 1808 fu ereditato dai marchesi Lalatta, figli di Carlotta Cristiani, sorella di Gianfrancesco e Luigi.\nNegli anni successivi il forte fu acquistato dall'ingegner Francesco Bert\u00e8, che nel 1832 lo fece ristrutturare e adeguare alle comodit\u00e0 di un palazzo signorile. In seguito il castello fu alienato numerose altre volte, dapprima ai Pozzi, poi ai Prevedoni, ai quali seguirono i Forni e infine i Nanni Fainardi, attuali proprietari.\nDescrizione.\nIl severo edificio, frutto di modifiche nei secoli, si sviluppa prevalentemente su due distinti corpi a pianta rettangolare, allineati sulla vetta di una scoscesa altura protesa verso nord sulla val Baganza; in corrispondenza del margine settentrionale si eleva un massiccio torrione, adibito in origine a prigione.\nA sud si accede attraverso un portale al cortile d'accesso, delimitato su due lati dal maniero; in un angolo \u00e8 posizionato un pregevole pozzo seicentesco, decorato con lo stemma dei Pallavicino.\nIl castello in pietra, privo di merli e ornamenti a dimostrazione del suo carattere fortemente difensivo, presenta poche finestre sui fronti est e nord, a differenza dei lati affacciati sulla corte, ove sono presenti anche alcuni portali in arenaria scolpiti nel XVII secolo.\nAll'interno gli ambienti sono arricchiti da numerosi arredi e oggetti di pregio, tra cui vari ritratti della famiglia Fainardi e le collezioni di armi e di ceramiche; il salone conserva inoltre un camino decorato.\nIl presunto fantasma.\nAl pari di molti altri manieri, anche il castello di Ravarano parrebbe ospitare alcuni fantasmi. Secondo la tradizione, la prima entit\u00e0 sarebbe identificabile nel guardiano di un fantomatico forziere colmo di ricchezze, nascosto all'interno dell'edificio in epoca remota e mai rinvenuto; una seconda presenza si aggirerebbe di corsa soprattutto lungo le strade del piccolo borgo posto ai piedi del forte, decisa a riporre alcune tintinnanti monete d'oro in una pentola, celata in qualche misterioso luogo dal diavolo in persona."}
{"id": "5992492", "revid": "57342", "url": "https://it.wikipedia.org/wiki?curid=5992492", "title": "Giulio Castelli (imprenditore)", "text": "Biografia.\nGiulio Castelli si laure\u00f2 in Ingegneria chimica a Milano nel 1943, allievo di Giulio Natta. Nel 1949 fond\u00f2 la \"Kartell\", azienda di oggetti e arredi in plastica. Per la sua azienda lavorarono molti \"designer\" italiani e stranieri.\nNel 1956 contribu\u00ec alla fondazione dell'Associazione per il Disegno Industriale, che promuove il premio Compasso d'oro.\nNel 2000 inaugur\u00f2 a Noviglio, nell'hinterland milanese, il Museo Kartell.\nEra sposato con l'architetta e designer Anna Castelli Ferrieri. Riposano entrambi al cimitero monumentale di Milano.\nCollegamenti esterni.\nhttp://www.exibart.com/notizia.asp?IDNotizia=17504&amp;IDCategoria=204"}
{"id": "5992493", "revid": "600229", "url": "https://it.wikipedia.org/wiki?curid=5992493", "title": "Bottleneck (strumento)", "text": ""}
{"id": "5992495", "revid": "123295433", "url": "https://it.wikipedia.org/wiki?curid=5992495", "title": "Giugno pisano", "text": "Il Giugno pisano \u00e8 un insieme di eventi che hanno come fulcro i festeggiamenti per il patrono San Ranieri, il giorno 17 giugno.\nOriginariamente raccoglieva soltanto la Luminara della vigilia della festa e il Palio di San Ranieri, oltre che, una volta ogni quattro anni, la Regata delle Antiche Repubbliche Marinare. Nell'intento di creare un mese di eventi di interesse fu spostato in questo mese anche la sfida del Gioco del Ponte.\nCol tempo molti altri eventi si sono sommati, pi\u00f9 o meno legati alle tradizioni o al santo. Degni di nota le recuperate tradizioni del Mazzascudo e dello Sposalizio col mare che avvengono uno a fine maggio e l'altro ad inizio luglio, quasi ad aprire e chiudere gli eventi del Giugno pisano."}
{"id": "5992500", "revid": "729019", "url": "https://it.wikipedia.org/wiki?curid=5992500", "title": "Biellese Football Club 2000-2001", "text": "Questa voce raccoglie le informazioni riguardanti la Biellese Football Club nelle competizioni ufficiali della stagione 2000-2001."}
{"id": "5992501", "revid": "1305772", "url": "https://it.wikipedia.org/wiki?curid=5992501", "title": "The Fall Guy (videogioco)", "text": "The Fall Guy, riportato sulle copertine anche come Fall Guy, \u00e8 un videogioco tratto ufficialmente dalla serie televisiva \"Professione pericolo\" (titolo originale \"The Fall Guy\"), pubblicato a fine 1984 per ZX Spectrum e a inizio 1985 per Commodore 64 da Elite Systems.\nIl giocatore controlla lo stuntman Colt Seavers, protagonista della serie TV, impegnato a girare scene d'azione saltando sopra oggetti in movimento.\nInizialmente il programma era dotato di un sistema di \"turbo load\", anche con finalit\u00e0 di protezione dalla copia, ma dopo la pubblicazione delle prime 5000 copie si riscontr\u00f2 un grave problema di caricamento. La Elite Systems dovette ritirare e sostituire le cassette con una nuova versione priva di \"turbo load\".\nModalit\u00e0 di gioco.\nIl gioco \u00e8 composto da livelli con visuale di profilo e schermata fissa, attraversati orizzontalmente da una successione di mezzi in movimento che fanno da piattaforme su cui il protagonista deve saltare dall'una all'altra.\nColt pu\u00f2 correre a destra e sinistra e saltare ad altezze variabili, a seconda del tempo di pressione del pulsante di salto.\nA ogni livello lo scenario e il tipo di mezzo sono diversi: nel primo si parte da sopra un ponte e si deve balzare su un treno, e quindi da un vagone all'altro; nei livelli successivi si salta su carrelli, barche, carri armati, ecc. Bisogna stare attenti a non cadere tra un mezzo e l'altro e a non farsi trasportare fuori dal campo visivo. Possono esserci anche altri pericoli da evitare, ad esempio nel primo livello un uccello.\nPer superare un livello Colt deve effettuare un certo numero di salti spettacolari, senza mai sbagliare, nel pi\u00f9 breve tempo possibile; il tempo \u00e8 rappresentato dal budget di denaro disponibile per il film, che diminuisce costantemente. In ogni livello si ha un numero fisso di tentativi a disposizione (5 su Spectrum, 3 su Commodore) prima del game over."}
{"id": "5992512", "revid": "298055", "url": "https://it.wikipedia.org/wiki?curid=5992512", "title": "Raoul Vistoli", "text": "Biografia.\nRaoul Vistoli si forma nella nativa Fusignano, alla scuola serale di disegno ideata dal pittore Giulio Avveduti, che lo introduce anche all'arte della ceramica. Esordisce con una scultura a Terni, nella Chiesa di S. Marco, ed \u00e8 presente a mostre dell'Accademia di Belle Arti di Ravenna. La Gispoteca di Fusignano acquista la sua scultura \"Il bifolco\". \nVistoli si trasferisce a Roma nel 1938, senza interrompere i contatti col paese d'origine. Filippo Tommaso Marinetti lo invita alla III Quadriennale Nazionale d'Arte, che nel 1939 si tiene a Palazzo delle Esposizioni di Roma. Il contatto con l'ambiente futurista \u00e8 di breve durata e non lascia che insignificanti tracce sulla sua opera. Dopo la guerra, Vistoli ha realizzato soprattutto sculture e disegni acquerellati di Arte Sacra. Nel 1946 ha scolpito per la Chiesa Arcipretale di Fusignano una \"Via Crucis\". Ha inviato opere alle Biennali di Venezia del 1956 e del 1958; ha partecipato alla VII Quadriennale di Roma, del 1955, con le sculture \"Acrobati\", \"Madre e figlio\" e \"Lavandaie\". La sua arte si caratterizza per la visione compatta e semplificata delle forme.\nChiese, mostre e musei.\nDal 1953 ha insegnato all'Accademia di Belle Arti di Roma. Si \u00e8 dedicato anche al disegno e alla illustrazione. Nel 1956, alla \nXXVIII Biennale di Venezia, presenta \"Ciclista\", \"Uomo che beve\" e \"Figura\". Nel 1958 invia \"Maternit\u00e0\" alla Mostra degli artisti di Roma e del Lazio, opera che oggi figura al Museo di Roma, insieme ad un'altra sua scultura: \"Ragazza\". Nel 1961 \u00e8 invitato ad esporre alla I Mostra Internazionale di Arte Sacra di Trieste e l\u00ec presenta \"Crocefisso\" e \"Guarigione del cieco\". Ha realizzato un ciclo di 130 tavole, ispirate alla \"Divina Commedia\", dove i contorni delle figure sono line sottili e le coloriture appena accennate. Le ha presentate, per il Centenario dantesco del 1965, a Ravenna e ad Assisi.\nSue sculture, in bronzo o in terracotta, sono presenti in molte chiese romane: al quartiere Tuscolano, nella chiesa di San Gaspare del Bufalo - edificata tra il 1976 e il 1981, su disegno di Pierluigi Nervi - sull'altare maggiore vi \u00e8 il suo trittico di bronzo, raffigurante Ges\u00f9 crocifisso, Maria SS. e San Gaspare del Bufalo; nella chiesa di San Pio X, sui pilastri della navata centrale e della controfacciata, vi \u00e8 la sua \"Via Crucis\" in cotto, del 1963; nella parrocchia di Santa Chiara, alla Balduina, sono opera sua le 14 formelle della \"Via Crucis\"; nel 1974 ha scolpito la tomba del Cardinale Amleto Cicognani, nella cripta della Basilica di San Clemente, dove ha anche realizzato l'altare, con scene del Battista, nella cappella di San Giovanni.\nAltre realizzazioni.\nVistoli ha scolpito, in bronzo o in terracotta, ritratti femminili e \"Maternit\u00e0\". La sua scultura \"Lottatore\" \u00e8 oggi al Museo internazionale d'arte moderna di Firenze. La Confederazione Generale dell'Industria Italiana lo invita a collaborare, con 65 tavole, al libro \"Colloqui dal Vangelo\", che contiene anche un saggio di Piero Bargellini. Alla II Mostra dell'Arte Sacra di Trieste (1966) presenta \"Cristo deriso\" e \"Il Figliol prodigo\". Nel 1971 illustra con 10 tavole il libro \"Testi\", edito dall'Istituto Nazionale delle Assicurazioni."}
{"id": "5992513", "revid": "600229", "url": "https://it.wikipedia.org/wiki?curid=5992513", "title": "Rickenbacker (strumenti musicali)", "text": ""}
{"id": "5992515", "revid": "71433", "url": "https://it.wikipedia.org/wiki?curid=5992515", "title": "Fuori i secondi", "text": ""}
{"id": "5992518", "revid": "98077", "url": "https://it.wikipedia.org/wiki?curid=5992518", "title": "Progetto di espansione del Canale di Panama", "text": ""}
{"id": "5992533", "revid": "287204", "url": "https://it.wikipedia.org/wiki?curid=5992533", "title": "Sonata per pianoforte n. 15 (Mozart)", "text": "La sonata per pianoforte n. 15 in fa maggiore, K. 533/494 \u00e8 una composizione di Wolfgang Amadeus Mozart.\nStoria.\nIl compositore inser\u00ec i primi due movimenti della sonata nel proprio catalogo tematico autografo, alla data del 3 gennaio 1788, come \u00abAllegro e Andante per pianoforte solo\u00bb. Successivamente egli aggiunse, come terzo movimento, una propria revisione di un \"Rond\u00f2\" da lui composto nel 1786. L'opera fu pubblicata come \"Sonata\" per pianoforte in tre movimenti dall'editore Hoffmeister di Vienna. Secondo Hildesheimer la versione originaria del \"Rond\u00f2\", datata 10 giugno 1786, era forse stata composta da Mozart per la sua allieva Franziska von Jacquin. Secondo Alfred Einstein, all'epoca della prima pubblicazione della \"Sonata\" il compositore doveva del denaro all'editore Hoffmeister e \u00absenza dubbio estinse in parte il debito con questa Sonata\u00bb.\nCaratteristiche.\nIl primo movimento, \"Allegro\", in fa maggiore e in forma sonata, fa ampio uso di tecniche contrappuntistiche come l'imitazione e il canone, che richiamano Bach e H\u00e4ndel, e, dal punto di vista armonico, \u00e8 caratterizzato da digressioni in tonalit\u00e0 minori anche molto lontane. La coda presenta inusuali modulazioni cromatiche.\nIl secondo movimento, \"Andante\", \u00e8 anch'esso in forma sonata e si distingue per la struttura asimmetrica delle frasi e per l'audacia delle modulazioni. La tonalit\u00e0 \u00e8 si bemolle maggiore.\nIl terzo movimento, \"Rond\u00f2. Allegretto\", \u00e8 d'impostazione pi\u00f9 rilassata in confronto ai primi due movimenti; il tema principale \u00e8 ornamentato in modo differente ad ogni sua riapparizione. Vi \u00e8 un episodio in tonalit\u00e0 minore di carattere contrappuntistico. Verso la fine Mozart introduce una sorta di cadenza, prima di far riapparire il tema principale nella parte del basso. La Sonata termina in modo sommesso.\nFortuna critica.\nCristoph Wolff, dopo aver rilevato che, secondo il biografo ottocentesco Otto Jahn, l'aggiunta del \"Rond\u00f2\" ai primi due movimenti per formare una sonata non sarebbe da attribuire a Mozart, scrive che questo \u00abaspro giudizio, aggravato dall'assegnazione di due numeri diversi nel catalogo K\u00f6chel (1862) e in tutte le edizioni successive della \"Sonata\", \u00e8 responsabile dell'accoglienza generalmente sfavorevole che l'opera ha avuto e della sporadicit\u00e0 con cui \u00e8 stata eseguita fino ai giorni nostri\u00bb.\nSempre secondo Wolff, tuttavia, la classificazione del catalogo K\u00f6chel in due numeri distinti \u00e8 erronea, in quanto fu lo stesso Mozart a far pubblicare l'opera in modo unitario come sonata in tre movimenti. Inoltre Wolff osserva che il \"Rond\u00f2\" finale, K. 494, non venne semplicemente aggiunto cos\u00ec com'era ai primi due movimenti, bens\u00ec Mozart lo rielabor\u00f2 in modo significativo, \u00abestendendolo con un elaborato passaggio in forma di cadenza di ventisette battute e trasformandolo da brano singolo in stile galante in autorevole finale per la sua sonata\u00bb. Wolff sottolinea inoltre le dimensioni insolitamente ampie della sonata (duecentotrentanove battute), la sua particolare complessit\u00e0 compositiva, il suo rigore polifonico e le sue difficolt\u00e0 tecniche, e scrive che la sonata \u00ab\u00e8 innovativa, ambiziosa, vasta, complessa, tecnicamente sofisticata, concettualmente erudita seppur semplice ed elegante in superficie, ed esteticamente accattivante dall'inizio alla fine\u00bb."}
{"id": "5992535", "revid": "767487", "url": "https://it.wikipedia.org/wiki?curid=5992535", "title": "Phillip Mango", "text": "Carriera.\nClub.\nHa giocato in patria con Marist e Western United.\nNazionale.\nHa esordito con la Nazionale salomonese il 27 marzo 2016."}
{"id": "5992536", "revid": "71433", "url": "https://it.wikipedia.org/wiki?curid=5992536", "title": "Daniel Alves", "text": ""}
{"id": "5992548", "revid": "695564", "url": "https://it.wikipedia.org/wiki?curid=5992548", "title": "I'm Into You", "text": ""}
{"id": "5992564", "revid": "1846281", "url": "https://it.wikipedia.org/wiki?curid=5992564", "title": "Finale della Coppa dei Campioni 1977-1978", "text": "La finale della 23\u00aa edizione di Coppa dei Campioni si disput\u00f2 il 10 maggio 1978 presso lo stadio di Wembley di Londra tra gli inglesi del e i belgi del . All'incontro assistettero circa spettatori. La partita, arbitrata dall'olandese Charles Corver, vide la vittoria per 1-0 della squadra britannica.\nIl cammino verso la finale.\nIl di Bob Paisley, in qualit\u00e0 di campione in carica, ricevette un \"bye\" per giocare direttamente a partire dagli ottavi di finale, dove affront\u00f2 la superata con un risultato aggregato di 6-3. Ai quarti, i portoghesi del furono sconfitti con un risultato totale di 6-2. In semifinale il Liverpool affront\u00f2 i tedeschi occidentali del , in una riedizione della passata finale; \"Die Fohlen\" misero in difficolt\u00e0 i \"Reds\", che nella gara d'andata persero 2-1, ma poi si rifecero ad Anfield dove vinsero 3-0.\nIl di Ernst Happel, inizi\u00f2 il cammino europeo contro i finlandesi del battendoli con un goleada totale di 9-2. Agli ottavi di finale incontr\u00f2 i campioni di Grecia del vincendo 2-0 l'andata in Belgio e perdendo 1-0 il ritorno ad Atene. Ai quarti, tocc\u00f2 all' essere eliminati dai campioni di Belgio con un risultato aggregato di 4-3. In semifinale la diede filo da torcere ai \"Blauw en Zwart\" che persero all'andata 1-0, e con il medesimo risultato vinsero la gara di ritorno a Bruges, portando la partita ai supplementari e segnando il gol vittoria a quattro minuti dal termine con Ren\u00e9 Vandereycken.\nLa partita.\nIl Liverpool, campione in carica, affronta nuovamente il Bruges dopo due anni dalla vittoriosa finale di Coppa UEFA. Cos\u00ec come allora la differenza di valori in campo \u00e8 percepibile e i belgi cercano di difendersi dagli attacchi dei \"Reds\", apparendo piuttosto rinunciatari. Il primo tempo si chiude a reti inviolate, con un Liverpool decisamente deludente che non sa sfruttare la supremazia territoriale. La ripresa segue la trama del primo tempo, ma dopo meno di venti minuti lo scozzese Kenny Dalglish, imbeccato dal connazionale Graeme Souness, trova il gol con un bel colpo sotto diagonale che trafigge il portiere danese Birger Jensen. Il Bruges tenta di avventurarsi all'attacco ma lo fa con scarsa convinzione e il Liverpool conduce tranquillamente in porto la partita. \u00c8 la prima volta che una squadra inglese solleva al cielo la Coppa per due anni consecutivi."}
{"id": "5992583", "revid": "1005847", "url": "https://it.wikipedia.org/wiki?curid=5992583", "title": "Elezioni parlamentari in Scozia del 1999", "text": "Le prime elezioni per il Parlamento scozzese, per nominare i suoi 129 deputati, ebbero luogo il 6 maggio 1999. A seguito delle elezioni, il Partito Laburista e i Liberal Democratici costituirono il governo scozzese, con il deputato laburista Donald Dewar che divenne Primo Ministro.\nIl Parlamento scozzese fu creato in seguito al referendum sulla devoluzione che ebbe luogo l'11 settembre 1997, in cui il 74,3% dei votati approvarono l'idea. Lo \"Scotland Act\" del 1998 fu quindi approvato dalla Camera dei Comuni per istituire il Parlamento devoluto della Scozia e il governo scozzese. Il Parlamento fu eletto utilizzando il sistema proporzionale misto, combinando 73 circoscrizioni con sistema maggioritario uninominale e il sistema proporzionale con i 73 collegi raggruppati in modo da formare otto regioni, ognuna delle quali elegge sette deputati per un totale di 129 deputati scozzesi. Questo sistema implica che \u00e8 improbabile che un partito ottenga la maggioranza dei seggi al Parlamento, e si pensava che tale metodo avrebbe portato solamente a governi di minoranza o governi di coalizione.\nLa prima elezione generale del Parlamento scozzese produsse poche sorprese nel Partito Laburista, che ancora godeva di alta popolarit\u00e0 in seguito alla vittoria clamorosa delle elezioni generali nel Regno Unito del 1997, ed era infatti atteso come maggiore partito; ebbe 56 seggi, principalmente eletti nella tradizionale cintura centrale, a 9 seggi dalla maggioranza assoluta. I laburisti formarono un governo di coalizione con i Liberal Democratici, che ottennero 17 seggi. Il Partito Nazionale Scozzese, SNP, era in ottima posizione nei sondaggi precedenti le elezioni, raggiungendo il 40% in alcuni di essi, ma il livello del sostegno non fu mantenuto. Il SNP divenne il secondo partito con 35 seggi, che rappresentavano allora la loro migliore performance sin dalle elezioni generali dell'ottobre 1974. Il Partito Conservatore, che ancora si stava rialzando a seguito della sconfitta del 1997 in tutta la Scozia, non riusc\u00ec ad ottenere alcun collegio uninominale, ma arriv\u00f2 poi a 18 seggi tramite il sistema a membri addizionali regionale."}
{"id": "5992610", "revid": "110157", "url": "https://it.wikipedia.org/wiki?curid=5992610", "title": "Lega Nazionale B 1998 (football americano)", "text": "La Lega Nazionale B 1998 \u00e8 stata l'11\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5992633", "revid": "1728", "url": "https://it.wikipedia.org/wiki?curid=5992633", "title": "Louis-Antoine Fauvelet de Bourrienne", "text": ""}
{"id": "5992634", "revid": "83531", "url": "https://it.wikipedia.org/wiki?curid=5992634", "title": "Capital Clube de Futebol", "text": "Il Capital Clube de Futebol, noto anche semplicemente come Capital, \u00e8 una societ\u00e0 calcistica brasiliana con sede a Guar\u00e1, nel Distretto Federale.\nStoria.\nIl club \u00e8 stato fondato il 5 luglio 2005 come Sociedade Esportiva Maring\u00e1. Ha vinto il Campeonato Brasiliense Segunda Divis\u00e3o nel 2005, dopo aver sconfitto il Ceilandense in finale. Il Capital ha vinto anche il Campeonato Brasiliense Terceira Divis\u00e3o nel 2009, dopo aver sconfitto il Formosa in finale. Il Capital strinse una partnership con un club dello stato del Goi\u00e1s nell'agosto 2011, precisamente con il Cristalina Atl\u00e9tico Clube, adottando cos\u00ec il nome di Capital/Cristalina. Nel 2012 il club \u00e8 tornato a chiamarsi Capital Clube de Futebol."}
{"id": "5992647", "revid": "81716677", "url": "https://it.wikipedia.org/wiki?curid=5992647", "title": "Arazzi di Alessandro", "text": ""}
{"id": "5992657", "revid": "76963", "url": "https://it.wikipedia.org/wiki?curid=5992657", "title": "Bernd Kluge", "text": "Il suo campo di studio \u00e8 la numismatica medievale.\nBiografia.\nDal 1972 Bernd Kluge ha lavorato al M\u00fcnzkabinett di Berlino, prima come collaboratore scientifico, dal 1982 come conservatore, dal 1988 come vice-direttore e dal 1992 fino al 30 settembre 2014 come direttore. Per questo curriculum \u00e8 docente onorario di numismatica medievale alla Universit\u00e0 Humboldt di Berlino.\nNegli anni 1993 - 1999 \u00e8 stato membro della Numismatische Kommission der L\u00e4nder in der Bundesrepublik Deutschland."}
{"id": "5992658", "revid": "287204", "url": "https://it.wikipedia.org/wiki?curid=5992658", "title": "Parigi-Roubaix 1962", "text": "La Parigi-Roubaix 1962, sessantesima edizione della corsa, fu disputata il 9 aprile 1962, per un percorso totale di 258\u00a0km. Fu vinta dal belga Rik Van Looy, giunto al traguardo con il tempo di 6h43'57\" alla media di 38,321\u00a0km/h davanti a Emile Daems e Frans Schoubben.\nI ciclisti che tagliarono il traguardo a Roubaix furono 76."}
{"id": "5992663", "revid": "298229", "url": "https://it.wikipedia.org/wiki?curid=5992663", "title": "Mohad Abdikadar Sheik", "text": ""}
{"id": "5992672", "revid": "729019", "url": "https://it.wikipedia.org/wiki?curid=5992672", "title": "Berilliosi", "text": "La berilliosi, conosciuta anche come malattia da berillio o avvelenamento da berillio, \u00e8 una risposta allergica cronica e malattia polmonare cronica, causata dall'esposizione al berillio e suoi composti. Si distingue dall'intossicazione acuta da berillio, che \u00e8 un evento raro. La berilliosi \u00e8 una malattia professionale polmonare.\nLa condizione \u00e8 incurabile, ma i sintomi possono essere trattati.\nClassificazione.\nLa berilliosi \u00e8 una malattia professionale. I lavoratori coinvolti maggiormente sono quelli implicati nell'estrazione del berillio, nella sua trasformazione in leghe metalliche, nella lavorazione dei metalli che lo contengono e nel suo riciclaggio. La condizione \u00e8 stata correlata all'industria aerospaziale, alla produzione dei semiconduttori per l'elettronica dei forni a microonde, alle miniere di berillio e alla fabbricazione di lampadine fluorescenti (che un tempo contenevano composti di berillio nella loro rivestimento interno di fosforo).\nSegni e sintomi.\nA seguito di una esposizione singola o prolungata per inalazione di fini o dei suoi sali, i polmoni possono diventare sensibili al berillio. La berilliosi presenta un esordio insidioso con un decorso non del tutto evidente. Alcune persone divenute sensibili al berillio possono non accusare alcun sintomo. La continua esposizione provoca lo sviluppo di piccoli noduli infiammatori, chiamati granulomi. Uno studio del 2006 ha suggerito che l'inalazione non fosse l'unico mezzo di esposizione al berillio ma anche la contaminazione cutanea poteva causare una reazione; inoltre venne riscontrato che una riduzione nell'inalazione del berillio non comportasse una altrettanta riduzione della berilliosi o la sensibilit\u00e0 ad esso.\nI granulomi possono essere riscontrati in altre malattie croniche, come la tubercolosi e la sarcoidosi, e quindi pu\u00f2 essere difficile distinguere la berilliosi da questi diversi disturbi. Si noti, tuttavia, che i granulomi della berilliosi tipicamente sono non caseosi, cio\u00e8 non caratterizzato da necrosi, e quindi privi del caratteristico grossolano aspetto simile al formaggio.\nI primi sintomi sono in genere tosse e mancanza di respiro, inoltre spesso si riscontrano dolore toracico, dolori articolari, perdita di peso e febbre. Raramente, si verificano granulomi in altri organi, come nel fegato.\nL'insorgenza dei sintomi pu\u00f2 variare da settimane fino a decine di anni dalla prima esposizione. In alcuni individui, una sola singola esposizione pu\u00f2 causare una situazione di berilliosi.\nIl carcinoma al polmone, \u00e8 stato dimostrato, ha una incidenza doppiamente maggiore nelle persone affette o che hanno contratto la berilliosi in passato data la cangerogenit\u00e0 del berillio\nDiagnosi.\nLa diagnosi definitiva di berilliosi si basa su una storia di esposizioni al berillio, documentata sensibilit\u00e0 berillio e infiammazione granulomatosa vista su biopsia polmonare. Data la natura invasiva di una diagnosi tramite biopsia polmonare, pu\u00f2 essere sufficiente una storia clinica coerente con la berilliosi, una radiografia o una tomografia computerizzata al torace anormale e anomalie nei test di funzionalit\u00e0 polmonare.\nStabilire se vi sia una sensibilit\u00e0 al berillio \u00e8 il primo passo nella diagnosi. Il test di proliferazione dei linfociti al berillio (BeLPT) \u00e8 il modo pi\u00f9 comune per determinarla. Il test viene eseguito con il prelievo di sangue periferico e di fluido tramite una lavanda alveolare bronchiale, da cui i linfociti vengono messi in coltura con il berillio solfato. Quando vi \u00e8 una proliferazione anormale di linfociti, si pu\u00f2 considerare un caso di sensibilit\u00e0.\nI risultati radiografici del torace per la berilliosi sono aspecifici. All'inizio della malattia i reperti radiografici sono di solito normali. Nelle fasi successive vengono osservate fibrosi interstiziale, irregolarit\u00e0 pleurica, linfoadenopatia ilare e opacit\u00e0 tipo \"vetro smerigliato\". Anche i risultati della tomografia computerizzata non erano specifiche per la berilliosi, tuttavia uno studio ha rilevato che opacit\u00e0 a \"vetro smerigliato\" visti alla tomografia computerizzata sono pi\u00f9 frequenti nella berilliosi rispetto alla sarcoidosi.\nDiagnosi differenziale.\nLa diagnosi differenziale per berilliosi comprende le seguenti condizioni:\nDi queste possibilit\u00e0, la berilliosi si presenta pi\u00f9 simile alla sarcoidosi. Alcuni studi suggeriscono che fino al 6% di tutti i casi diagnosticati come sarcoidosi sono in realt\u00e0 berilliosi.\nTrattamento.\nNon esiste una cura per la berilliosi; gli obiettivi del trattamento consistono nel tentare di ridurre i sintomi e rallentare la progressione della malattia.\nSebbene non vi siano prove che l'astensione dall'esposizione al berillio diminuisca la progressione della malattia, ci\u00f2 \u00e8 ancora considerato un approccio accettato per il trattamento in qualsiasi stadio della malattia.\nLe persone con fasi iniziali della malattia, senza alterazioni nella funzionalit\u00e0 polmonare o sintomi clinici, sono periodicamente monitorati con esami fisici, test di funzionalit\u00e0 polmonare e radiografie. Una volta che compaiono sintomi clinici o anomalie significative nei test di funzionalit\u00e0 polmonare, il trattamento consiste nella ossigenoterapia, nella somministrazione di corticosteroidi orali e di qualsiasi ulteriore terapia di supporto sia necessario.\nPrognosi.\nGlobalmente il tasso di mortalit\u00e0 varia dal 5% al 38%."}
{"id": "5992704", "revid": "133557", "url": "https://it.wikipedia.org/wiki?curid=5992704", "title": "Guarda che non sono io", "text": ""}
{"id": "5992709", "revid": "31886", "url": "https://it.wikipedia.org/wiki?curid=5992709", "title": "Frappuccino", "text": "Frappuccino \u00e8 un marchio registrato per una linea di bevande al caff\u00e8 freddo vendute da Starbucks. Consiste in una mistura di caff\u00e8 (o di un altro ingrediente di base, come ad esempio fragole o crema), ghiaccio e altri ingredienti, solitamente guarnita con panna montata.\nIl Frappuccino \u00e8 anche venduto come bevanda al caff\u00e8 nei negozi e presso i distributori automatici.\nStoria.\n\"Frappuccino\" \u00e8 una parola composta da \"frapp\u00e9\" e \"cappuccino\". Questa parola fu coniata e registrata a Boston. Nella zona di Boston, \"frappe\" (pronunciato e scritto senza accento) \u00e8 un termine che indica un denso frapp\u00e9 con gelato, derivato dalla parola francese che \u00e8, appunto, \"frapp\u00e9\". Il \"Frappuccino\" originale fu elaborato, denominato, registrato e venduto dalla catena di caffetterie di George Howell, The Coffee Connection, nel Massachusetts orientale.\nQuando Starbucks acquist\u00f2 la Coffee Connection nel 1994 acquis\u00ec anche il diritto di produrre, utilizzare e vendere il Frappuccino. La bevanda fu presentata nel 1995 sotto il marchio Starbucks e, a partire dal 2012, Starbucks guadagna annualmente pi\u00f9 di due milioni di dollari vendendo Frappuccino.\nCome reazione al successo del Frappuccino, molti concorrenti di Starbucks hanno lanciato bevande simili con nomi piuttosto affini: i Mochalatta e Caramelatta (1998) della Cinnabon, Coffee Break, i Chillers di Gloria Jean.\nVersioni disponibili.\nSegue una lista delle tipiche versioni disponibili per ogni tipo di Frappuccino.\nDecaffeinato.\nMolti Starbucks nel mondo servono Frappuccino decaffeinato.\nCr\u00e8me.\nFu creata una \"crema\" priva di caff\u00e8 per produrre una bevanda chiamata \"Frappuccino Blended Cr\u00e8me\". Alcuni esempi sono il Frappuccino al t\u00e8 verde, il Frappuccino con semi di vaniglia e il Frappuccino con fragole e crema.\nVegano.\nIl Frappuccino preparato con latte di soia divenne disponibile nei negozi d'America e Canada nel 2010. Nel gennaio del 2011 Starbucks introdusse questa opzione nei negozi australiani; da allora questa versione \u00e8 disponibile anche in altri paesi.\nMiscele con succo.\nNell'estate del 2006, Starbucks introdusse la \"Frappuccino Juice Blend\", descritta come \"veri succhi di frutta combinati con t\u00e8 Tazo, con aggiunta di ghiaccio\". Questa variante sembra essere diversa da quella di diversi anni prima, la \"Tazoberry \"blended tea\"\", perch\u00e9 contiene pi\u00f9 \"vero succo\" e t\u00e8 freddi \"distillati di fresco\" invece di un concentrato premiscelato e imbottigliato.\nLe miscele con succo furono ritirate dal mercato negli anni 2007-2008, quella al melograno per prima. Quella al mandarino fu ritirata poco dopo. Le bevande di questo tipo includevano:\nLa bevanda miscelata con limonata era fatta con una base di limonata, pi\u00f9 densa di quella usata attualmente per le limonate al t\u00e8 freddo. Questa bevanda non fu pi\u00f9 venduta dall'autunno del 2008, ma pu\u00f2 ancora essere acquistata da Starbucks, anche se contenente la \"vecchia\" limonata, e quindi avente un sapore e una consistenza diversi.\nVariazioni.\nMolte bevande includono ingredienti addizionali, quali ad esempio caff\u00e8 espresso, sciroppi di vari sapori, scaglie di cioccolato e polveri aromatizzate. Il Frappuccino pu\u00f2 anche essere a miscela doppia, o includere pi\u00f9 o meno ghiaccio. Lo \"Java Chip\" e il \"Double Chocolaty Chip\" sono solitamente \"corretti\" con caff\u00e8 di qualit\u00e0, e il \"Caramel\" con caramello. Ogni bevanda pu\u00f2 essere guarnita con sciroppo o caff\u00e8 supplementare (cos\u00ec come con altri ingredienti aggiungibili su richiesta, che vanno per\u00f2 ad aumentare il prezzo del prodotto).\nUna variante meno famosa \u00e8 il Frappuccino \"affogato style\". Il caff\u00e8 espresso \u00e8 versato sul Frappuccino, invece di essere mescolato al resto della bevanda. Le versioni pi\u00f9 comuni sono conosciute come \"caramel \"affogato\"\" e \"mocha \"affogato\"\" , nelle quali il caff\u00e8 espresso viene versato attraverso una \"griglia\" fatta di caramello o salsa moka, al posto della panna montata. \nVariet\u00e0 internazionali.\nEsistono anche diverse versioni disponibili solo in alcuni paesi, come il \"Banana Java Chip\" and \"Mango, Azuki\" nelle Filippine e \"azuki\" in Giappone. Il \"Banana Java Chip\" \u00e8 anche disponibile in Svizzera. Il Frappuccino alla mora e t\u00e8 verde \u00e8 attualmente acquistabile nelle Filippine e in Australia. Un'altra variante giapponese \u00e8 il Frappuccino \"Sakura\" (con fiori di ciliegio).\nIl Frappuccino \"Coffee Jelly\" fu in precedenza un'offerta stagionale nelle Filippine, ma ora fa parte del listino standard. Il Frappuccino \"Coconut Mocha\" \u00e8 disponibile negli Stati Uniti. In Argentina \u00e8 possibile trovare il Frappuccino \"Dulce de Leche\". In Per\u00f9, dal 2011, esiste il Frappuccino \"Algarrobina\", prodotto con Algarrobina, uno sciroppo derivato dal carrubo nero. Nel 2018, in contemporanea all'apertura della prima caffetteria Starbucks \"tradizionale\" (dopo la Reserve Roastery) a Milano, \u00e8 stato lanciato il Frappuccino tiramis\u00f9 anche se una variante era gi\u00e0 disponibile stagionalmente in Giappone.\nVersione in bottiglia.\nNei negozi al dettaglio e nei distributori automatici si vende un Frappuccino in bottiglia. La versione americana in bottiglia da \u00e8 prodotta dalla PepsiCo. In Europa la bevanda \u00e8 prodotta da Arla Foods in Danimarca. Quest'ultima utilizza una ricetta diversa da quella della bevanda miscelata con lo stesso nome.\nSono disponibili i seguenti gusti:"}
{"id": "5992711", "revid": "484362", "url": "https://it.wikipedia.org/wiki?curid=5992711", "title": "Gatti dell'Ermitage", "text": ""}
{"id": "5992721", "revid": "2091899", "url": "https://it.wikipedia.org/wiki?curid=5992721", "title": "Blocco cardanico", "text": "Il blocco cardanico, in inglese gimbal lock, \u00e8 un fenomeno problematico dei giroscopi causato dall'allineamento di due assi rotanti verso la stessa direzione. Il blocco causa la perdita di un grado di libert\u00e0 corrispondente all'asse bloccato. Si noti per\u00f2 che la parola \"blocco\" pu\u00f2 causare confusione: nessuna sospensione cardanica \u00e8 effettivamente bloccata, tuttavia il giroscopio perde la possibilit\u00e0 di ruotare secondo un grado di libert\u00e0.\nQuesto fenomeno \u00e8 tipico delle unit\u00e0 di misura inerziale, in particolare nelle missioni spaziali e aerei ad alte prestazioni. In queste applicazioni, una quarta sospensione cardanica viene aggiunta per evitare il blocco.\nDescrizione matematica.\nDalle formulazioni dei giroscopi \u00e8 possibile ricavare le equazioni matriciali delle relazioni cinematiche ausiliarie. Facendo uso degli angoli di Eulero presentano la seguente forma:\nLa matrice presenta delle ovvie singolarit\u00e0 quando i denominatori sono nulli, ovvero quando formula_2.\nNei software di controllo e di simulazione il problema \u00e8 ovviato non facendo uso degli angoli di Eulero. Soluzioni alternative sono basate sui quaternioni e sui coseni direttori. \nProblematiche in applicazioni reali.\nMissioni spaziali.\nPur essendo un problema ben conosciuto, in alcune missioni spaziali Apollo, il blocco cardanico ha rischiato di compromettere l'integrit\u00e0 della missione. La mancanza di una quarta sospensione viene cos\u00ec spiegata nel manuale della NASA come un'implementazione tecnicamente troppo difficile:\nNelle navicelle Apollo il problema venne invece risolto in due modi differenti:\nDurante lo storico atterraggio dell'Apollo 11 si \u00e8 stati molto vicini al blocco cardanico. Dopo aver corretto l'assetto, il pilota del modulo di comando Michael Collins afferm\u00f2 scherzosamente:"}
{"id": "5992722", "revid": "58775", "url": "https://it.wikipedia.org/wiki?curid=5992722", "title": "Gimbal lock", "text": ""}
{"id": "5992737", "revid": "599013", "url": "https://it.wikipedia.org/wiki?curid=5992737", "title": "Cheryl Cook", "text": ""}
{"id": "5992742", "revid": "1305772", "url": "https://it.wikipedia.org/wiki?curid=5992742", "title": "Cristiana Collu", "text": "Studi e carriera.\nSi \u00e8 laureata in lettere con indirizzo artistico centrato sull'arte medievale all'Universit\u00e0 degli Studi di Cagliari nel 1993. Si \u00e8 poi perfezionata in Spagna, prima a Burgos e poi a Madrid, dove ha conseguito il dottorato di ricerca in studi museali nel 1996.\nIn seguito, compiuto un apprendistato di sei mesi all'Art Gallery of South Wales di Sydney si \u00e8 trasferita a Roma dove si \u00e8 specializzata. Nel 1996 ha vinto il concorso per direttore del Museo d'arte della provincia di Nuoro, iscritta dal padre a sua insaputa. \nA 27 anni Collu \u00e8 divenuta cos\u00ec la pi\u00f9 giovane direttrice di museo d'Italia.\nL'esperienza nuorese termin\u00f2 nel 2012 quando ottenne la direzione del Museo d'arte moderna e contemporanea di Trento e Rovereto. Questa direzione le valse il premio Art Tribune come miglior direttore di museo.\nOltre all'attivit\u00e0 dirigenziale, insegna museologia e storia dell'arte contemporanea e, dal 2009, \u00e8 curatrice del Premio Terna.\nNel 2015, attraverso la selezione internazionale del Ministero dei beni e delle attivit\u00e0 culturali e del turismo, su iniziativa del ministro Dario Franceschini, \u00e8 diventata direttrice generale della GNAM di Roma e nella sede museale romana ha introdotto alcune innovazioni."}
{"id": "5992745", "revid": "1005847", "url": "https://it.wikipedia.org/wiki?curid=5992745", "title": "Municipalit\u00e0 locale di Khara Hais", "text": "La municipalit\u00e0 locale di Khara Hais \u00e8 stata una municipalit\u00e0 locale del Sudafrica, situata nella provincia del Capo Settentrionale.\nNel 2016 si \u00e8 fusa con la municipalit\u00e0 locale di Mier per costituire la municipalit\u00e0 locale di Dawid Kruiper."}
{"id": "5992757", "revid": "88740", "url": "https://it.wikipedia.org/wiki?curid=5992757", "title": "Alberto da Rivoli", "text": "Biografia.\n\u00c8 ricordato da alcune guide storiche di Rivoli edite tra il XIX e il XX secolo, che si rifanno in particolare agli \"Annali Genovesi\" dell'eminente annalista Agostino Giustiniani, come potest\u00e0 nel 1261. Ad una lettura diretta della fonte citata, per\u00f2, si nota che il Giustiniani riporta un quasi omonimo Alberto da Rivola, potest\u00e0 in Genova nel 1265, mentre non pare riportare Alberto da Rivoli, a cui tuttavia \u00e8 stata intitolata una strada nel centro storico di Rivoli.\nOltre alla strada, sono scarne e problematiche le testimonianze relative a questa figura storica, verosimilmente confusa tra il XIX e il XX secolo (in particolare, nell'opera cit. a cura di Goffredo Casalis) col da Rivola. Quest'ultimo, indicato anche come Alberto da Bagno, di origine bergamasca, \u00e8 attestato con sicurezza, pertanto \u00e8 possibile che \"Alberto da Rivoli\" costituisca una falsa attestazione sulla base di un errore di trascrizione."}
{"id": "5992758", "revid": "493154", "url": "https://it.wikipedia.org/wiki?curid=5992758", "title": "Virgental", "text": "La Virgental \u00e8 una valle del Tirolo orientale, in Austria, situata all'interno del gruppo Gro\u00dfvenediger, delimitata a sud dal Las\u00f6rlingkamm. In essa trova spazio il Parco nazionale Alti Tauri.\nLa valle, il cui toponimo significa letteralmente \"Valle della Vergine\", inizia a Matrei in Osttirol (934 m) e termina al Umbalf\u00e4llen dove si trova la Umbaltal che \u00e8 la continuazione occidentale della Virgental, con un totale di 60 rifugi. Nella parte centrale, la vallata si restringe con l'Iselschlucht, dopodich\u00e9 si eleva a 1300 metri. La valle \u00e8 particolarmente ricca di terre coltivabili e di pascoli per l'allevamento.\nIl fiume Isel scorre attraverso la vallata assieme al Maurerbach ed al Dorferbach, due suoi affluenti."}
{"id": "5992760", "revid": "767487", "url": "https://it.wikipedia.org/wiki?curid=5992760", "title": "Wanna Be Free", "text": "Wanna Be Free, pubblicato il 18 aprile 2014, \u00e8 il singolo per l'estate 2014 della cantante brasiliana Regina e del disc jockey e produttore brasiliano Rafael Lelis. \u00c8 stato prodotto dall'etichetta discografica tedesca Dmn Records.\nRemix.\nDello stesso singolo sono stati realizzati diversi remix da Prevale e Randy Norton contenuti in \"Wanna Be Free (Italian Remixes)\" e da Ranny, Edson Pride, Fernando Malli, Guto Rodrigues e Altar contenuti in \"Wanna Be Free (Brazilian Remixes)\"."}
{"id": "5992768", "revid": "247222", "url": "https://it.wikipedia.org/wiki?curid=5992768", "title": "Wanted (Yazz)", "text": "Wanted \u00e8 il primo album della cantante britannica Yazz, pubblicato dall'etichetta discografica Big Life nel 1988.\nL'album, disponibile su long playing, musicassetta e compact disc, contiene 9 brani, 7 dei quali portano la firma dell'artista, compreso \"Where Has All the Love Gone\" del quale \u00e8 autrice completa.\nLa versione su CD comprende due tracce aggiuntive, ovvero le versioni estese di \"The Only Way Is Up\" e \"Stand Up for Your Love Rights\".\nIl disco esce dopo i singoli \"The Only Way Is Up\" e \"Stand Up for Your Love Rights\", e nel 1989 ne vengono tratti anche \"Fine Time\" e \"Where Has All the Love Gone\"."}
{"id": "5992774", "revid": "1904508", "url": "https://it.wikipedia.org/wiki?curid=5992774", "title": "Carlo II Federico di Montmorency-Luxembourg", "text": "Biografia.\nFiglio primogenito del Carlo I Federico di Montmorency-Luxembourg, per le sue doti militari nel 1757 venne nominato Maresciallo di Francia come suo nonno, il maresciallo de Luxembourg. Gi\u00e0 dal 1726 ad ogni modo era divenuto governatore della Normandia come da tradizione nella sua famiglia.\nNel nuovo castello di Montmorency che fece costruire, diede asilo a Rousseau dal 1757 al 1762, anno in cui ebbe un litigio con madame d'Epinay, sua protettrice, e pertanto decise di lasciare tale abitazione per trasferirsi al castello di Chevrette.\nMatrimonio e figli.\nIl 9 gennaio 1724, Carlo II Federico spos\u00f2 Marie-Sophie Colbert, marchesa di Seignelay, contessa di Tancarville e signora di Gournay. De questo matrimonio nacquero i seguenti figli:\nDopo la morte della prima moglie, nel 1750 si rispos\u00f2 con Madeleine Ang\u00e9lique de Neufville Villeroy (1707 - 1787) da cui per\u00f2 non ebbe altri figli.\nDato che tutte le sue figlie gli premorirono, alla morte di Carlo II Federico tutti i suoi titoli passarono al cugino Anne Charles Sigismond de Montmorency-Luxembourg."}
{"id": "5992777", "revid": "6923", "url": "https://it.wikipedia.org/wiki?curid=5992777", "title": "Il fascistibile", "text": "Il fascistibile \u00e8 un romanzo del 1973 di Giulio Castelli.\nTrama.\nLuca Visentin, giovane romano, dopo essere stato ferito durante una rapina inizia una trasformazione psicologica.\nStruttura e stile.\nIl romanzo \u00e8 diviso in tre parti, ciascuna divisa in capitoli non numerati n\u00e9 titolati.\nL'autore racconta la vicenda per lo pi\u00f9 attraverso i pensieri di Luca."}
{"id": "5992778", "revid": "298229", "url": "https://it.wikipedia.org/wiki?curid=5992778", "title": "Edera Cordiale-Gentile", "text": ""}
{"id": "5992781", "revid": "1451528", "url": "https://it.wikipedia.org/wiki?curid=5992781", "title": "Alfa Romeo Romeo (trattore agricolo)", "text": "Il Romeo \u00e8 un modello di trattore agricolo prodotto dall'Alfa Romeo dal 1918 al 1921.\nIl contesto.\nI primi trattori agricoli italiani vennero realizzati tra la fine del XIX secolo e l'inizio del XX secolo. La loro diffusione in agricoltura avvenne verso la fine della prima guerra mondiale con la fondazione dell'\"Aratura di Stato\", ovvero dell'organismo pubblico che gestiva l'impiego di soldati che non potevano essere spediti al fronte e che erano utilizzati nei campi insieme a circa 3.000 trattori agricoli forniti dagli Stati Uniti per uso militare.\nQuesti mezzi agricoli, che erano di marca International Harvester e di modello Mogul Case e Titan, non potevano essere usati nelle operazioni belliche per le loro caratteristiche meccaniche, che erano inadatte al suolo del fronte di guerra italiano.\nStoria.\nA prima guerra mondiale terminata ci fu uno stimolo nei confronti della produzione di trattori agricoli per via dell'esigenza che ebbero le industrie metalmeccaniche italiane di riconvertire gli impianti alle forniture civili. Durante la guerra, infatti, gli impianti di queste societ\u00e0 vennero convertiti alla produzione di manufatti utili per la guerra. Per tale motivo, subito dopo la fine del conflitto, diverse grandi aziende meccaniche italiane come FIAT, Breda, Ansaldo, OM e Pavesi-Tolotti iniziarono a produrre trattori agricoli.\nAnche l'Alfa Romeo decise di entrare in questo business con la produzione di un mezzo agricolo su licenza dell'International Harvester. In particolare la societ\u00e0 di Nicola Romeo ottenne la licenza di assemblare il trattore Titan, che era stato commercializzato negli Stati Uniti dall'International Harvester dal 1910 al 1914.\nL'Alfa Romeo produsse questo modello di trattore agricolo in 300 esemplari dal 1918 al 1921 negli stabilimenti del Portello: a questo modello di mezzo agricolo venne dato il nome di \"Romeo\". Il Romeo ebbe poi uno scarso successo commerciale, soprattutto sulla scorta delle sue caratteristiche tecniche, che erano obsolete gi\u00e0 da qualche anno, tant'\u00e8 che negli Stati Uniti era uscito di produzione nel 1914. L'Alfa Romeo non assembl\u00f2 solo questo modello di trattore, ma produsse anche attrezzi agricoli come aratri e altri strumenti destinati all'agricoltura. Un esemplare di Romeo \u00e8 conservato all'interno del museo storico Alfa Romeo di Arese.\nCaratteristiche tecniche.\nIl modello era dotato di un motore a due cilindri contrapposti che era alimentato a cherosene. Il cambio era manuale a due rapporti pi\u00f9 la retromarcia."}
{"id": "5992798", "revid": "1186766", "url": "https://it.wikipedia.org/wiki?curid=5992798", "title": "Florenzi", "text": ""}
{"id": "5992803", "revid": "447535", "url": "https://it.wikipedia.org/wiki?curid=5992803", "title": "Vocalelli", "text": ""}
{"id": "5992806", "revid": "1904508", "url": "https://it.wikipedia.org/wiki?curid=5992806", "title": "Anne Charles Sigismond de Montmorency-Luxembourg", "text": "Biografia.\nFiglio di Charles Anne Sigismond de Montmorency-Luxembourg e di Marie-Etiennette de Bullion-Fervacques (1712 - 1749), succedette al cugino Carlo II Federico di Montmorency-Luxembourg come IX Duca di Piney-Luxembourg).\nTenente generale della provincia d'Alsazia, fu dignitario della massoneria ed affiliato naturalmente della loggia di Saint-Jean-de Montmorency-Luxembourg dal 1762 al 1789 e, a partire dal 1773, anche a quella di Saint-Jean de Chartres. Infine, dal 1773 al 1789, fu amministratore generale del Grande Oriente di Francia.\nAmico di Charles Robert de Boislandry, fu invece uno dei pi\u00f9 tenaci avversari di Philippe Egalit\u00e9, il duca d'Orl\u00e9ans, gran maestro del Grande Oriente francese. Fu deputato agli Stati Generali del 1789 per la circoscrizione di Poitiers e venne nominato nel giugno di quell'anno al ruolo di presidente della fazione dei nobili. Aprimi sentori della rivoluzione emigr\u00f2 a Londra e poi dal luglio del 1789 si trasfer\u00ec subito a Lisbona dove mor\u00ec in esilio nel 1803.\nMatrimonio e figli.\nIl 9 aprile 1771, Anne Charles spos\u00f2 Madeleine Suzanne Ad\u00e9la\u00efde de Voyer de Paulmy d'Argenson (1752-1813), dama di palazzo della regina nel 1774, figlia del Segretario di Stato per la Guerra. De questo matrimonio nacquero i seguenti figli:"}
{"id": "5992813", "revid": "1904508", "url": "https://it.wikipedia.org/wiki?curid=5992813", "title": "Charles Emmanuel Sigismond de Montmorency-Luxembourg", "text": "Biografia.\nFiglio secondogenito di Anne Charles Sigismond de Montmorency-Luxembourg (1737-1803) e di sua moglie Madeleine Suzanne Ad\u00e9la\u00efde de Voyer de Paulmy d'Argenson (1752-1813), venne destinato dal padre ad intraprendere la carriera militare, ma fu costretto col resto della sua famiglia ad emigrare all'estero a causa della Rivoluzione francese. Si rec\u00f2 quindi dapprima a Londra e gi\u00e0 dal luglio del 1789 si trasfer\u00ec stabilmente a Lisbona, in Portogallo. La morte di suo fratello maggiore nel 1799 lo rese l'erede delle sostanze e dei titoli di suo padre, il quale mor\u00ec nel 1803.\nTorn\u00f2 in Francia con la Restaurazione dove re Luigi XVIII gli concesse il grado di tenente generale dell'esercito ed il titolo di capitano della 4\u00aa compagnia delle guardie del corpo del re. Fu inoltre valente diplmatico come ambasciatore straordinario dapprima in Portogallo e poi in Brasile, nel 1816."}
{"id": "5992819", "revid": "1924342", "url": "https://it.wikipedia.org/wiki?curid=5992819", "title": "Ten Good Reasons", "text": "Ten Good Reasons \u00e8 il primo album del cantante australiano Jason Donovan, pubblicato dall'etichetta discografica PWL nel 1989.\nL'album, disponibile su long playing, musicassetta e compact disc, \u00e8 prodotto dal trio Stock, Aitken &amp; Waterman. Il brano \"Especially for You\" \u00e8 cantato in duetto con Kylie Minogue.\nIl disco viene messo sul mercato dopo l'uscita di tre singoli, ed in seguito ne vengono tratti altri due."}
{"id": "5992837", "revid": "767487", "url": "https://it.wikipedia.org/wiki?curid=5992837", "title": "It Just Happens (Roxette)", "text": "It Just Happens \u00e8 un singolo del duo pop svedese Roxette, pubblicato nel 2016 ed estratto dall'album \"Good Karma\".\nSingolo.\nIl brano \"It Just Happens\" \u00e8 stato pubblicato l'8 aprile 2016, in digitale, sia come unica traccia, e disponibile anche nell'anteprima della tracklist dell'album \"Good Karma\", uscito il 3 giugno 2016.\nSul canale ufficiale You Tube del gruppo viene pubblicato anche una clip video della canzone che mostra principalmente le parole del brano. Il video ufficiale di \"It Just Happens\" invece \u00e8 stato pubblicato qualche settimana dopo.\nVideo.\nIl videoclip di \"It Just Happens\" \u00e8 stato diretto da Tobias Nordquist, nel 2016."}
{"id": "5992840", "revid": "33689", "url": "https://it.wikipedia.org/wiki?curid=5992840", "title": "Anirog Software", "text": ""}
{"id": "5992842", "revid": "1904508", "url": "https://it.wikipedia.org/wiki?curid=5992842", "title": "Anne-\u00c9douard-Louis-Joseph de Montmorency", "text": "Fu l'ultimo rappresentante dell'antica casata francese dei Montmorency e riun\u00ec, per una serie fortuita di coincidenze e per la morte di diversi suoi cugini senza eredi maschi sopravvissuti, tutti i rami e i possedimenti della sua famiglia. Fu uno degli uomini pi\u00f9 ricchi di Francia nella sua epoca. Amico personale di Maria Carolina Augusta di Borbone-Napoli, duchessa di Berry, fu uno dei sostenitori del legittimismo borbonico in Francia e pertanto si oppose alla salita al trono degli Orl\u00e9ans prima e dei Bonaparte poi.\nBiografia.\nFiglio primogenito di Anne-Christian de Montmorency-Beaumont-Luxembourg, II duca di Beaumont, nacque a Parigi e visse nella capitale francese i suoi primi anni di vita sotto l'Impero napoleonico.\nPer re Carlo X fu diplomatico presso l'ambasciata francese a Madrid in Spagna dove vene nominato cavaliere dell'Ordine di Carlo III dal re Ferdinando VII nel 1823. A soli 26 anni, il 26 marzo 1828 venne ammesso dopo la morte di suo padre nel 1821 alla Camera dei Pari di Francia. A causa del suo impegno senza compromessi per la causa lealista e per la sua fedelt\u00e0 ancestrale ai Borboni, si dimise dalla camera dei Pari per protesta il 15 novembre 1832 dal momento che l'8 novembre di quello stesso anno aveva appoggiato la principessa Maria Carolina Augusta di Borbone, duchessa di Berry, eroina del legittimismo borbonico che aveva tentato di sollevare la Vandea contro la nuova casata degli Orl\u00e9ans che aveva ottenuto la corona in Francia dopo la forzata abdicazione di Carlo X.\nQuando Luigi Napoleone Bonaparte prese il potere in Francia dopo il colpo di stato del 1852, egli presiedette nella sua residenza di Tingry una grande riunione di famiglia dove defin\u00ec personalmente che, in virt\u00f9 della sua fedelt\u00e0 ai Borboni, nessun membro della sua famiglia avrebbe dovuto servire, ricevere titoli od onorificenze da quello che era definito senza mezzi termini \"l'usurpatore della corona francese\". L'imperatore tuttavia per ingraziarsi la sua influente figura gli offr\u00ec il titolo di barone di Breteuil, titolo che egli rifiut\u00f2, rispondendo di poterne vantare di ben pi\u00f9 importanti ed antichi.\nNel 1837, alla morte di suo cugino Pierre de Montmorency-Laval, era divenuto erede del ducato di Laval. Nel 1862 alla morte di un altro suo cugino, Raoul de Montmorency, divenne capo della casata dei Montmorency ed erede dei suoi titoli, assumendo anche le armi principali della sua casata. Gi\u00e0 l'anno precedente, alla morte di un altro suo cugino senza eredi, Charles Emmanuel Sigismond de Montmorency-Luxembourg, era divenuto erede anche di quei titoli. Nel giro di pochi anni, dunque, per una serie di casi fortuiti, si ritrov\u00f2 unico erede delle fortune delle casate derivate dai Montmorency.\nQuando mor\u00ec senza eredi maschi sopravvissutigli nel 1878, tutti i suoi titoli nobiliari si estinsero.\nUno degli uomini pi\u00f9 ricchi di Francia.\nAnne-\u00c9douard-Louis-Joseph de Montmorency, date le fortune accumulate da tutti i rami della sua famiglia di cui fu erede, fu indubbiamente uno degli uomini pi\u00f9 ricchi di Francia nel suo tempo, essendo divenuto anche proprietario di moltissimi possedimenti quali i castelli di \u010cany e Catteville in Normandia oltre a moltissimi terreni ricevuti da sua madre, la contessa Bec-de-Li\u00e8vre Cany.\nVisse a Parigi nel suo palazzo (l'H\u00f4tel de Tingry) in Rue de Varenne n\u00ba 14 che poi don\u00f2 ai francescani perch\u00e9 ne facessero una casa per ritiri, preferendo vivere in un altro palazzo della sua famiglia in Rue de l'Acad\u00e9mie n\u00ba 53, e pi\u00f9 tardi all'H\u00f4tel de Montmorency che aveva acquistato nel 1854 dal cugino, il duca Anne-Louis-Raoul-Victor de Montmorency, situato in Rue de Saint-Dominique N\u00b0 49-51. Successivamente assunse alle proprie dipendenze l'architetto svizzero-francese Joseph-Antoine Froelicher, architetto ufficiale di Maria Carolina Augusta di Borbone-Napoli, affinch\u00e9 progettasse e costruisse un nuovo palazzo per la sua famiglia in un terreno di sua propriet\u00e0 non distante da Rue Saint-Dominique, all'attuale n\u00ba 45, noto con il nome di H\u00f4tel de Montmorency-Lussemburgo, oggi sede della banca Natixis e di uno studio di avvocati internazionali. Nel 1864 fece anche costruire una propria residenza estiva a Cannes, denominata \"Villa Montmorency\".\nMatrimonio e figli.\nAnne-\u00c9douard-Louis-Joseph spos\u00f2 a Parigi il 12 maggio 1834, la contessa L\u00e9onie-Ernestine-Marie-Jos\u00e8phe de Croix de Dadizeele, unica figlia ed erede universale di Philippe-Joseph-Louis-Marie-Ghislain de Croix de Dadizeele, conte di Dadizeele y de Moen, uno dei quattro pari francesi delle Fiandre, barone di Wyngene e di Rostuyne, visconte delle Fiandre, signore di Dadizeele e di Moorslede, e della baronessa Marie-Ernestine-Louise Louys de La Grange. Da questo matrimonio nacquero quattro figli:"}
{"id": "5992856", "revid": "729019", "url": "https://it.wikipedia.org/wiki?curid=5992856", "title": "New York State Forest Rangers", "text": "I New York State Forest Rangers (in italiano \"Rangers forestali dello Stato di New York\") sono un corpo di polizia statale newyorkese; avendo qualifiche di polizia hanno compiti di prevenzione e repressione dei reati e sono autorizzati al possesso di armi da fuoco per i compiti istituzionali.\nI Forest Rangers sono un corpo di polizia ambientale sotto la direzione del Dipartimento di conservazione ambientale dello Stato di New York e hanno giurisdizione in tutto il territorio statale.\nStoria.\nIl Corpo nasce nel 1885, con la creazione da parte dello Stato Neworkese della Forest Preserve of New York State, riserva statale lungo i Monti Adirondack e Catskill, nella catena degli Appalachi. Originariamente gli attuali rangers erano impiegato solo come \"firewarden\", guardiafuochi forestali, questo fino al 1911 quando nacque il Dipartimento di conservazione ambientale e assunsero la denominazione e i compiti attuali.\nI \"Firwarden\" e i \"Fire Patrols\".\nLa nascita dell'assetto attuale dei forest rangers si ha nel 1899, e si deve all'allora sovrintendente del Dipartimento forestale, colonnello William F. Fox, considerato il padre del Corpo, che chiese alla commissione centrale dello Stato di migliorare le condizioni di lavoro dei guardiafuochi per migliorarne l'efficienza e la professionalit\u00e0, chiedendo la divisione del territorio in distretti ognuno con una specifica squadra che poteva quindi pattugliare e prevenire meglio gli incendi oltre che poter intervenire pi\u00f9 velocemente, diminuire i rischi d'intervento e conservare meglio le foreste. La sua proposta venne accettata dalla commissione, fu per\u00f2 il Senato di New York a rigettarla. \nNel 1903 degli incendi devastanti bruciarono un'area di quasi 1900\u00a0km\u00b2 nei monti Adirondack, intervenne cos\u00ec il segretario del Bureau of Forestry, parte del Dipartimento dell'Agricoltura americano Gifford Pinchot, che richiam\u00f2 la proposta di Fox. \nNel 1909 un secondo incendio di proporzioni gigantesche bruci\u00f2 1400\u00a0km\u00b2 di boschi vicino alla cittadina di Long Lake, la cui popolazione fu interamente soccorsa con dei treni prima che il fuoco arrivasse nel centro abitato. Questo fatto dimostr\u00f2 che l'impostazione dei Firewarden del 1885 era totalmente inefficace contro gli incendi di serie dimensioni e diede perci\u00f2 ragione alle proposte di Fox e Pinchot.\nFox mor\u00ec nel 1909, e non pot\u00e9 completare il suo progetto, tuttavia i Firewarden cambiarono nome in Fire Patrols, ovvero pattugliatori, la loro area d'intervento venne divisa in distretti, ciascuno dotato di torrette d'osservazione, con vicine baracche o capanne come rifugio per i \"Fire Patrolmen\".\nI Forest Rangers.\nNel 1912 avvennero dei cambiamenti significativi. Il pi\u00f9 importante fu la fusione tra Commissione per la caccia, la pesca e le foreste, Forest Purchasing Board, State Water Supply Commission e Commissioners of Whater Power in the Black River in un'unica agenzia: la Conservation Commission, divisa in tre dipartimenti: Game and Fish, Forests and Lands e Internal Waters. Il cambiamento colp\u00ec ovviamente anche gli operatori antincendio: il titolo di \"fire superintendent\" divenne \"district ranger\", \"fire patrolman\" divenne \"Forest Ranger\" e nacque la qualifica di \"fire warden\" all'interno del reparto di rangers. Parimenti cambiarono anche i loro compiti: da allora si dovettero occupare anche dei furti di legname, del bracconaggio, della pesca di frodo e di tutti gli altri reati, diventando cos\u00ec un vero e proprio corpo di polizia, qualifica che mantengono da allora.\nLa loro autonomizzazione avviene per\u00f2 nel 1996, quando in seno al Department of Environmental Conservation, nasce la \"Forest Rangers Division\", nel 2006 divengono ufficiali di polizia a pieno titolo.\nAttivit\u00e0.\nAntincendio boschivo.\nL'antincendio boschivo oltre che essere il motivo della loro nascita, \u00e8 la principale attivit\u00e0 dei Forest Rangers. Essi svolgono ruoli di prevenzione e soppressione oltre che formare le squadre di volontari dello Stato. Operano su convenzione anche con altri stati federati.\nRicerca e soccorso.\nL'attivit\u00e0 di ricerca e soccorso \u00e8 iniziata nel 1971, oltre ai rangers collaborano con i volontari.\nAgenti caduti.\nDalla nascita dei New York State Forest Rangers, un ranger \u00e8 deceduto negli interventi."}
{"id": "5992859", "revid": "767487", "url": "https://it.wikipedia.org/wiki?curid=5992859", "title": "Never Meet/Sognami", "text": "Never Meet/Sognami, pubblicato il 4 ottobre 2007, \u00e8 un album discografico realizzato dall'ex gruppo musicale di m2o Radio Tarquini &amp; Prevale, rispettivamente Francesco Tarquini e Carlo Prevale, prodotto dall'etichetta discografica italiana Bit Records."}
{"id": "5992860", "revid": "104458", "url": "https://it.wikipedia.org/wiki?curid=5992860", "title": "Lichtenwoerth", "text": ""}
{"id": "5992873", "revid": "144796", "url": "https://it.wikipedia.org/wiki?curid=5992873", "title": "Fran\u00e7ois-Henri de Montmorency-Bouteville", "text": ""}
{"id": "5992874", "revid": "104458", "url": "https://it.wikipedia.org/wiki?curid=5992874", "title": "Piesting", "text": ""}
{"id": "5992875", "revid": "1869172", "url": "https://it.wikipedia.org/wiki?curid=5992875", "title": "Fosco Gasperi", "text": "\u00c8 stato attivo prevalentemente sulle reti Mediaset, dove ha curato i testi e la regia di diversi variet\u00e0, come \"Premiatissima\" e \"Sabato al circo\", il telefilm \"Don Tonino\" e sitcom, tra cui \"Casa Vianello\" e \"Finalmente soli\" \nNegli anni duemila ha lavorato alla realizzazione di numerosi reality show, coordinando la regia delle prime edizioni del \"Grande Fratello\", \"L'isola dei famosi\" e \"Music Farm\".\nBiografia.\nDopo un esordio come cabarettista, notato da Enzo Trapani inizia a collaborare con la RAI negli anni ottanta con la trasmissione \"Non stop\" e in seguito come autore del variet\u00e0 del sabato sera \"Fantastico\" e di altre trasmissioni, come \"Loretta Goggi in quiz\" e \"C'era due volte\". Dalla met\u00e0 degli anni ottanta \u00e8 passato in Fininvest, in qualit\u00e0 di autore di variet\u00e0 come \"Zodiaco\", \"Grand Hotel\" e \"Premiatissima\". Nel 1988 \u00e8 regista e ideatore della serie televisiva di Italia 1 \"Don Tonino\", e in seguito cura la regia di \"Casa Vianello\".\nNegli anni novanta ha proseguito la collaborazione con Mediaset in qualit\u00e0 di autore per \"Ok, il prezzo \u00e8 giusto\" e \"Scherzi a parte\" e di regista di \"Sabato al circo\", \"Il TG delle vacanze\", \"Belli freschi\" e delle sitcom \"Io e la mamma\" e \"Finalmente soli\"; nello stesso periodo \u00e8 stato tra gli autori del \"Festival di Sanremo 1996\" e ha lavorato per il variet\u00e0 di Rai 2 \"Carosello\", riedizione realizzata nel 1997 dell'omonimo programma televisivo, con la conduzione di Ambra Angiolini.\nIn forze alla Endemol, ha curato la regia delle prime edizioni italiane del reality show \"Grande Fratello\", coordinando i venti registi che si occupano delle riprese degli interni della casa dove \u00e8 ambientato il programma, di cui \u00e8 stato anche produttore artistico. Ha curato inoltre i reality \"Music Farm\" e \"L'isola dei famosi\".\nPassato alla societ\u00e0 di produzioni televisive Einstein Multimedia, nel 2005 \u00e8 stato produttore artistico del variet\u00e0 di prima serata \"Ritorno al presente\", condotto da Carlo Conti su Rai 1. Nel 2011 per Mediaset \u00e8 regista di \"Uman - Take Control!\", programma di prima serata di Italia 1."}
{"id": "5992876", "revid": "104458", "url": "https://it.wikipedia.org/wiki?curid=5992876", "title": "Piazza del mercato", "text": ""}
{"id": "5992879", "revid": "599013", "url": "https://it.wikipedia.org/wiki?curid=5992879", "title": "Festival di Santander", "text": "Il Festival di Santander, o Festival Internacional de Santander (F.I.S.), \u00e8 uno dei pi\u00f9 antichi festival musicali spagnoli e si svolge durante la stagione estiva nell'omonima cittadina, ospitando concerti, spettacoli d'opera e di danza. Viene ospitato nel Palazzo dei Festival come anche in chiese, chiostri e parchi del circondario.\nHa ospitato i pi\u00f9 importanti nomi del panorama musicale spagnolo ed internazionale, da Zubin Mehta a Daniel Barenboim, da Montserrat Caball\u00e9 a Pl\u00e1cido Domingo, Jos\u00e9 Carreras e Juan Diego Fl\u00f3rez."}
{"id": "5992891", "revid": "110157", "url": "https://it.wikipedia.org/wiki?curid=5992891", "title": "Amoroso's Invasion", "text": "Amoroso's Invasion, pubblicata il 12 gennaio 2006, \u00e8 una doppia compilation selezionata e mixata dal disc jockey di m2o Radio Fabio Amoroso, prodotta dall'etichetta discografica italiana Smilax Publishing."}
{"id": "5992910", "revid": "122715154", "url": "https://it.wikipedia.org/wiki?curid=5992910", "title": "Un amore di nonno", "text": "Un amore di nonno (\"El abuelo y yo\") \u00e8 una telenovela messicana infantile prodotta da Televisa nel 1992, trasmessa per la prima volta in Italia da Rete 4 nel 1994. Nel cast spicca, come protagonista, un giovanissimo Gael Garc\u00eda Bernal.\nTrama.\nAlejandra e Daniel sono due bambini che vivono in mondi totalmente diversi sia per estrazione sociale che per mentalit\u00e0, ma che finiscono per unirsi grazie all'amicizia ed ai sogni.\nAlejandra \u00e8 una bambina studiosa di buona famiglia che vive in un mondo fatto di giardini incantati, sogni di cristallo, bei vestiti, un'infinit\u00e0 di cappelli e molte favole. Ha una fervida fantasia e che vuole avere avventure magiche. \nDaniel \u00e8 un bambino che \u00e8 rimasto orfano ed ha fatto della strada la sua casa: alla morte della madre, rimane solo al mondo. Non ha infatti parenti prossimi e di suo padre sa soltanto che la madre non gli ha mai perdonato il fatto che si sia risposato, allontanandolo dalla sua vita. Daniel vive per la strada con il suo unico amico, un cane randagio che lui ha chiamato Anselmo.\nDurante le sue peregrinazioni conosce don Joaquin, un anziano musicista che ora \u00e8 diventato un vecchio brontolone e solitario.\nDaniel crede che entrambi possano essere buoni compagni di viaggio senza immaginare nemmeno lontanamente che Joaquin \u00e8 in realt\u00e0 il nonno che non aveva mai conosciuto.\nUn giorno, dopo una bravata con i suoi amici di strada, conosce Alejandra e insieme cominciano a percorrere nuovi mondi pieni di divertimento. E tutto grazie anche a don Joaquin, che diventa la loro guida spirituale ed insegna loro il vero significato dell'amicizia e come continuare ad essere bambini nonostante le avversit\u00e0 delle vite che entrambi conducono.\nOltre a fornire loro il suo appoggio e affetto, il nonno insegna loro anche ad usare l'immaginazione per viaggiare verso mondi magici e sognare. Cosa che i bambini avevano smesso da tempo di fare per risolvere problemi che non avevano niente a che vedere con loro.\nAlejandra e Daniel per\u00f2 non potranno coronare il loro sogno d'amore: infatti a causa di un'ingente perdita, la famiglia di Alejandra dovr\u00e0 trasferirsi all'estero e quindi Daniel rimane da solo, in compagnia del nonno ritrovato e del suo inseparabile cane Anselmo."}
{"id": "5992913", "revid": "1543377", "url": "https://it.wikipedia.org/wiki?curid=5992913", "title": "Universit\u00e0 Adam Mickiewicz di Pozna\u0144", "text": "L'Universit\u00e0 Adam Mickiewicz di Pozna\u0144 (in polacco: Uniwersytet im. Adama Mickiewicza w Poznaniu) \u00e8 una delle maggiori universit\u00e0 polacche, situata nella citt\u00e0 di Pozna\u0144, nella Polonia dell'ovest. Inaugurata il 7 maggio del 1919, ha acquisito dal 1955 il nome del famoso poeta polacco Adam Mickiewicz. L'universit\u00e0 viene di frequente annoverata tra le prime tre del paese."}
{"id": "5992915", "revid": "1377089", "url": "https://it.wikipedia.org/wiki?curid=5992915", "title": "Balance Board", "text": "La Balance Board \u00e8 un attrezzo usato a scopo ricreativo, circense, come allenamento per l'equilibrio, la preparazione atletica, lo sviluppo del cervello, fisioterapico e per il rinforzo muscolare.\n\u00c8 una leva simile all'altalena, su cui solitamente sta in equilibrio l'utente, con i piedi all'estremit\u00e0 della tavola. Il corpo dell'utente deve stare abbastanza in equilibrio da permettere ai bordi della tavola di non toccare il suolo, evitando invece di cadere.\nUna sfida diversa \u00e8 presentata da ognuno dei 5 tipi di balance board e dei loro sottotipi; alcuni di esse possono essere usate con successo dai 3 anni fino agli anziani, ma altre, a causa della elevata velocit\u00e0 e pendenza, risultano difficoltose anche per atleti professionisti.\nQuello che differenzia ognuno dei 5 tipi (e sottotipi) \u00e8 l'instabilit\u00e0 creata dalla tavola, come e in quale delle tre dimensioni dello spazio la tavola pu\u00f2 ruotare e ondeggiare e come sia vincolato il fulcro alla tavola o al suolo.\nUsi e Utenti.\nProdotto originariamente per sciatori e surfisti, ai fini di migliorare le proprie abilit\u00e0, fuori stagione e di notte, la balance board \u00e8 un attrezzo utilizzato per l'allenamento di tutti gli sport, arti marziali, allenamento fisico e non.\n\u00c8 usata per migliorare l'equilibrio, la coordinazione motoria, la distribuzione del peso corporeo e il Core Strenght; preparare le persone (prima e dopo) al raggiungimento della vecchiaia, evitando cadute dannose, per prevenire lesioni sportive specialmente a caviglie e ginocchia e per la riabilitazione dopo lesioni a diverse parti del corpo.\nOltre gli utilizzi atletici della balance board, si \u00e8 iniziato a usarla per espandere le reti neuronali, che permettono all'emisfero destro e sinistro di comunicare tra loro aumentando cos\u00ec l'efficienza; per sviluppare l'integrazione sensoriale e le capacit\u00e0 cognitive nei bambini con disturbi dello sviluppo; per rendere pi\u00f9 leggeri/leggiadri i ballerini; per insegnare ai cantanti la postura ottimale per il controllo del flusso dell'aria; per insegnare ai musicisti a tenere il proprio strumento; per liberarsi dal blocco dello scrittore e altri inibitori della creativit\u00e0; come accessorio per lo yoga e come forma di yoga.\nAlcune persone usano la balance board con scopi ludici, godendosi la sfida che questo attrezzo porta.\nAbilit\u00e0 Circensi.\nPer i circensi la balance board si chiama Rola-Bola. Numeri d'equilibrismo abili e teatrali usando la Rola-Bola sono eseguiti da atleti nel circo tradizionale, come da giocolieri o artisti indipendenti. Lo spettacolo pu\u00f2 coinvolgere una singola Rola-bola o una pila di rulli, uno sopra l'altro per aumentare la difficolt\u00e0 e l'impatto visivo. Alcuni circensi usano combinare la rola bola con altre abilit\u00e0 circensi (come la giocoleria) per presentare un diverso spettacolo visivo.\nStruttura.\nL'utente si trova sulla tavola o un'altra piattaforma posta sopra un oggetto mobile, il Fulcro. L'altezza del fulcro, ovvero la distanza tra la cima del fulcro e il suolo, di molti modelli varia tra i 7 e i 15 cm. A causa dell'instabilit\u00e0 del fulcro, tutte le abilit\u00e0 di equilibrio dell'utente devono essere attive e coordinate per evitare che la tavola tocchi terra.\nIl rider eseguendo gli esercizi insegna alle parti del corpo ad automatizzare il movimento e il bilanciamento (dita dei piedi, suole, caviglie, ginocchia, anche, spalle, braccia e collo) e le parti del corpo e del cervello che creano il senso dell'equilibrio (orecchio interno, cervelletto, propriocettori e occhio).\nI gradi di movimento attraverso il quale la tavola pu\u00f2 muoversi: scorrere, ruotare, girare, ribaltarsi, e ruotare o combinazioni di esse. La velocit\u00e0 della tavola \u00e8 diversa dai tipi e sottotipi di modelli, dipende dalla forma e dimensione del fulcro, se \u00e8 attaccato alla tavola, se non lo \u00e8, con quale metodo \u00e8 vincolato alla tavola, se c'\u00e8.\nNella rocker board e nella wobble board il fulcro \u00e8 attaccato alla tavola. Nella rocker-roller board e nella sphere and ring board il fulcro \u00e8 separato. In quest'ultima il fulcro (una palla gonfiabile o rigida) \u00e8 vincolata alla tavola da un anello nella parte inferiore della tavola. In alcune rocker-roller board il fulcro (un cilindro) non \u00e8 vincolato alla tavola (eccetto il loro attrito) ed in molti rocker-roller il cilindro \u00e8 vincolato alla tavola rispetto a una delle cinque vie (numero diverso di combinazioni per ogni tipo di tavola) come descritto nella sezione sotto riportata.\nPosizioni diverse da quella eretta sono usate per lavorare su diversi distretti muscolari e competenze.\nPer una migliore trazione dei piedi, il sopra della tavola \u00e8 fabbricato con una texture ruvida: per la plastica, il disegno; per il legno strisce di grip (simile alla carta vetrata) o di gomma. Una superficie liscia sotto i piedi o le scarpe pu\u00f2 causare all'atleta di scivolare dalla balance board e cadere.\nLa wobble board \u00e8 l'unico tipo di balance che \u00e8 solitamente fatto di plastica non essendo cos\u00ec largo non ha bisogno di essere forte e resistente come le altre tavole.\nTipi/Modelli.\nCi sono centinaia di modelli di balance board in commercio e ognuna di loro \u00e8 una versione di uno dei circa 15 tipi di modelli esistenti. Ognuno di questi modelli pu\u00f2 essere classificato come uno dei 5 tipi fondamentali di balance secondo due parametri: se il fulcro \u00e8 attaccato alla tavola e se si inclina in sole due direzioni opposte (sinistra-destra, avanti-indietro) o se in ogni direzione (360\u00b0).\nPi\u00f9 specificatamente: \nIn altre parole: \nRocker Board.\nLa Rocker Board \u00e8 la pi\u00f9 semplice e meno stimolante tra le balance board. \u00c8 una tavola piatta con un fulcro attaccato sotto la tavola. In alcuni modelli il fulcro \u00e8 perpendicolare alla lunghezza ma in altri \u00e8 ruotato di 90\u00b0 (essendo cos\u00ec perpendicolare alla larghezza). La base di contatto del fulcro \u00e8 curvo nella maggior parte dei casi, ma pu\u00f2 anche essere piatto.\nCon un piede su ognuna delle due estremit\u00e0 l'utente pu\u00f2 inclinare la tavola da un lato all'altro per poi tentar di mantenerla fissa o di continuare a dondolare.\nLa Rocker board ha un solo grado di movimento: la rotazione attorno all'asse longitudinale (banking, inclinazione sinistra-destra). \nMolte rocker board sono fatte da produttori di giocattoli o attrezzatura da palestra.\nRocker-roller boards.\nLa Rocker-Roller Board aggiunge dei gradi di instabilit\u00e0 alla rocker board che la rende ancora pi\u00f9 difficile da manovrare. Piuttosto che su un perno fisso, la rocker-roller \u00e8 appoggiata su un rullo cilindrico; questo fulcro ruota e mi muove rispetto al suolo e rispetto alla tavola. Il centro di rotazione della tavola si sposta come il cilindro sotto di esso.\nIn quasi tutti i modelli la lunghezza del tubo \u00e8 uguale alla profondit\u00e0 della tavola; l'asse del rullo \u00e8 perpendicolare alla lunghezza della tavola. Cos\u00ec come il peso dell'atleta si muove sopra al rullo, anche la tavola si inclina da un lato o dall'altro e scivola lateralmente. Nei modelli dove si pu\u00f2 disporre il tubo parallelo alla lunghezza della tavola, essa scivoler\u00e0 e si incliner\u00e0 verso la parte anteriore/posteriore (se i piedi sono correttamente orientati).\nIl rullo ha una forma diversa a seconda del modello. Alcuni sono totalmente cilindrici, altri invece vanno ad assottigliarsi verso le due estremit\u00e0 (due tronchi di cono) permettendo cos\u00ec difficili trick. Ogni variante di forma del fulcro permette trick diversi o simulazione di sport sulla tavola. I rulli possono avere scanalature per ricevere una guida sulla tavola, che permette di mantenere allineato il tubo alla tavola, oppure possono aver dei guard rail all'estremit\u00e0 per evitare che il tubo rotoli fuori.\nIl diametro delle rocker-roller board \u00e8 di circa 9-16 cm a differenza della Rola Bola (usata dai circensi) circa 18-23 cm.\nWobble Board.\nIl fulcro di quasi tutte le Wobble Board \u00e8 una semisfera o una piccola calotta sferica (o a forma simile) in cui il lato piatto \u00e8 attaccato nel centro della tavola nella parte inferiore; in questo modo la tavola pu\u00f2 ruotare in tutte le direzioni: avanti-indietro, destra-sinistra e ovunque in mezzo (cio\u00e8 360\u00b0).\nUsando la wobble board si allungano muscoli che non vengono usati sulle altre tavole che si inclinano in sole due direzioni (opposte). In quasi tutti i modelli, larghezza e lunghezza sono uguali, di norma la forma \u00e8 circolare.\nLe wobble board sono ampiamente usate nello sviluppo del bambino, in palestra, nell'allenamento sportivo, prevenzione degli infortuni (caviglia e ginocchio), riabilitazione dopo lesioni agli arti inferiori e nella fisioterapia.\nStare in piedi con entrambi i piedi \u00e8 l'esercizio base, si inclina la tavola in qualunque direzione senza che il bordo tocchi il suolo. \nAltri esercizi molto comuni come gli squat, equilibri monopodalici, push-up e sit-up, dove il lavoro \u00e8 pi\u00f9 alto rispetto a quando vi \u00e8 una superficie piana e stabile come il pavimento.\nMa la wobble board permette una rotazione completa intorno all'asse verticale(imbardata o torsione); rotazione attorno all'asse trasversale/laterale (beccheggio, inclinazione avanti-indietro); rotazione rispetto all'asse longitudinale (banking inclinazione sinistra-destra); un quarto e quinto grado di movimento \u00e8 la traslazione (slittamento) sui 2 assi orizzontali, tranne nelle tavole dove vi \u00e8 una base stazionaria.\nQueste tavole sono solitamente fatte di plastica. I modelli in legno sono in grado di resistere maggiormente all'usura, quindi pi\u00f9 resistenti. \nSpere and Ring Board.\nUna sfera o una palla di gomma gonfiabile (palla da basket o poliuretano solido) \u00e8 il fulcro su cui \u00e8 bilanciata la tavola; la palla \u00e8 contenuta sotto la tavola grazie ad un anello sul lato inferiore. \nRidistribuendo il suo peso il rider pu\u00f2 spostare la tavola in ogni direzione, avanti-indietro, torsione, rotazioni complete o combinazioni di questi movimenti.\nUn atleta pu\u00f2 anche spostar la tavola verticalmente con un difficile trick chiamato ollie (un salto con la tavola). Queste tavole offrono la massima libert\u00e0 di movimento rispetto a qualunque altra; permette la rotazione su tutti gli assi (imbardata, pitching e banching) e traslazione sia trasversale che longitudinale.\nL'andamento, la velocit\u00e0 e la difficolt\u00e0 di controllo, cio\u00e8 quanto velocemente un atleta pu\u00f2 spostare la tavola sulla palla \u00e8 determinato da:\nSpringboard.\nLe Springboard sono state immesse nel mercato nel 2013. Il fulcro della tavola \u00e8 composto da 4 molle situate tra la base e la piattaforma. Una volta che il rider \u00e8 sopra, le molle si comprimono; il corpo dell'utente cerca poi la stabilit\u00e0 ma, a causa delle forze applicate alle molle, la tavola non si stabilizzer\u00e0.\nLe 4 molle forniscono ulteriore supporto per una variet\u00e0 di esercizi per il CORE, miglioramento dell'equilibrio, forza, agilit\u00e0 e postura.\nTipi acquatici.\nSi tratta di balance posizionate sott'acqua. Sono utilizzate sia per la fisioterapia che come divertimento. Oltre ai vantaggi generali della terapia acquatica (la resistenza dell'acqua e il minor carico, evita al paziente danni articolari o sovraccarichi eccessivi su articolazioni lesionate) ha anche il vantaggio di preservare il paziente da cadute al suolo (dove potrebbe fratturarsi polsi, gomiti, bacino, ecc.).\nTra i modelli prodotti c'\u00e8 una tavola a forma di V, sulla quale il paziente sta in piedi, in ginocchio o seduto. I buchi permettono all'acqua di riempirlo completamente rendendo neutro il galleggiamento (ne galleggiano, ne affondano) in modo che sia pi\u00f9 sicuro e facile da controllare.\nAspetti psicologici.\nL'uso corretto delle balance board \u00e8 sia una prova di abilit\u00e0 fisica, sia del senso dell'equilibrio (sistema vestibolare).\nUna sensazione spesso vissuta dagli atleti utilizzatori, \u00e8 la sensazione di cadere. Oltre alla caduta in s\u00e9, la sensazione di cadere si verifica con le brusche accelerazioni causate dall'inclinazione tropo repentina. La paura pu\u00f2 aumentare i timori e i riflessi involontari che, mentre \u00e8 utile su una superficie stabile come il pavimento, pu\u00f2 essere controproducente su una balance, come il lancio delle braccia avanti (per ripararci dalla caduta) o spostando il peso sulla gamba opposta per modificare l'andamento della tavola.\nRischi di infortuni e prevenzione.\nLa caduta da una balance board pu\u00f2 rompere ossa, articolazioni, provocare distorsioni, strappi e danni alle cartilagini. \nquesti rischi si riducono togliendo oggetti che si trovano in prossimit\u00e0 della tavola/utilizzatore e indossando vestiti protettivi.\nL'equipaggiamento protettivo pu\u00f2 essere importante per salvaguardare le articolazioni, la testa e il viso.\nParticolare attenzione al casco che scegliamo, che non provochi danni al collo e che sia eccessivamente pesante cos\u00ec da sbilanciarci e rendere peggiore la caduta. \nStare su una balance \u00e8 pericoloso per chi \u00e8 incline alle vertigini o a chi ha un equilibrio compromesso, ad esempio per essere troppo stanco, sotto l'effetto di alcool o droghe."}
{"id": "5992918", "revid": "400518", "url": "https://it.wikipedia.org/wiki?curid=5992918", "title": "L'era glaciale 5 - In rotta di collisione", "text": ""}
{"id": "5992921", "revid": "124123", "url": "https://it.wikipedia.org/wiki?curid=5992921", "title": "Camille Cerf", "text": "Camille Cerf ha vinto il titolo di Miss Nord-Pas-de-Calais 2014. \u00c8 stata eletta Miss Francia 2015."}
{"id": "5992922", "revid": "6923", "url": "https://it.wikipedia.org/wiki?curid=5992922", "title": "Hai (Tanzania)", "text": "Hai \u00e8 una citt\u00e0 della Tanzania, compresa nell'omonimo distretto. La citt\u00e0 di Hai \u00e8 un grande agglomerato urbano dove il centro abitato principale risulta essere Bomangome (in alternativa chiamata dai dialetti Boma Ng'ombe, Bomang'ombe o Boma la Ng'ombe).\nGeografia fisica.\nLa citt\u00e0 si trova tra il fiume Sanya e la gola del Mungushi.\nSociet\u00e0.\nEvoluzione demografica.\nLa popolazione della metropoli \u00e8 di circa individui, sulla base del censimento del 2002 in Tanzania.\nCultura.\nCi sono numerose scuole in citt\u00e0; tuttavia, l'unica scuola di specializzazione, a partire dal 2012, \u00e8 stato il liceo Isala.\nEconomia.\nLa citt\u00e0 ha un mercato che \u00e8 aperto due volte alla settimana.\nInfrastrutture e trasporti.\nLa metropoli \u00e8 servita dalla strada Arusha-Himo, che la collega all'Aeroporto Internazionale del Kilimangiaro, distante circa diciassette chilometri."}
{"id": "5992923", "revid": "22475", "url": "https://it.wikipedia.org/wiki?curid=5992923", "title": "Iris Mittenaere", "text": "Biografia.\nIris nacque a Lilla ma visse a Steenvoorde. Studi\u00f2 nell'istituto di Steenvoorde e all'Universit\u00e0 di Lilla. Eletta Miss Francia 2016, con la fascia di Miss Nord-Pas-de-Calais, il 30 gennaio 2017 viene eletta Miss Universo 2016. Iris \u00e8 la seconda francese ad aggiudicarsi il titolo dopo Christiane Martel, vincitrice nel 1953, e la prima europea da 26 anni."}
{"id": "5992932", "revid": "256896", "url": "https://it.wikipedia.org/wiki?curid=5992932", "title": "Politecnico Tadeusz Ko\u015bciuszko di Cracovia", "text": "Il Politecnico di Cracovia Tadeusz Ko\u015bciuszko (in polacco: Politechnika Krakowska im. Tadeusza Ko\u015bciuszki) \u00e8 un'universit\u00e0 pubblica situata a Cracovia, Polonia, istituita nel 1946 e, in quanto istituto di studi superiori, ha ottenuto la piena autonomia 1954."}
{"id": "5992941", "revid": "481666", "url": "https://it.wikipedia.org/wiki?curid=5992941", "title": "The Missing Heir", "text": ""}
{"id": "5992951", "revid": "119185681", "url": "https://it.wikipedia.org/wiki?curid=5992951", "title": "Lauren Morelli", "text": "Primi anni di vita.\nMorelli, originaria di Pittsburgh, Pennsylvania, si \u00e8 diplomata alla Winchester Thurston High School. Ha studiato danza al Marymount Manhattan College a New York, fino a quando, a causa di un infortunio alla schiena, non ha pi\u00f9 potuto continuare.\nCarriera.\nDopo molti anni di rimpianti per la fine della sua carriera da ballerina, Morelli \u00e8 stata spronata da un suo professore del college a perseguire una carriera da scrittrice. Ha cominciato scrivendo brevi racconti, fino a che non rilasci\u00f2, nel 2013, la serie Netflix \"Orange Is The New Black\". Le era stato assegnato il ruolo di \"capo scrittrice\" per due episodi della prima stagione di \"Orange Is The New Black\", \"WAC-Pack\" e \"Tall Men With Feelings.\" Morelli ha lavorato anche come drammaturgo: \"Roach &amp; Rat\" \u00e8 stata inclusa nella produzione \"Just Right Just Now\", della Lesser America, a New York\".\"\nPremi.\nMorelli \u00e8 stata nominata per il 2014 Online Film and Television Association's award per \"Migliore scrittrice in una commedia\", e per il 2014 e 2015 Writers Guild of America's award per \"Migliore commedia\", per il suo lavoro in \"Orange Is The New Black\", insieme a tanti altri scrittori dello show.\nVita privata.\nMorelli \u00e8 apertamente lesbica, dopo averlo annunciato nel 2014. Ha attribuito la scoperta della sua sessualit\u00e0 al processo di scrittura dei protagonisti di \"Orange Is The New Black\". A settembre del 2014, Morelli divorzia da suo marito, Steve Basilone, con cui era sposata da due anni. La separazione \u00e8 stata amichevole da entrambe le parti. Morelli si \u00e8 successivamente sposata con l'ex membro del cast di \"Orange Is The New Black\", Samira Wiley."}
{"id": "5992962", "revid": "767487", "url": "https://it.wikipedia.org/wiki?curid=5992962", "title": "Los Saicos", "text": "Los Saicos o semplicemente \"Saicos\" sono un gruppo proto-punk peruviano, originario di Lima, considerato precursore mondiale del punk ed attivo dal 1964 sino 1966\nStoria del gruppo.\nIl gruppo era formato da ragazzi proveniente dal quartiere borghese Lince di Lima. I componenti erano Erwin Flores voce e chitarra, Francisco Guevara batterista, \"El Chino\" Carpio proveniente dai Los Steivos alla chitarra solista e C\u00e9sar \"Papi\" Castrill\u00f3n al basso.\nAll'inizio il gruppo si chiamava \u201cLos Sadicos\u201d ma cambiarono il nome togliendo la d e giocando sull'assonanza della parola con la marca di orologi seiko e il film \"Psyco\"."}
{"id": "5992978", "revid": "287204", "url": "https://it.wikipedia.org/wiki?curid=5992978", "title": "Mestre Calcio 2000-2001", "text": "Questa pagina raccoglie le informazioni riguardanti il Mestre Calcio nelle competizioni ufficiali della stagione 2000-2001."}
{"id": "5992991", "revid": "1629429", "url": "https://it.wikipedia.org/wiki?curid=5992991", "title": "Novara Calcio 2000-2001", "text": ""}
{"id": "5992996", "revid": "729019", "url": "https://it.wikipedia.org/wiki?curid=5992996", "title": "Isola del Lago Arvo", "text": "LIsola del Lago Arvo \u00e8 un isolotto situato nell'omonimo lago.\nFormazione e geologia.\nL'isola si \u00e8 formata a seguito al riempimento del bacino lacustre avvenuto tra il 1927 e il 1931 quando il corso del fiume Arvo venne sbarrato per creare un bacino idroelettrico: \u00e8 la parte non sommersa di un monte nella zona del bacino. Geologicamente \u00e8 composta da argilla, terra e sabbia.\nFlora e fauna.\nSull'isolotto la flora non \u00e8 molto varia: vi sono alcuni alberi; erbe e muschi vi crescono abbondanti. Sull'isola la fauna \u00e8 pressoch\u00e9 assente: sono presenti insetti di passaggio. Nelle acque del lago, in prossimit\u00e0 dell'isola, abitano pesci tra cui trote e persici.\nCome raggiungerla.\nSi pu\u00f2 raggiungere con la SS 108, imboccando la medesima statale con il bivio della SS 107, oppure percorrendo la SS 178 del lago Arvo"}
{"id": "5993005", "revid": "1305772", "url": "https://it.wikipedia.org/wiki?curid=5993005", "title": "Live in Montreux", "text": ""}
{"id": "5993007", "revid": "599013", "url": "https://it.wikipedia.org/wiki?curid=5993007", "title": "Diamond Stone", "text": "Carriera.\nLos Angeles Clippers (2016-2017).\nVenne scelto alla 40\u00aa chiamata del Draft NBA 2016 dai New Orleans Pelicans, che pi\u00f9 tardi nella notte lo spedirono ai Los Angeles Clippers (insieme a David Michineau) in cambio di Cheick Diallo.\nFece il proprio esordio in NBA alla seconda partita assoluta della stagione giocata contro gli Utah Jazz disputando gli ultimi 2 minuti della partita vinta dai Clippers 88-75. Durante la stagione Stone gioc\u00f2 molto poco coi losangelini disputando solo 7 partite con loro e 13 in D-League combinate tra Santa Cruz Warriors (4) e Salt Lake City Stars (9). Dalla fine di febbraio in poi non pot\u00e9 pi\u00f9 giocare in quanto si infortun\u00f2 fino alla fine della stagione.\nIl 4 luglio 2017 venne ceduto agli Atlanta Hawks, che lo tagliarono il 1\u00ba agosto dello stesso anno."}
{"id": "5993010", "revid": "599013", "url": "https://it.wikipedia.org/wiki?curid=5993010", "title": "Stephen Zimmerman", "text": ""}
{"id": "5993019", "revid": "76963", "url": "https://it.wikipedia.org/wiki?curid=5993019", "title": "Matt Charman", "text": ""}
{"id": "5993021", "revid": "1305772", "url": "https://it.wikipedia.org/wiki?curid=5993021", "title": "Better Together", "text": ""}
{"id": "5993028", "revid": "1543377", "url": "https://it.wikipedia.org/wiki?curid=5993028", "title": "Torcigliano", "text": "Torcigliano \u00e8 una frazione del comune di Camaiore in provincia di Lucca. \u00c8 situato a 400 metri sul livello del mare, ai piedi del monte Apuano e dista 4,7\u00a0km dal capoluogo.\nGeografia fisica.\nTorcigliano \u00e8 situato ai piedi del monte Apuano ed \u00e8 circondato da una folta vegetazione selvatica, ma il territorio nei pressi del paese \u00e8 occupato soprattutto dalle coltivazioni di viti e ulivi. In passato, il collegamento con gli altri paesi era costituito da una mulattiera ormai abbandonata, e sostituita da una strada tortuosa.\nStoria.\nOrigini.\nLe prime notizie di Torcigliano si hanno nel decimo secolo, grazie a documenti amministrativi che testimoniano che il territorio era sotto la giurisdizione di Camaiore e apparteneva alla chiesa di San Giovanni Battista, Santa Maria e Santo Stefano della Pieve di Camaiore. Nel 984 il Vescovo Teudigrimo concesse la quinta parte dei beni e terreni della Pieve di Camaiore al nobile Cunerado, fra i quali Torcigliano. Non si hanno notizie rilevanti sino al 1017, dove molti territori tra cui anche Torcigliano, passarono sotto la giurisdizione di Gherardo dei Montemagnesi.\nAll'inizio del tredicesimo secolo, vennero riorganizzate le frazioni Lucchesi. Camaiore divent\u00f2 capoluogo di Vicaria con un parlamento in cui i rappresentanti di ogni comunit\u00e0, ovvero i capifamiglia, dovevano recarsi a legiferare e questo permise una nuova organizzazione che non dipendeva pi\u00f9 dai signori locali che avevano avuto potere giurisdizionale nei secoli precedenti.\nXIV secolo.\nLo scenario trecentesco si pu\u00f2 ricostruire sulla base di due rilevazioni fiscali del 1346 e 1348 che lo mostrano costituito da una ricca selva che gli abitanti sfruttavano per soddisfare i bisogni primari.\nIn base alle Gabelle della Vicaria di Camaiore, nell'attivit\u00e0 agricola il prodotto pi\u00f9 richiesto era sempre stato il vino, infatti, secondo alle rilevazioni fiscali, era stata confermata la coltivazione della vite. Un altro prodotto importante era il grano, assieme ad altri tipi di cereali, tra cui anche l'orzo, pi\u00f9 adatti al territorio. La zona era ricca di castagne, da cui i contadini ricavano la farina per uso locale. Alla economia agricola era integrata quello dell'allevamento e della pastorizia: infatti il territorio dava la possibilit\u00e0 di praticare la transumanza e l'allevamento di bovini e ovini.\nAlla fine del XIII secolo, nella stesura degli Estimi, venne registrato un aumento demografico, con un censimento relativo a 26 famiglie, per un totale di 126 persone. N\u00e9 le Gabelle n\u00e9 i contratti trecenteschi indicano le origini dei capifamiglia e questo sembra appoggiare l'ipotesi che la comunit\u00e0 si fosse formata dalla discendenza dei contadini che avevano lavorato per i nobili.\nCon la presenza della peste che colp\u00ec l'Europa nel 1348-1349 si presume, dalla riduzione degli Estimi effettuati, che anche il territorio di Camaiore venne colpito dal morbo, infatti, alla fine del secolo vennero censiti beni solo di 9 residenti soltanto.\nLe strutture abitative erano sparse per avere la possibilit\u00e0 di coltivare il terreno vicino alle abitazioni e tenere sotto controllo i metati, capanne degli attrezzi e strutture per l'allevamento e i lavori agricoli.\nQuando il re Carlo IV rendette a Lucca l'indipendenza nel 1369, ristabil\u00ec la Repubblica e Torcigliano, insieme ad altri borghi, ne sub\u00ec le conseguenze: infatti i contadini erano chiamati a far parte della milizia di campagna. Nel maggio del 1374, gli abitanti del posto si opposero alla costruzione della cinta muraria per la difesa del paese, richiesta dai camaioresi e approvata dagli Anziani di Lucca. Gli abitanti del paese, uniti ad altri borghi, diedero vita a una rivolta che fu subito sedata tramite chiarimenti richiesti dal Vicario, il quale immediatamente diede l'ordine di costruire la Cinta.\nXV secolo.\nNel XV secolo, Paolo Guinigi dispose la stesura di un nuovo statuto, nella Vicaria di Camaiore, per aggiornare gli Estimi dei beni del territorio della Repubblica. Nonostante i torciglianesi fossero lontani dal governo guiginiano, erano comunque coinvolti nella sua amministrazione e le rilevazioni fiscali del 1410 sono importanti testimonianze del territorio di Camaiore.\nLa rilevazione fiscale, inoltre, documenta la soccide, un contratto che miglior\u00f2 l'economia familiare dei torciglianesi. Consisteva nel concedere gli animali ai contadini in prestito i quali avevano l'obbligo di custodirli e allevarli. L'animale veniva lasciato in consegna al contadino in base alle decisioni dei due contraenti. Il ricavato dei prodotti degli ovini e bovini veniva equamente ripartito, ma se l'animale moriva, l'affittuario doveva risarcire il proprietario, se moriva per cause naturali il contratto decadeva.\nA partire dalla met\u00e0 del Quattrocento i rapporti economici delle famiglie di Torcigliano e quelli con le altre comunit\u00e0 vengono trascritti in un documento conservato nell'Archivio Parrocchiale del paese. Il documento era un promemoria dei fatti economici che avvenivano tra le persone che avevano avuto la necessit\u00e0 di chiedere prestiti o di fare affari; con la frase \"Io mi chiamo contento\" si dimostrava la chiusura concordataria da parte sia del creditore che del debitore.\nXVI secolo.\nNella Repubblica le comunit\u00e0 avevano una certa autonomia, infatti potevano emanare leggi in base alle proprie esigenze e necessit\u00e0, rispettando principalmente le norme delle autorit\u00e0 lucchesi. Nel 1560 i torciglianesi stilarono il loro primo statuto in base alle regole che seguivano di consuetudine. Il documento venne redatto dai principali membri della comunit\u00e0 e per essere valido doveva avere l'approvazione dagli Anziani. Lo statuto venne legalizzato dal notaio Cristoforo Orsucci il 24 giugno 1560 e approvato definitivamente dagli Anziani dieci anni dopo il 27 giugno 1570. Nonostante il tempo d'attesa, le leggi vennero subito attuate e le eventuali modifiche apportate dalle autorit\u00e0 lucchesi sarebbero entrate in vigore al momento.\nOgni anno nel mese di dicembre, venivano nominati tre uomini per governare Torcigliano e per far rispettare le leggi. Prima di iniziare il loro incarico per\u00f2 dovevano giurare davanti allo scrivano del comune di Camaiore di svolgere al meglio il loro compito, \"diligentemente e senza fraude\", e nominare uno scrivano torciglianese ben istruito.\nOltre alle leggi amministrative e economiche si affiancarono anche quelle per salvaguardare la vita quotidiana. Ad esempio, il territorio era ricco di corsi d'acqua che venivano tutelati da sanzioni se venivano danneggiati o utilizzati in maniera non consona, come per lavare i panni.\nLo statuto era una testimonianza importante sullo stile di vita della comunit\u00e0 torciglianese e del suo paesaggio.\nXVII secolo.\nDal XVII secolo nell'Archivio Parrocchiale, venne conservato il Libro della Comunit\u00e0, il quale racchiudeva tutti i registri e i verbali delle sedute del Consiglio e l'andamento economico e sociale della comunit\u00e0 torciglianese.\nChiesa.\nNon si ha una data certa della costruzione della chiesa di Torcigliano, ma con l'estimo del 1347 viene testimoniata la sua presenza poich\u00e9 si dichiara che, a causa delle scarse entrate, non contribu\u00ec al pagamento di un'imposta straordinaria per costruire la cappella di San Benedetto in San Martino. La chiesa sorgeva nella strada principale del paese ed era munita di un campanile, ricostruito nel 1655 perch\u00e9 fatiscente.\nAll'inizio del XVI secolo il patrimonio della chiesa era aumentato. Le terre in donazione venivano coltivate per fornire entrate per mantenere sia la struttura che gli ecclesiastici. I contratti fra la chiesa e il contadino erano regolati da un notaio, il quale specificava che il fondo non doveva subire danni, pena una sanzione.\nCon lo statuto la chiesa era entrata a far parte della vita amministrativa, anche se non direttamente. Nonostante si sviluppassero posizioni di rilievo fra gli abitanti di Torcigliano, la principale rimaneva quella del rettore, in quanto presiedeva gli atti pi\u00f9 importanti nella vita del paese, come i testamenti, la nascita e la morte. Grazie alle funzioni che rivestiva, era molto importante nella vita quotidiana della comunit\u00e0, per questo godeva di grande rispetto e timore. Nel tempo i rettori che si susseguirono abbellirono e ristrutturarono la chiesa per mantenerla efficiente.\nFra i padri pi\u00f9 importanti, vi \u00e8 Ludovico Marracci, orientalista e traduttore. A 33 anni partecip\u00f2, nel 1645, partecip\u00f2 alla traduzione della Bibbia in arabo. Inoltre, fra le sue opere \u00e8 bene ricordare la traduzione della prima parte del Corano in latino.\nUn avvenimento molto importante nella vita del paese erano i rintocchi delle campane, che venivano fatte suonare nelle occasioni importanti. Nel 1641 i governatori dovettero porre delle regole relative alle campane, poich\u00e9 molte volte venivano usate in maniera inopportuna e venne stabilito che le campane dovessero suonare solo per le funzioni della chiesa, per invito del principe o della comunit\u00e0.\nNel 1658 i governatori proposero di apportare modifiche alla chiesa per accogliere un maggior numero di fedeli con la costruzione della sacrestia.\nScuola.\nLa scuola era gi\u00e0 presente nel XVI secolo, poich\u00e9 l'esigenza per un bambino di leggere e scrivere era molto forte. La scuola era un casalino diviso in due piani, uno usato per l'istruzione fatta dal rettore e l'altro per altri servizi."}
{"id": "5993037", "revid": "125149724", "url": "https://it.wikipedia.org/wiki?curid=5993037", "title": "Josh Cooley", "text": "Carriera.\nCooley venne assunto dalla Pixar grazie all'intervento di Joe Ranft; inizialmente ricopre il ruolo di supervisore dello storyboard per i film \"Gli Incredibili - Una \"normale\" famiglia di supereroi\" (2005), \"Ratatouille\" (2007), \"Up\" (2009) e \"Cars 2\" (2011). Nel 2009, scrive e dirige il suo primo cortometraggio d'animazione: \"George &amp; A.J\". distribuito come contenuto extra della versione Home video di \"Up\".\nNel 2015 viene coinvolto nella scrittura di \"Inside Out\", insieme a Pete Docter e Meg LeFauve. Il film, acclamato dalla critica e dal pubblico, ottiene un Oscar 2016 come miglior film d'animazione e una nomination per la miglior sceneggiatura originale. Nello stesso anno, scrive e dirige un secondo cortometraggio ispirato al film: \"Il primo appuntamento di Riley\", rilasciato come contenuto extra dell'edizione Home video del film.\nGrazie al successo del film, Cooley viene scelto da John Lasseter e Andrew Stanton per co-dirigere insieme al primo il quarto capitolo del franchise \"Toy Story\": \"Toy Story 4\" (2019). Tuttavia, poco tempo dopo, Lasseter dichiara di voler lasciare la regia totalmente in mano sua. \n\"Toy Story 4\" ottiene il plauso della critica e un Oscar 2020 per il miglior film d'animazione, il primo Oscar per Cooley e la seconda nomination.\nNello stesso anno, Cooley si licenzia dalla Pixar; viene coinvolto dalla Paramount Pictures come sceneggiatore e regista di un lungometraggio d'animazione basato sulla saga di \"Tranformers\".\nIl 19 maggio dello stesso anno, Cooley annuncia che sta lavorando sull'adattamento di \"Malamander\" per Sony Pictures Entertainment, segnando cos\u00ec il suo esordio al live-action. Il 10 luglio 2020 viene annunciato che scriver\u00e0 e diriger\u00e0 un film per la Universal, con protagonisti i \"mostri della Universal\"."}
{"id": "5993038", "revid": "481666", "url": "https://it.wikipedia.org/wiki?curid=5993038", "title": "Racing Luck", "text": ""}
{"id": "5993052", "revid": "124908731", "url": "https://it.wikipedia.org/wiki?curid=5993052", "title": "Meg LeFauve", "text": ""}
{"id": "5993054", "revid": "490388", "url": "https://it.wikipedia.org/wiki?curid=5993054", "title": "Iodio nascente", "text": ""}
{"id": "5993055", "revid": "74801", "url": "https://it.wikipedia.org/wiki?curid=5993055", "title": "Andrea Berloff", "text": ""}
{"id": "5993056", "revid": "287204", "url": "https://it.wikipedia.org/wiki?curid=5993056", "title": "Parigi-Roubaix 1961", "text": "La Parigi-Roubaix 1961, cinquantanovesima edizione della corsa, fu disputata il 9 aprile 1961, per un percorso totale di 263,5\u00a0km. Fu vinta dal belga Rik Van Looy, giunto al traguardo con il tempo di 6h19'08\" alla media di 41,700\u00a0km/h davanti ai connazionali Marcel Janssens e Ren\u00e9 Vanderveken.\nI ciclisti che tagliarono il traguardo a Roubaix furono 121."}
{"id": "5993057", "revid": "76963", "url": "https://it.wikipedia.org/wiki?curid=5993057", "title": "Alan Wenkus", "text": ""}
{"id": "5993058", "revid": "76963", "url": "https://it.wikipedia.org/wiki?curid=5993058", "title": "Duke Johnson (regista)", "text": "Biografia.\nJohnson crebbe a Saint Louis in Missouri, dove studi\u00f2 alla \"St. John Vianney High School\" di Kirkwood, Missouri e frequent\u00f2 poi un corso estivo di cinematografia al \"Columbia College Chicago\" tra il secondo e il terzo anno di liceo. Si laure\u00f2 in cinema alla \"Tisch School of the Arts\" della New York University, e poi per un semestre studi\u00f2 animazione a Praga. Dopo la laurea, pass\u00f2 tre anni a fare il cameriere in un ristorante di New York prima di trasferirsi a Los Angeles, dove otte un master in belle arti nel 2006. Mentre studiava, diresse il film, realizzato da studenti, \"Marrying God\", con il quale vinse sei premi nella categoria film realizzati da studenti.\nJohnson ha ottenuto la nomination agli Annie Award nel 2011 e 2012 per aver diretto episodi stop-motion di serie televisive come \"Mary Shelley's Frankenhole\" e \"Community\". Nel 2016 ha co-diretto, insieme a Charlie Kaufman, il film d'animazione \"Anomalisa\", candidato all'Oscar al miglior film d'animazione."}
{"id": "5993061", "revid": "33689", "url": "https://it.wikipedia.org/wiki?curid=5993061", "title": "Annibale Rodio", "text": "Nel 250 a.C., durante la Prima guerra punica, durante l'assedio della flotta dei Romani di Lilibeo, si propose di forzare il blocco. Con azione ardita e rapida, sfruttando venti e correnti favorevoli, da Trapani raggiunse Lilibeo (Polibio ci fornisce perfino l'ora: l'ora quarta) e il giorno dopo salp\u00f2. \nIl comandante Romano, osservando i preparativi, predispose una flottiglia di dieci navi per impedire l'uscita. Nonostante tutto, Annibale Rodio riusc\u00ec con audacia e velocit\u00e0 a sfuggire ai Romani fermandosi addirittura al largo con i remi alzati in segno di sfida. Queste imprese provocatorie si ripeterono per giorni recando aiuti e informazioni fra Trapani e Lilibeo, turbando le truppe romane con la loro audacia. Imitatori di Annibale Rodio cominciarono a operare nello stesso modo e i Romani, incapaci di fermarne le gesta, provarono a chiudere il porto con un terrapieno. A causa delle correnti fu un lavoro quasi del tutto inutile, ma in un punto i Romani riuscirono a creare un bassofondo che, essendo ignoto ai conoscitori della costa, una notte fece insabbiare e catturare una quadrireme punica.\nLa notte successiva Rodio entr\u00f2 nel porto e cerc\u00f2 poi di uscirne nuovamente. La quadrireme catturata, fornita di un ottimo equipaggio dai Romani, riusc\u00ec a rimanere vicina all'imbarcazione di Rodio che dovette accettare il combattimento, in seguito al quale fu sconfitto e catturato. Con due quadriremi di ottima fattura affidate a equipaggi esperti i Romani riuscirono, quindi, a ostacolare la navigazione dei nemici nelle acque di Lilibeo."}
{"id": "5993076", "revid": "76963", "url": "https://it.wikipedia.org/wiki?curid=5993076", "title": "Mark Burton (regista)", "text": ""}
{"id": "5993101", "revid": "73843", "url": "https://it.wikipedia.org/wiki?curid=5993101", "title": "Oldeberkoop", "text": "Oldeberkoop (in frisone: \"Aldeberkeap\"; in Stellingwerfs: \"Bekoop\") \u00e8 un villaggio di circa 1.500 abitanti del nord-est dei Paesi Bassi, facente parte della provincia della Frisia e situato nella regione di Stellingwerfen. Dal punto di vista amministrativo, si tratta di una frazione del comune di Ooststellingwerf, di cui in passato (1812-1855) \u00e8 stato anche il capoluogo.\n\u00c8 il villaggio pi\u00f9 antico della regione di Stellingwerfen.\nGeografia fisica.\nOldeberkoop si trova nell'estremit\u00e0 sud-orientale della provincia della Frisia, al confine con la provincia della Drenthe e tra le localit\u00e0 di Appelscha e Noordwolde (rispettivamente a sud-ovest della prima e a nord-est della seconda), a circa 20\u00a0km; ad est di Heerenveen.\nOrigini del nome.\nIl toponimo \"Oldeberkoop\", attestato anticamente come \"Brokope\" (1228-1233), \"Oldenbrockop\" (1320), \"Oldebaercoep\" (1399), \"Oldebercoop\" (1408) e \"Antiqua Bercoep\" (1539), contiene nella prima parte il termine olandese \"oud\", che significa \"vecchio\", \"antico\", e nella seconda parte probabilmente il termine \"br\u00f4k-apa*\", che significa \"acqua di palude\".\nStoria.\nDalla fondazione ai giorni nostri.\nIl villaggio di Oldeberkoop \u00e8 menzionato per la prima volta come Brokope intorno al 1228 da guerrieri frisoni.\nNel 1585, durante la guerra degli ottant'anni, il villaggio fu attaccato dalle truppe spagnole.\nNel 1595, per difendere la zona da ulteriori attacchi spagnoli, per volere di Guglielmo Ludovico fu creato nei pressi del villaggio lungo il fiume Linde la cosiddetta \"fortificazione di Oldberkoop\", un bastione di 22,5 x 22,5\u00a0m che avrebbe svolto un ruolo importante nel 1672 come linea difensiva contro le truppe francesi.\nMonumenti e luoghi d'interesse.\nOldeberkoop conta 12 edifici classificati come rijksmonumenten e 11 edifici classificati come gemeentelijk monument.\nChiesa di San Bonifacio.\nTra gli edifici principali di Oldberkoop, figura la chiesa di San Bonifacio, risalente al XII secolo, ma pi\u00f9 volte rimaneggiata.\nVilla Vredewoud.\nAltro edificio significativo \u00e8 la Villa Vredewoud, realizzata nel 1899 su progetto dell'architetto O.M. Meek.\nSociet\u00e0.\nEvoluzione demografica.\nAl censimento del 1\u00ba gennaio 2016, Oldberkoop contava una popolazione pari a 1.540 abitanti.\nLa localit\u00e0 ha quindi conosciuto un lieve incremento demografico rispetto al 2015, quando al censimento del 1\u00ba gennaio contava 1.520 abitanti."}
{"id": "5993102", "revid": "767487", "url": "https://it.wikipedia.org/wiki?curid=5993102", "title": "West Perth Football Club", "text": "Il West Perth Football Club, soprannominata Falcons (in italiano \u201cI Falchi\u201d), \u00e8 un club di football australiano di Joondalup, sobborgo situato nell'area metropolitana di Perth, nell'Australia Occidentale. West Perth partecipa al campionato West Australian Football League (WAFL) ed \u00e8 il pi\u00f9 antico club di football australiano esistente nell'Australia Occidentale. Originariamente situato nello stadio Leederville Oval, la squadra \u00e8 stata trasferita nel 1994 all'Arena Joondalup, un complesso sportivo nei sobborghi nord di Perth. L'inno della squadra \u00e8 \"It's a Grand Old Flag\" (\"\u00c8 una grande vecchia bandiera\u201d) e la sua rivale storica \u00e8 la squadra East Perth.\nStoria.\nIl Victorian Football Club venne fondato il 2 maggio 1885 durante un incontro. La nuova squadra doveva giocare le sue partite al Recreation Ground (ora Esplanade Reserva) e indossare i colori rosso cardinale e blu marino. Due settimane dopo la formazione del nuovo club \u00e8 nato il campionato West Australian Football League (WAFA) insieme alle squadre Rover e Fremantle. I tre club, insieme a High School (ora Hale School) dovevano giocare durante la stagione del 1885, tuttavia High School si ritir\u00f2 dopo appena due incontri.\nIl West Australian Football Club \u00e8 stato fondato nel 1886 ed \u00e8 stato ammesso al campionato per la stagione 1887. Nel corso di un incontro tra i due club il 16 aprile 1889 \u00e8 stato unanimemente deciso di fondere i due club - West Australian e Victorians (I vittoriani) - in un unico club noto come il Metropolitan Football Club per la stagione 1889. I colori del West Australian, il nero e il rosso, furono mantenuti per il nuovo club. La squadra ha cambiato il suo nome in West Perth, dopo due stagioni come Metropolitans e nel 1897 ha vinto la prima divisione.\nNel 1915 il team \u00e8 diventato l'inquilino ufficiale dello stadio Leederville Oval di recente costruzione, rimanendo l\u00ec fino al 1993, trasferendosi poi a Joondalup per giocare all' Arena Joondalup a partire dalla stagione 1994. Dopo il trasferimento i Falcons hanno goduto di un relativo successo con quattro vittorie in prima divisione in sette finali, la pi\u00f9 recente nel 2013."}
{"id": "5993114", "revid": "481666", "url": "https://it.wikipedia.org/wiki?curid=5993114", "title": "Summer Holiday", "text": ""}
{"id": "5993117", "revid": "124537318", "url": "https://it.wikipedia.org/wiki?curid=5993117", "title": "Nathan Greno", "text": "Ha diretto il film del 2010 \"Rapunzel - L'intreccio della torre\", tratto dalla fiaba dei Fratelli Grimm \"Raperonzolo\". Dal 2014 ha lavorato ad un film tratto dalla fiaba Jack e la pianta di fagioli intitolato \"Gigantic\", che venne per\u00f2 cancellato nel 2019."}
{"id": "5993120", "revid": "590", "url": "https://it.wikipedia.org/wiki?curid=5993120", "title": "Dichiarazione di Mosca", "text": ""}
{"id": "5993126", "revid": "118931254", "url": "https://it.wikipedia.org/wiki?curid=5993126", "title": "Penang Football Club", "text": "Il Penang Football Club \u00e8 una societ\u00e0 calcistica malaysiana con sede nella citt\u00e0 di George Town, nello stato federato di Penang. Milita nella Liga Super, la massima serie del campionato malaysiano di calcio."}
{"id": "5993128", "revid": "287204", "url": "https://it.wikipedia.org/wiki?curid=5993128", "title": "American Hockey League 1992-1993", "text": "La stagione 1992-1993 \u00e8 stata la 57\u00aa edizione della American Hockey League, la pi\u00f9 importante lega minore nordamericana di hockey su ghiaccio. Al termine delle 80 partite di stagione regolare i Binghamton Rangers stabilirono il nuovo record della AHL con 124 punti ottenuti. La stagione vide al via sedici formazioni e al termine dei playoff i Cape Breton Oilers conquistarono la loro prima Calder Cup sconfiggendo i Rochester Americans 4-1.\nStagione regolare.\nClassifiche.\nAtlantic Division\nNorth Division\nSouth Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5993131", "revid": "76963", "url": "https://it.wikipedia.org/wiki?curid=5993131", "title": "Renzo Dionigi", "text": "\u00c8 stato rettore dell'Universit\u00e0 degli Studi dell'Insubria dal 1998 al 2012; \u00e8 professore emerito di chirurgia generale dal 2013.\nLa sua attivit\u00e0 di ricerca \u00e8 stata incentrata sull'immunobiologia chirurgica, quella clinica sulla chirurgia oncologica maggiore, in particolare quella epato-bilio-pancreatica.\nBiografia.\nHa ottenuto la maturit\u00e0 classica al liceo Carducci di Milano. Si \u00e8 laureato all'Universit\u00e0 di Pavia nel 1965 ed ha intrapreso la carriera di chirurgo generale, dapprima alla scuola di Giuseppe Salvatore Donati, successivamente alla scuola di Massimiliano Campani. \nDal 1968 al 1970 ha svolto attivit\u00e0 di ricerca nel campo dell'immunobiologia chirurgica correlata ai trapianti d'organo ed alla malattia neoplastica, in qualit\u00e0 di \"Surgical Research Fellow\" presso il Dipartimento di Chirurgia dell'Universit\u00e0 di Cincinnati. Nel 1976 \u00e8 tornato presso la stessa Universit\u00e0 quale \"Assistant Professor of Surgery\", per dedicarsi all'attivit\u00e0 clinica di trapianti d'organo (fegato e rene). \nPer le ricerche svolte in quel periodo \u00e8 riconosciuto tra i maggiori esperti a livello internazionale nel settore dell'immunobiologia chirurgica, soprattutto nell'ambito del controllo della crescita neoplastica e della immunodepressione indotta dalla malnutrizione spesso presente nel paziente chirurgico. \nLa sua proposta di correggere artificialmente nel periodo preoperatorio lo stato di denutrizione del paziente neoplastico, per ridurre mortalit\u00e0 e morbilit\u00e0, \u00e8 stata accolta dalla comunit\u00e0 scientifica internazionale nel campo della chirurgia oncologica maggiore.\nL'\"American College of Surgeons\" gli ha affidato il coordinamento di un intero \"Post-graduate Course\" in \"Pre- and Post-operative Care\" durante il congresso del 1987 ad Atlanta; successivamente, dalla stessa societ\u00e0 \u00e8 stato chiamato a New Orleans nel 1996 a tenere una lettura sul ruolo della Scuola Chirurgica Italiana nel progresso delle conoscenze oncologiche. \nDal 1980 \u00e8 invitato quale \"Visiting Professor\" presso i dipartimenti di chirurgia di Universit\u00e0 di diversi Paesi, tra i quali: Universit\u00e0 McGill di Montr\u00e9al, Universit\u00e0 di Harvard, Universit\u00e0 di Sheffield, Universit\u00e0 di Edimburgo, Universit\u00e0 di Dundee, Universit\u00e0 di Manchester, Universit\u00e0 di Amsterdam, Universit\u00e0 di Maastricht, Universit\u00e0 di Berna, Universit\u00e0 di Amburgo, Universit\u00e0 di Stoccolma, Universit\u00e0 di Navarra, Universit\u00e0 statale di Mosca, Universit\u00e0 statale di San Pietroburgo, University of Sapporo, Universit\u00e0 di Osaka, Shinshu University in Matsumoto, Huanzhong University a Wuhan.\nL'attivit\u00e0 clinica \u00e8 particolarmente intensa soprattutto nel campo della chirurgia oncologica maggiore, con particolare riferimento alla chirurgia resettiva epatica, esofago-gastrica e pancreatica, nelle quali la comunit\u00e0 chirurgica internazionale riconosce l'originalit\u00e0 e l'innovativit\u00e0 di alcune proposte tecniche che contribuiscono alla diminuzione di mortalit\u00e0 e morbilit\u00e0 soprattutto nella chirurgia epatica e pancreatica. \nNel 1986 per i suoi contributi nella ricerca clinica e per i risultati ottenuti nella pratica chirurgica \u00e8 stato accolto nell'\"International Surgical Group\", la prestigiosa societ\u00e0 che riunisce chirurghi di vari paesi che abbiano contribuito significativamente allo sviluppo dell'arte chirurgica.\nCon le stesse motivazioni nel 1991 \u00e8 stato nominato Membro Onorario del \"Royal College of Surgeons\" di Edimburgo. \nNel 1982 \u00e8 stato eletto presidente della \"European Society for Surgical Research\" e, nel 1999, presidente dell'\"International Surgical Group\". \nNel 2002 la Presidenza del Consiglio lo ha nominato membro del Comitato nazionale per la bioetica. \nNel dicembre del 2002 il Ministro della salute lo ha nominato membro del Consiglio superiore di sanit\u00e0. \nNel 2003 gli \u00e8 stato assegnato il Premio Invernizzi per la Medicina per le sue alte qualit\u00e0 di ricercatore e clinico chirurgo. \nNel 2011 \u00e8 stato nominato membro onorario della \"American Surgical Association\", che, fondata nel 1880, \u00e8 la pi\u00f9 antica e prestigiosa associazione chirurgica degli Stati Uniti. Il 6 novembre 2013 \u00e8 stato nominato direttore onorario dell'Istituto di Chirurgia epato-pancreato-biliare del Tongji Hospital, Tongji Medical College, Huazhong University, Wuhan, Cina. Il 22 ottobre 2017 \u00e8 stato nominato \"Honorary Fellow\" dell\u2019\"American College of Surgeons\".\nSi \u00e8 molto dedicato anche alle istituzioni universitarie, impegnandosi per insediare a Varese un gruppo prestigioso di medici accademici nel corso di laurea in medicina della facolt\u00e0 di Pavia. Questo ha portato allo sviluppo di una facolt\u00e0 di medicina autonoma rispetto a quella gemmante di Pavia e preliminare alla costituzione di un nuovo ateneo; della nuova facolt\u00e0 \u00e8 diventato preside nel 1993 e della nuova Universit\u00e0 degli Studi dell'Insubria \u00e8 stato eletto rettore al momento della sua istituzione nel 1998. Ha mantenuto la carica fino al 2012.\n\u00c8 stato membro del comitato di redazione di diverse riviste chirurgiche internazionali: \"British Journal of Surgery\", \"The Journal of Clinical Surgery\", \"European Surgical Research\", \"Journal of Experimental and Clinical Research\", \"Annales Chirurgiae et Gynecologiae\", \"Surgical Research Communications\", \"Emergency Surgery\", \"Current Opinions in General Surgery\", \"Hepato-Gastroenterology\", \"Journal of the Royal College of Surgeons of Edinburgh\", \"The Surgeon\". \n\u00c8 membro di diverse societ\u00e0 scientifiche: \"American College of Surgeons\", \"American Association for Advancement of Sciences\", \"The New York Academy of Sciences\", \"The International Society for Diseases of Esophagus\", \"European Society for Surgical Research\", \"European Association for Cancer Research\", \"Surgical Society of Latin Mediterraneum\", \"Rethiculoendothelial Society\", \"American Society of Parenteral and Enteral Nutrition\", \"Collegium Internazionale Chirurgiae Digestivae\", \"Surgical Infection Society\", \"Societ\u00e0 Italiana di Chirurgia\".\nHa eseguito pi\u00f9 di 18 000 interventi chirurgici ed \u00e8 autore di oltre 700 pubblicazioni scientifiche, di un trattato di \"Chirurgia\" ora alla sua sesta edizione, di diverse altre monografie e di alcuni saggi di interesse storico.\nRicerche in ambito umanistico.\nRenzo Dionigi non si \u00e8 solo interessato ad una cultura tecnico-scientifica, perch\u00e9 sempre \u00e8 stato grande il suo coinvolgimento nel settore umanistico (filosofico, storico, saggistico, letterario). L'attivit\u00e0 di ricerca storica e di carattere culturale \u00e8 svolta nel contesto del Centro internazionale di ricerca per le storie locali e le diversit\u00e0 culturali e nell'ambito dei convegni dell'Istituto Superiore dell'Insubria \"Gerolamo Cardano\"; di entrambe le istituzioni \u00e8 Presidente. Egli presiede, inoltre, il comitato scientifico del progetto editoriale della \"Storia di Varese\", che copre un arco cronologico che si estende dalla preistoria fino all'et\u00e0 contemporanea e di cui ad oggi sono stati pubblicati sei volumi.\nMolti sono i suoi saggi in questo settore, tra cui si ricordano:\nVita privata.\n\u00c8 sposato dal 1971 con Janet Mary Hesselbrock, particolarmente attiva a livello nazionale e internazionale nell'International Inner Wheel. Da lei ha avuto tre figli, Adriana, Gianlorenzo e Marta."}
{"id": "5993132", "revid": "3115", "url": "https://it.wikipedia.org/wiki?curid=5993132", "title": "Georges A. L. Boisselier", "text": "Biografia.\nLa giovinezza e gli studi.\nGeorges Alexandre Lucien Boisselier nacque a Parigi nella casa dei suo genitori al n\u00ba 112 di \"rue d'Aboukir\", dove poi visse fino al 1899. Era figlio di Louis Auguste Boisselier, disegnatore, anch'egli parigino, e di Z\u00e9lie Louise Bosquet, nata a Versailles.\nGi\u00e0 da ragazzo dimostr\u00f2 una notevole predisposizione per l'arte e la pittura, al punto che a soli 14 anni entr\u00f2 nell'\u00c9cole des beaux-arts e fu allievo di Gabriel Ferrier, con il quale ottenne numerosissimi riconoscimenti e medaglie scolastiche. Dal 1892 al 1895 frequent\u00f2 l'Acad\u00e9mie Julian, dove segu\u00ec i corsi di William-Adolphe Bouguereau e si mise in luce per la prima volta, a 19 anni, presentandosi al concorso per il Grand Prix de Rome del 1895. Tent\u00f2 pi\u00f9 volte di vincere il prestigioso concorso, fino al 1904, ma riusc\u00ec solo ad ottenere il Secondo Prix de Rome in pittura, nel 1903, con la sua tela \"Il ritorno del figlio prodigo\".\nPittore accademico.\nInizi\u00f2 cos\u00ec la sua lunga carriera, in cui Boisselier divenne noto soprattutto come ritrattista di sicuro talento, anche se agli inizi i suoi temi preferiti e frequenti furono gli episodi storici, mitologici e biblici. Ritrasse quindi numerosi personaggi della borghesia, dell'alta societ\u00e0, dell'ambiente letterario e del mondo dello spettacolo.\nEspose sempre al \"Salon des Artistes Fran\u00e7ais\" fin dal 1898 e subito raccolse consensi e riconoscimenti, finch\u00e9 nel 1921 si aggiudic\u00f2 la medaglia d'oro. Ormai fuori concorso, godette di una notoriet\u00e0 indiscussa.\nDai primi anni del '900 Boisselier abit\u00f2 al n\u00ba 5 di \"rue des Beaux-Arts\", poi al 70bis di \"rue Notre-Dame-des-Champs\". In quest'ultima si trovavano numerosi atelier di artisti celebri, fra cui quello del suo illustre vecchio professore William-Adolphe Bouguereau che vi possedeva un palazzetto privato.\nNell'estate del 1911 Boisselier acquist\u00f2 un terreno a Pors-Carn, nella frazione di Saint-Gu\u00e9nol\u00e9 del Comune di Penmarch, in Bretagna, e vi fece costruire dapprima una piccola casa che arred\u00f2 in stile bretone. Ma nel 1925, su un terreno attiguo, si costru\u00ec un'altra villa, ispirandosi all'architettura delle case dei pescatori e la dot\u00f2 di un atelier per la pittura. Chiam\u00f2 questa villa \"Ker Lo\u00ffs\", (per Luigi) che era il nome di suo padre in lingua bretone.\nGeorges Boisselier lasci\u00f2 nel paese il ricordo di una persona semplice, cordiale, sempre in contatto con gli abitanti del luogo. E impar\u00f2 persino il bretone per facilitare la sua integrazione con i locali. Dopo la sua morte, suo nipote Maurice Boisselier, industriale tessile di Parigi, eredit\u00f2 la casa e, in seguito, la lasci\u00f2 ai suoi figli. Costoro per\u00f2 la vendettero ad una famiglia belga che ne \u00e8 tuttora proprietaria, ma che ne ha conservato il carattere e l'atmosfera originaria.\nUn appassionato di paletnologia.\nGeorges Boisselier fu anche una appassionato di studi sulla preistoria. Se ne interess\u00f2 vivamente, agli inizi, assieme ad alcuni conoscitori della materia del Museo della Preistoria del Finist\u00e8re di Pors-Carn, a Penmarch, del quale divenne poi Conservatore, dal 1932 al 1939. Fu anche membro della \"Societ\u00e0 preistorica di Francia\" nel 1937.\nQuesta passione per la paletnologia fu improvvisa, e nacque in lui nel luglio del 1917, in occasione di alcuni scavi eseguiti nel cimitero presso Ch\u00e2lons-en-Champagne dove gli eventi della guerra del 1914 lo avevano costretto a trasferirsi. Dopo la fine delle ostilit\u00e0, e in seguito a questa esperienza, Boisselier decise di dedicarsi all'archeologa preistorica all'interno della sua propriet\u00e0 di Pors-Carn che conteneva il celebre tumulo di Rosmeur.\nNell'agosto del 1919 mise insieme qualche volontario e inizi\u00f2 degli scavi attorno alla penisola della Torche. Questa iniziativa assunse ben presto una certa importanza. Difatti le Kj\u00f4kkenm\u00f4dings della Torche che l'oceano stava finendo di demolire e le necropoli di Roz-an-Tr\u00e9men, offrivano un interessante inizio per un collezionista e, pertanto, Boisselier ne sistem\u00f2 i reperti nella sua casa. Nacque allora l'idea di costituire un museo regionale della preistoria, sollecitato dal dottor Louis Capitan e dal Canonico e storico Jean-Marie Abgrall, Presidente della \"Soci\u00e9t\u00e9 Pr\u00e9historique de Quimper\".\nQuesta passione per i reperti preistorici e per gli scavi non imped\u00ec e non intralci\u00f2 l'attivit\u00e0 artistica di Boisselier, che continu\u00f2 comunque a dipingere.\nIl 5 novembre del 1943, nella clinica Oudinot di Parigi, Georges Boisselier mor\u00ec a 67 anni senza essersi mai sposato."}
{"id": "5993135", "revid": "287204", "url": "https://it.wikipedia.org/wiki?curid=5993135", "title": "Keep Your Dream aLive", "text": "Keep Your Dream aLive \u00e8 il primo album dal vivo della band Masterplan, registrato sabato 13 luglio 2013, al Masters of Rock (Vizovice, Repubblica Ceca).\nLa parte video presenta inoltre estratti video supplementari registrati al Wacken Open Air 2014 (Germania), il 31 luglio 2014, all'Atlanta Prog Power Festival 2014 (USA), il 13 settembre 2014 e al Midi Music Festival 2014 (Shanghai, Cina), il 1\u00ba maggio 2014."}
{"id": "5993152", "revid": "31886", "url": "https://it.wikipedia.org/wiki?curid=5993152", "title": "Acantholycosa oligerae", "text": "Acantholycosa oligerae \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 in onore dell'aracnologa russa Tatyana Oliger, che raccolse gli esemplari dell'olotipo.\nCaratteristiche.\nL'olotipo maschile rinvenuto ha lunghezza totale \u00e8 di 7,50-7,72mm; la lunghezza del cefalotorace \u00e8 di 3,90-4,00mm; e la larghezza \u00e8 di 3,00-3,10mm.\nDistribuzione.\nLa specie \u00e8 stata reperita nella Russia orientale: l'olotipo maschile \u00e8 stato rinvenuto a Sukhoi Klyuch, nella riserva di Lazo, appartenente alla Provincia Marittima.\nTassonomia.\nAppartiene all\"'oligerae-group\", le cui caratteristiche peculiari sono: un ben sviluppato braccio apicale dell'apofisi tegolare, estremit\u00e0 contorta dell'embolus e apofisi paleale di forma laminare e piatta.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5993157", "revid": "121724479", "url": "https://it.wikipedia.org/wiki?curid=5993157", "title": "Carlo Bartoli", "text": "Autore di numerosi progetti come la poltrona Gaia, inclusa nella collezione permanente di design del MoMA di New York e del Museo del Design della Triennale di Milano, e la sedia 4875 per Kartell, la prima al mondo realizzata in polipropilene, nonch\u00e9 parte della collezione design del Centre Pompidou di Parigi.\nBiografia.\nAllievo di maestri dell'architettura e del design italiani come Luciano Baldessari e Marcello Nizzoli, Carlo Bartoli si laurea in architettura a Milano dove fonda uno studio nel 1960. I suoi primi lavori riguardano l'architettura e gli interni, ma ben presto inizia a dedicarsi al design di arredi.\nLa sua collaborazione con aziende che sarebbero diventate punti di riferimento per il mondo del design, port\u00f2 a risultati come la poltrona Gaia, per Arflex, inclusa nella collezione permanente di design del MoMA di New York e del Museo del Design della Triennale di Milano \u2013 e la sedia 4875 per Kartell, la prima al mondo realizzata in polipropilene, parte della collezione design del Centre Pompidou di Parigi. Da allora realizz\u00f2 numerosi progetti. I suoi prodotti sono stati esposti in numerose mostre, alla Triennale di Milano, al Victoria and Albert Museum di Londra, allo Stadt Museum di Colonia, e a New York, Praga, Hong Kong, Atene, Buenos Aires. Insegn\u00f2 presso il Politecnico di Milano e l'ISIA di Firenze e Roma.\nLa giuria di Young&amp;Design premi\u00f2 Carlo Bartoli con il riconoscimento di \u201cApostolo del Design\u201d nel 2012. Nel 2016 ricevette il Compasso d'oro alla carriera.\nNel 2007 fond\u00f2 lo studio Bartoli Design, che sviluppa progetti di architettura, allestimenti, interni e design urbano. Nel 2008 la sedia R606 Uno, progettata da Bartoli Design con Fauciglietti Engineering per Segis, ricevette il XXI Compasso d'oro ADI, dopo avere vinto il Materialica Design Award. Il divano \u201cTube\u201d, prodotto da Rossi di Albizzate, fu premiato con l'IF Award for Good Industrial Design 1995, e venne raffigurato nei francobolli emessi dalle Poste Italiane sul tema \u201cDesign italiano per un nuovo paesaggio domestico\u201d.\nLa sedia impilabile Breeze, per Segis, vinse l\u2019I.D. Design Distinction Award, l\u2019Apex Product Design Award, il Red Dot Design Award e il premio IF Good Industrial Design, apparendo sull\u2019edizione di francobolli delle Poste Italiane \"Maestri del design italiano\". Disegnati per Bonaldo, il tavolo Still e il tavolo Octa furono premiati rispettivamente con il Red Dot Design Award nel 2013 e il Good Design Award 2014. Nel 2015 la seduta per ufficio Mercury Curva ricevette il Good Design Award.\nArchitettura.\nCarlo Bartoli si laure\u00f2 alla Facolt\u00e0 di Architettura del capoluogo lombardo nel 1957. Inizi\u00f2 subito la libera professione nell'edilizia, in un periodo in cui si aveva fame di case. Dal suo studio uscirono progetti di chiese, edifici d'abitazione, centri commerciali, ville, ristrutturazioni, esposizioni e casette prefabbricate di serie. A met\u00e0 degli anni Sessanta, lo slancio della ricostruzione and\u00f2 in crisi: risult\u00f2 spontaneo a Carlo Bartoli rivolgersi, per trovare nuovi sbocchi professionali, all'arredamento e al design: l'altra faccia dell'operare architettonico, quella pi\u00f9 libera e quasi vergine.\nDesign.\nLa motivazione per l'assegnazione del Compasso d'oro alla carriera a Carlo Bartoli, espressa dalla Giuria internazionale ADI, sintetizzava le peculiarit\u00e0 del suo percorso di designer: \"...Per aver saputo comunicare, nella propria esperienza professionale, una poetica costantemente volta alla ricerca dell'essenza del gesto creativo, a una particolare capacit\u00e0 di entrare in sintonia con le esigenze di crescita e di sviluppo di molte aziende dell'arredo. Fornisce alle imprese incontrate apporti ogni volta originali e innovativi, contribuendo in tal modo al loro successo. Un percorso rigoroso di progetto, declinato nei diversi ambiti tematici, con sobriet\u00e0 e misura, contribuendo costantemente all'arricchimento della cultura del design italiano.\"\nNei primi anni sessanta inizi\u00f2 la sua attivit\u00e0 da designer battezzata nel 1963 con la libreria B/146 prodotta per Arflex. La sua attenzione si focalizz\u00f2 per\u00f2 subito sulle sedute, che ha sempre considerato elementi fondamentali ed emblematici del modo di abitare italiano. Cre\u00f2 cos\u00ec nel 1967 la prima seduta in vetroresina (allora una tecnologia all\u2019avanguardia), la poltroncina Gaia. E fu proprio Gaia a permettere a Carlo Bartoli di spostare la sua attenzione sul design.\nDue sono le circostanze che segnarono questo inizio: una \u00e8 stata l'invenzione di questa poltrona, la seconda \u00e8 stato il rapporto, nato proprio attraverso Gaia, con l\u2019azienda di punta, di cultura, di allora, che era Arflex.\nMostre e manifestazioni.\nCarlo Bartoli \u00e8 stato invitato ad esporre in numerose mostre e manifestazioni, tra le quali"}
{"id": "5993163", "revid": "31886", "url": "https://it.wikipedia.org/wiki?curid=5993163", "title": "Acantholycosa paraplumalis", "text": "Acantholycosa paraplumalis \u00e8 un ragno appartenente alla famiglia Lycosidae.\nEtimologia.\nIl nome della specie deriva dal greco par\u00e0, che significa \"presso, vicino, simile\" e \"plumalis\", in riferimento alla specie \"A. plumalis\", cui rassomiglia.\nCaratteristiche.\nL'olotipo maschile rinvenuto ha lunghezza totale \u00e8 di 8,00-10,00mm; la lunghezza del cefalotorace \u00e8 di 4,50-4,75mm; e la larghezza \u00e8 di 3,75-4,00mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto sul Monte Boityrgan, nel distretto di Choya, appartenente alla sezione russa dei Monti Altaj.\nTassonomia.\nAppartiene al \"plumalis-group\", le cui caratteristiche peculiari sono: zampe coperte con radi peli lunghi, un grosso dente nell'embolus e le tasche apicali dell'epigino totalmente fuse.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5993180", "revid": "287204", "url": "https://it.wikipedia.org/wiki?curid=5993180", "title": "Novum Initium", "text": "Novum Initium \u00e8 il quinto album in studio della band Masterplan.\nIl disco vede ancora una volta un avvicendamento alla voce, con il nuovo abbandono di J\u00f8rn Lande (rientrato nel disco precedente) e l'ingresso di Rick Altzi (At Vance, Thunderstone)."}
{"id": "5993182", "revid": "767487", "url": "https://it.wikipedia.org/wiki?curid=5993182", "title": "Abuja Football Club", "text": "L'Abuja Football Club, noto semplicemente come Abuja \u00e8 una Societ\u00e0 calcistica nigeriana con sede nella citt\u00e0 di Abuja. Milita nella Nigeria Premier League, la massima divisione del campionato nigeriano.\nStoria.\nLa societ\u00e0 nasce nel 1998 come Buffalo Football Clube e nel 2006 viene rinominata come Abuja Football Clube militando nella massima divisione nigeriana, la Nigeria Premier League."}
{"id": "5993189", "revid": "36426", "url": "https://it.wikipedia.org/wiki?curid=5993189", "title": "Acquedotto Wignacourt", "text": "L'acquedotto Wignacourt (in maltese: \"L-Akwedott ta' Wignacourt\") \u00e8 un acquedotto del XVII secolo situato a Malta, costruito dall'Ordine di San Giovanni allo scopo di portare l'acqua dalle sorgenti di Dingli e Rabat verso la capitale di nuova costruzione: La Valletta. L'acquedotto \u00e8 stato realizzato grazie all'impiego di tubi sotterranei e ad un sistema di arcate che attraversano le depressioni nel terreno.\nI primi tentativi di costruire l'acquedotto furono fatti dal Gran Maestro Martin Garzez nel 1596, ma la costruzione venne sospesa fino al 1610. L'opera venne poi inaugurata cinque anni pi\u00f9 tardi, il 21 aprile 1615. Diversi ingegneri hanno preso parte al progetto, tra cui Bontadino de Bontadini, Giovanni Attard e Natale Masuccio. In seguito, l'acquedotto preso il nome dal Gran Maestro Alof de Wignacourt, che parzialmente finanzi\u00f2 la sua costruzione.\nL'acquedotto rimase in uso fino al XX secolo. La maggior parte dei suoi archi sopravvive ancora oggi e sono visibili nelle localit\u00e0 di Attard, Balzan, Birkirkara, Fleur-de-Lys e Santa Venera. Altre vestigia dell'opera comprendono torri d'acqua a Santa Venera, \u0126amrun e Floriana, oltre a diverse fontane a Floriana e a La Valletta."}
{"id": "5993190", "revid": "281944", "url": "https://it.wikipedia.org/wiki?curid=5993190", "title": "Aeroporto Internazionale Mohammed V", "text": ""}
{"id": "5993196", "revid": "297059", "url": "https://it.wikipedia.org/wiki?curid=5993196", "title": "Acquedotto di Wignacourt", "text": ""}
{"id": "5993198", "revid": "287204", "url": "https://it.wikipedia.org/wiki?curid=5993198", "title": "No. 2 Court", "text": "Il 'No. 2 Court \u00e8 il terzo stadio da tennis utilizzato per il Torneo di Wimbledon. Come il Centre Court \u00e8 situato nel quartiere di Wimbledon a Londra.\n\"Vecchio\" No. 2 Court.\nIl No. 2 Court originario aveva una capacit\u00e0 di 2192 posti a sedere, pi\u00f9 770 in piedi, ed era chiamato \"Cimitero dei Campioni\" fino a quando fu rinumerato come No. 3 Court dall'edizione 2009.\nIl campo fu demolito per permettere la costruzione del nuovo No. 3 Court e e del nuovo No. 4 Court, pronti per l'edizione del 2011.\nIl nome \"Cimitero dei Campioni\" deriva dal fatto che in questo campo si sono verificati diverse sconfitte a sorpresa di ex campioni del torneo, tra cui:\n\"Nuovo\" No. 2 Court.\nPer Wimbledon 2009, fu costruito un nuovo campo, situato nell'ubicazione precedente del No. 13 court. Questo campo fu rinominato come No. 2 Court, con una capacit\u00e0 di 4000 posti a sedere. Questo significa che il \"Cimitero dei campioni\" divenne il No. 3 Court e di conseguenza tutti gli altri campi vennero rinumerati in successione."}
{"id": "5993201", "revid": "729019", "url": "https://it.wikipedia.org/wiki?curid=5993201", "title": "Grigorovich IP-1", "text": "Il Grigorovich IP-1 fu un aereo da caccia, monoplano ad ala bassa, sovietico prodotto nel 1935. A causa della tendenza ad andare in avvitamento incontrollato ed alla comparsa del superiore Polikarpov I-16 venne presto ritirato dal servizio.\nContesto storico.\nAgli inizi degli anni trenta del secolo scorso, un numero sempre maggiore di aerei veniva realizzato in metallo, in quanto sopportavano meglio le sollecitazioni del volo e resistevano maggiormente ai colpi dei proiettili. Il raffinarsi di questa tecnica fece nascere la necessit\u00e0 di aumentare il calibro delle armi in dotazione ai velivoli, tanto da ipotizzare l'utilizzo di cannoni a bordo; questa soluzione, tuttavia, non sembrava attuabile per via del peso notevole e del forte rinculo di tali armi. Il problema venne risolto con la creazione di appositi cannoni aeronautici, con peso e rinculo minore. Nel 1934, Dmitrij Pavlovi\u010d Grigorovi\u010d progett\u00f2 un nuovo caccia armato con i cannoni APK-4 con la designazione di fabbrica DG-52, denominazione cambiata dai militari in IP-1 (, ossia \"caccia cannoniere\").\nDescrizione.\nStrutturalmente, l'IP-1 fu progettato come un monoplano ad ala bassa con struttura interna in metallo. I costruttori adottarono una serie di soluzioni, alcune anche non tradizionali, al fine di garantire ottime condizioni di performance e di funzionamento. Caratteristica distintiva del velivolo furono le ali dalla forma ellittica, con struttura interna in acciaio al cromo-molibdeno. Tutto l'aereo era rivestito di metallo, ad eccezione dei timoni di coda, rivestiti di tela. Il velivolo disponeva di un carrello retrattile, soluzione utilizzata per la prima volta in URSS. Come motore venne scelto uno Shvetsov M-25, copia sovietica costruita su licenza dello statunitense Wright R-1820. L'armamento principale prevedeva due cannoni Kurchevski APK-4 con calibro 76,2 mm coadiuvati da mitragliatrici ShKAS ospitate sotto le ali o nella fusoliera.\nTest di volo.\nI test di volo dell'IP-1 furono eseguiti da gennaio a marzo del 1935. Il mezzo dimostr\u00f2 subito di avere alta velocit\u00e0, buona manovrabilit\u00e0 e ottima stabilit\u00e0 di volo, nonch\u00e9 semplicit\u00e0 di utilizzo. La velocit\u00e0 di salita risult\u00f2 scarsa a causa del grande peso del velivolo, caratteristica per altro comune a molti caccia con armamento pesante. Durante i test vennero rilevati anche diversi problemi, tra i quali: la debolezza della calotta del motore, il surriscaldamento dell'olio del circuito di lubrificazione del motore, difficolt\u00e0 nel controllo dell'aeromobile al momento della partenza o nel ritiro del carrello, difficolt\u00e0 nell'utilizzare la mitragliatrice. Inoltre si evidenzi\u00f2 una certa debolezza del rivestimento in metallo e scarsa efficacia degli alettoni. Tuttavia tali problemi potevano essere risolti con piccole modifiche al progetto, che vennero completate nel 1936.\nProduzione.\nL'IP-1 and\u00f2 in produzione presso la fabbrica aeronautica N. 135 di Charkiv, dove fu il primo aereo in metallo ad essere realizzato. Parallelamente iniziarono le modifiche e i miglioramenti, introdotti direttamente nel processo di produzione.\nTra il 1936 e il 1937, data della fine della produzione presso la fabbrica No.135, furono realizzati circa 90 esemplari di IP-1.\nStabilit\u00e0 di volo.\nLe modifiche apportate al progetto iniziale, come la sostituzione dei cannoni APK-4 con gli ShVAK e l'aumento del numero di mitragliatrici alloggiate a bordo, comportarono uno spostamento del baricentro che influ\u00ec negativamente sulla stabilit\u00e0 di volo del mezzo. Durante alcune manovre, tra cui il volo a vite piatta, il mezzo tendeva ad andare in avvitamento incontrollato. Per risolvere il problema venne installata sul velivolo una lunga pinna che andava dal poggiatesta del pilota fino al timone di coda, la quale migliorava la stabilit\u00e0 direzionale.\nImpiego operativo.\nLa gran parte degli esemplari realizzati vennero consegnati alla 43\u00aa brigata aerea, che li utilizz\u00f2 fino al 1939, quando cominciarono ad essere sostituiti dal Polikarpov I-16, preferito soprattutto a causa della sua costruzione in legno. Da l\u00ec le tracce degli IP-1 scompaiono."}
{"id": "5993202", "revid": "1272592", "url": "https://it.wikipedia.org/wiki?curid=5993202", "title": "Ravarano", "text": "Ravarano \u00e8 una piccola frazione del comune di Calestano, in provincia di Parma.\nLa localit\u00e0 dista 4,41\u00a0km dal capoluogo.\nGeografia fisica.\nLa frazione appenninica, posta a mezza costa lungo la strada provinciale di Calestano-Berceto che percorre la val Baganza, \u00e8 suddivisa principalmente in due localit\u00e0, dette originariamente Villa e Castello, fino agli inizi del XVIII secolo separate anche in due distinte parrocchie.\nSalti del Diavolo.\nLeggermente pi\u00f9 a monte sorgono nei pressi della piccola localit\u00e0 di Chiastre di Ravarano i Salti del diavolo, affioramenti di rocce sedimentarie derivanti dalla disgregazione di antiche rocce eterogenee; i materiali che li costituiscono, prevalentemente graniti, gneiss, porfidi, calcari, arenarie e diaspri, sono disposti granulometricamente con dimensioni decrescenti dal basso verso l'alto; alla base sono cementati grandi ciottoli, che diventano pi\u00f9 piccoli e arrotondati al centro; la sommit\u00e0 \u00e8 infine costituita da un amalgama compatto di colore biancastro, chiamato localmente \"mass lad\u00e9in\", molto utilizzato fino al XX secolo nelle decorazioni architettoniche degli edifici della zona.\nDisposti in perfetto allineamento, i Salti del Diavolo tagliano ortogonalmente la val Baganza collegando il borgo di Chiastre con l'abitato di Cassio, sul versante opposto; le formazioni, risalenti al Cretacico, si presentano come una serie lunga circa 5\u00a0km di strette guglie che a tratti si elevano fino a un'altezza di 10\u00a0m rispetto al terreno circostante.\nLe rocce derivano il loro nome dalla leggenda secondo la quale esse costituirebbero le orme lasciate in epoca remota dal diavolo in fuga, scacciato da un eremita.\nStoria.\nLa storia di Ravarano \u00e8 strettamente connessa a quella del suo castello, innalzato agli inizi dell'XI secolo dal Comune di Parma a difesa dalle incursioni provenienti dalla Lunigiana.\nNel 1214 il feudo fu acquistato dal marchese Pelavicino Pallavicino, che lo trasmise ai suoi discendenti.\nNel 1312 il marchese di Pellegrino Pelavicino III Pallavicino, alleato dei guelfi parmigiani, conquist\u00f2 il castello del ghibellino Manfredino Pallavicino.\nNel 1395 l'imperatore del Sacro Romano Impero Venceslao di Lussemburgo conferm\u00f2 al marchese Niccol\u00f2 Pallavicino i privilegi sui feudi di Busseto, Borgo San Donnino, Solignano, Ravarano, Monte Palerio, Tabiano, Bargone, Serravalle, Pietramogolana, Parola, Castelvecchio di Soragna e Soragna.\nNel 1444 il marchese Federico Pallavicino promulg\u00f2 gli \"Statuti di Valle\", che garantirono per secoli ampia autonomia governativa ai vassalli del feudo.\nNel 1455 il duca di Milano Francesco Sforza assegn\u00f2 ufficialmente il feudo di Ravarano alla famiglia Pallavicino, alla quale fu confermata l'investitura nel 1470 e nel 1476.\nA causa della rivalit\u00e0 fra gli abitanti delle localit\u00e0 di Villa e Castello, nel 1602 furono edificate due chiese, una per frazione, che formarono a lungo due distinte parrocchie.\nNel 1687, in seguito alla morte dell'ultimo marchese del ramo di Ravarano, la Camera Ducale di Parma avoc\u00f2 a s\u00e9 tutti i diritti sul feudo, che cedette ai fratelli Gian Simone e Lelio Boscoli; tuttavia, nel 1707 il marchese Andrea Boscoli ne ottenne la permuta con Berceto.\nIn quegli stessi anni le due parrocchie furono unificate e l'oratorio di Castello fu chiuso.\nNel 1728 il feudo fu assegnato al conte Paolo Anguissola, al quale segu\u00ec nel 1752 il conte Beltramo Cristiani, governatore di Mantova, che lo trasmise ai figli Gianfrancesco e Luigi, fino all'abolizione dei diritti feudali sancita da Napoleone nel 1805.\nMonumenti e luoghi d'interesse.\nChiesa di San Bartolomeo.\nCitata per la prima volta nel 1230, l'antica chiesa, posta in localit\u00e0 Borello, fu distrutta da una frana nel 1589; ricostruita a Villa tra il 1602 e il 1676 in stile tardo-rinascimentale, fu ampliata agli inizi del XVIII secolo e modificata tra il 1905 e il 1920; decorata internamente nel 1934, fu arricchita della nuova facciata neoromanica nel 1949; danneggiata dal terremoto nel 2008, fu ristrutturata tra il 2009 e il 2013. Il tempio, decorato con affreschi a grottesche sulle volte, conserva una pala d'altare settecentesca.\nCastello.\nEdificato nell'XI secolo dal Comune di Parma, il castello fu acquistato dai Pallavicino nel 1214; distrutto nel 1267 dai ghibellini parmigiani, fu riedificato dopo pochi anni; passato di mano pi\u00f9 volte a partire dal 1687, appartiene oggi alla famiglia Nanni Fainardi. Severo edificio dai tratti fortemente difensivi, si sviluppa prevalentemente su due distinti corpi a pianta rettangolare, culminanti a nord in un massiccio torrione.\nVia degli Scalpellini.\nSviluppato accanto ai Salti del Diavolo, il sentiero riprende l'antico tracciato percorso fino al 1950 dagli scalpellini per estrarre le pietre utilizzate per le decorazioni architettoniche degli edifici del circondario; la via pedonale e ciclabile collega gli abitati di Chiastre e Cassio, superando il Baganza con uno stretto ponte sospeso realizzato tra il 2005 e il 2007, ma distrutto da una piena del torrente nell'ottobre del 2014; da allora, il sentiero \u00e8 percorribile nella sua interezza soltanto nelle stagioni in cui il corso d'acqua \u00e8 attraversabile a piedi."}
{"id": "5993215", "revid": "110157", "url": "https://it.wikipedia.org/wiki?curid=5993215", "title": "No. 3 Court", "text": "Il No. 3 Court \u00e8 il quarto stadio da tennis utilizzato per il Torneo di Wimbledon. Come il Centre Court \u00e8 situato nel quartiere di Wimbledon a Londra."}
{"id": "5993232", "revid": "300067", "url": "https://it.wikipedia.org/wiki?curid=5993232", "title": "Moriah Jefferson", "text": "Carriera.\n\u00c8 stata selezionata dalle San Antonio Stars al primo giro del Draft WNBA 2016 con la 2\u00aa chiamata assoluta."}
{"id": "5993235", "revid": "767487", "url": "https://it.wikipedia.org/wiki?curid=5993235", "title": "Festival di Peralada", "text": "Il Festival di Peralada, nome ufficiale \"Festival Internacional de M\u00fasica \"Castell de Peralada\"\", \u00e8 un importante festival estivo spagnolo di musica classica ed operistica (ma anche di danza e sconfinamenti nel pop) che si svolge nell'omonimo borgo medioevale catalano nei mesi di luglio e agosto. Fondato nel 1987, ha ospitato artisti di livello internazionale da Riccardo Muti a Lorin Maazel, da Montserrat Caball\u00e9 a Placido Domingo, da Ivo Pogorelich a Marta Argerich, da MiKhail Baryshnikov a Roberto Bolle,da Keith Jarret a Miguel Bos\u00e9.\nIl festival \u00e8 ospitato in quattro differenti spazi all'interno delle mura di origine gotica: l'Auditorium del parco del Castello, la chiesa del Carme, il chiostro del Carme e la terrazza del Cotton Club."}
{"id": "5993260", "revid": "762947", "url": "https://it.wikipedia.org/wiki?curid=5993260", "title": "Scottish Ballet", "text": "Lo Scottish Ballet \u00e8 la compagnia nazionale di danza della Scozia e una delle quattro compagnie di balletto di spicco del Regno Unito, a fianco del Royal Ballet, dell'English National Ballet e del Birmingham Royal Ballet. Fondata nel 1957, la compagnia ha sede a Glasgow, corpo di ballo residente al Glasgow Theatre Royal e dal 2009 nel loro centro di balletto appositamente costruito in Tramway Arts Centre, Glasgow.\nStoria.\nFondata da Peter Darrell ed Elizabeth West come il Western Theatre Ballet a Bristol nel 1957, la compagnia si trasferisce a Glasgow nel 1969 e viene ribattezzata Scottish Theatre Ballet, cambiando poi il nome in Scottish Ballet nel 1974. \nUn anno dopo il suo teatro base divenne il Theatre Royal di Glasgow quando la Scottish Opera lo compr\u00f2 e lo trasform\u00f2 nel primo teatro nazionale d'opera in Scozia. La Compagnia si esibisce in tutta la Scozia, nel Regno Unito e all'estero, con una forte tecnica classica alla base di tutto il suo lavoro. \nIl suo vasto repertorio include le nuove versioni dei classici, pezzi canonici fondamentali del balletto moderno del XX secolo, pezzi firmati di coreografi in vita e nuove commissioni. Come una compagnia nazionale, lo Scottish Ballet si esibisce in teatri di Aberdeen, Edimburgo, Glasgow e Inverness e in locali pi\u00f9 piccoli in tutta la Scozia. \nLa lunga storia di tourn\u00e9e della compagnia comprende visite internazionali in Cina, Hong Kong, Malaysia, Portogallo, Irlanda e il resto del Regno Unito. Molti premi recenti dello Scottish Ballet includono la TMA Award 2004 per Eccezionali Risultati nella Danza in riconoscimento del suo programma di modernizzazione e di prestazioni dinamiche. L'attuale direttore artistico del Balletto scozzese, Christopher Hampson, \u00e8 entrato nella compagnia nel 2012.\nLe sue iniziative di educazione e le classi includono il lavoro con persone di tutte le et\u00e0 e capacit\u00e0 e il suo programma associato incoraggia i giovani ballerini ad allenarsi per una carriera. Come parte di questo impegno ad ampliare il pubblico, la Scottish Ballet \u00e8 stata la prima compagnia di danza nel Regno Unito ad offrire in diretta l'audio-descrizione per i non vedenti; a tutt'oggi mantiene un regolare programma di spettacoli audio-descritti.\nRepertorio.\nLa compagnia dispone di un ampio repertorio, che comprende danza classica, danza contemporanea e le nuove versioni di balletti classici di lunghezza intera. Dal lavoro di Kevin Walls fino alle prime mondiali di Stephen Petronio, il repertorio dello Scottish Ballet copre una vasta gamma.\nRepertorio corrente:\nSede centrale.\nNel giugno 2009 lo Scottish Ballet si trasferisce in nuovi locali appositamente realizzati nel Southside di Glasgow, accanto al Tramway Theatre, che erano stati progettati da Malcolm Fraser Architects. Il passaggio al complesso Tramway non avvenne senza polemiche."}
{"id": "5993266", "revid": "584834", "url": "https://it.wikipedia.org/wiki?curid=5993266", "title": "Stade Bollaert-Delelis", "text": ""}
{"id": "5993270", "revid": "729019", "url": "https://it.wikipedia.org/wiki?curid=5993270", "title": "No Escape (At Vance)", "text": "No Escape \u00e8 il primo album in studio della band power metal tedesca At Vance.\nIl disco \u00e8 stato ripubblicato da AFM Records nel 2006."}
{"id": "5993285", "revid": "124399817", "url": "https://it.wikipedia.org/wiki?curid=5993285", "title": "Stefano di San Giorgio", "text": "Biografia.\nChierico proveniente quasi certamente da San Giorgio a Liri, piccolo centro dell'Alta Terra di Lavoro ricadente nell'orbita feudale dell'Abbazia di Montecassino, presso la quale \u00e8 verosimile che abbia avuto la sua prima formazione, Stefano risulta attivo dagli anni Settanta del Duecento fino alla morte, probabilmente risalente al 1291, come notaio e consigliere presso le corti inglese, papale e angioina. Fu inoltre camerario ed esecutore testamentario del suo protettore il potente cardinale inglese Ugo di Evesham.\nNumerosi sono stati gli incarichi affidatigli e i ruoli ricoperti, alcuni dei quali di grande importanza. Per le sue qualit\u00e0 politico-diplomatiche e per l'elevata formazione culturale e retorica, per la sua conoscenza della situazione politica dell'Italia meridionale, Stefano, consigliere politico del re d'Inghilterra Edoardo I, fu tra i diplomatici della delegazione inglese che prese parte nel 1288 ai negoziati di Canfranc sui Pirenei, intavolati per la risoluzione della guerra del Vespro. Le complesse trattative riguardarono anche la liberazione di Carlo II d'Angi\u00f2, allora principe di Salerno, dalla cattivit\u00e0 aragonese.\nA sua volta Carlo II, che avr\u00e0 avuto modo di apprezzare il contributo di Stefano al successo delle trattative, incaric\u00f2 quest'ultimo, entrato nel seguito del sovrano angioino, di annunciarne ai sudditi l'incoronazione a re di Napoli, avvenuta a Rieti il 29 maggio 1289.\nDi carattere pi\u00f9 occasionale dovette essere il suo impiego al servizio della curia romana in qualit\u00e0 di \"scriptor pape,\" ma non \u00e8 noto se il papa che si valse dei servigi di Stefano sia stato Onorio IV o Niccol\u00f2 IV. Peraltro, presso la Curia papale Stefano oper\u00f2 anche in qualit\u00e0 di \"procuratore\" del sovrano inglese.\nDella morte di Stefano, di cui si ignorano luogo e circostanze, rimane traccia nel necrologio trascritto presso l'obituario di Montecassino, che recita \u00abobbiit Magister Stephanus de sancto Georgio, scriptor domini pape et consiliarius et secretarius regum Anglie et Sicilie\u00bb, come a voler evidenziare l'eccezionalit\u00e0 del cursus honorum di Stefano, il cui talento gli valse ragguardevoli posizioni in ben tre corti.\nOpere.\nAccanto alla figura del diplomatico e consigliere risalta, ad essa strettamente congiunta, la statura intellettuale dello \"scriptor\" colto e accurato, del \"dictator\" maestro di epistolografia politica e cancelleresca.\nTra i suoi scritti, oltre ad alcune lettere, di rilievo risultano il panegirico \"Laudes de domino Odduardo Rege Anglie\" rivolto appunto al re Edoardo I d'Inghilterra, e la \"Reprobatio sermonis de Nemine\", ovvero la dotta confutazione di un componimento parodico-satirico noto come \"Sermo Neminis\", indirizzata da Stefano a un prestigioso estimatore dei suoi \"dictamina\", il cardinale Benedetto Caetani, che alcuni anni dopo sarebbe diventato papa Bonifacio VIII. Tra le lettere, di sicuro interesse appare lo scambio epistolare che Stefano intrattiene con il conterraneo Giovanni di Castrocielo, un altro importante \"dictator\" nonch\u00e9 vescovo di Benevento e pi\u00f9 tardi cardinale, il quale, avendo ritrovato un antico esemplare dell'epistolario di San Cipriano che presentava notevoli difficolt\u00e0 di lettura e ritenendo Stefano all'altezza dell'arduo cimento, gli chiede di copiarlo, ottenendone l'assenso. \nStefano di San Giorgio si inscrive nel solco di quella tradizione stilistica retorico-epistolare nota come \"scuola di Capua\" o, sulla base di una pi\u00f9 opportuna estensione territoriale, \"scuola campana\", bench\u00e9 in riferimento alla diffusione dellars dictandi\" nell'area campana il concetto di scuola appaia come una convenzione storiografica oramai datata, e sia invece pi\u00f9 appropriato parlare di ambiente o contesto culturale e professionale legato a quel territorio. In ogni caso, numerosi e importanti sono i \"dictatores\" provenienti dalla Terra di Lavoro e attivi presso le cancellerie papale, sveva, ed angioina, nonch\u00e9 in altre corti d'Europa.\nTale tradizione, che pu\u00f2 essere fatta risalire ad Alberico di Montecassino, autore attorno al 1080 di uno dei pi\u00f9 antichi trattati di \"ars dictandi\" o dictaminis, il \"Breviarium de dictamine\", e nella quale sono confluiti apporti di varia provenienza, culmina nel suo pi\u00f9 celebrato esponente, il capuano Pier della Vigna, protonotario e logoteta imperiale di Federico II di Svevia e noto anche al di fuori dell'ambito specialistico grazie a Dante, che lo ha immortalato nel XIII canto dell\"'Inferno\".\nL'epistolario di Pier della Vigna, una silloge postuma contenente scritti anche di altri autori, per l'esemplarit\u00e0 riconosciutagli ha avuto un'importanza fondamentale nella vicenda storica della retorica politica e amministrativa del Medioevo. Grazie alla raccolta delle lettere di Pier della Vigna e di altri autori a lui strettamente legati, maestri del cosiddetto \"stilus supremus\", l'arte epistolare irradiata dalla Terra di Lavoro, di cui Stefano fu un insigne rappresentante in veste di epigono, costitu\u00ec per secoli un modello per tutta l'Europa.\nStefano da parte sua contribu\u00ec a tale diffusione, in quanto con le sue \"Laudes\" al re Eduardo fu uno dei canali attraverso i quali vennero introdotti in Inghilterra i \"dictamina\" retorici espressi dalla tradizione cui egli apparteneva. Il processo di diffusione ad opera di Stefano \u00e8 stato oggetto di uno studio dello storico tedesco Ernst Kantorowicz, il quale, in particolare, ha mostrato come il prologo al celebre trattato giuridico inglese \"Fleta\" presenti puntuali tratti stilistici riconducibili alle \"Laudes\" composte da Stefano. Un percorso analogo \u00e8 ipotizzabile anche per la Spagna, attraverso l'elogio che Stefano scrisse per celebrare il re di Castiglia Sancho IV. Entrambi i componimenti encomiastici, quello rivolto al re d'Inghilterra e l'altro al re di Castiglia, mostrano a loro volta numerosi e significativi riscontri stilistici con l'elogio di Federico II composto da Pier della Vigna, bench\u00e9 si noti nella scrittura di Stefano una solennit\u00e0 pi\u00f9 sobriamente espressa. Inoltre nelle \"Laudes de domino Odduardo Rege Anglie\" di Stefano emergono anche chiari riferimenti all'elogio scritto in onore di Pier della Vigna da un altro notevole \"dictator\", Nicola da Rocca, del quale Stefano probabilmente \u00e8 stato allievo oltre che esserne pressoch\u00e9 compaesano, in quanto il toponimo \"da Rocca\" indica Rocca Guglielma, frazione dell'attuale comune di Esperia, che confina con San Giorgio a Liri. Nicola Da Rocca, a sua volta discepolo e amico di Pier della Vigna, costituisce il tramite tra Stefano e l'arte epistolare della cancelleria imperiale.\nCome \u00e8 stato efficacemente osservato, gli scritti \"inglesi\" di Stefano costituiscono \u00abla premi\u00e8re \u00e9tape de l\u2019histoire de la r\u00e9utilisation des collections de \"Lettres\" [di Pier della Vigna] \u00e0 l\u2019\u00e9tranger, au moment o\u00f9 s\u2019accomplit le passage de relais entre la tradition italienne et la tradition anglaise\u00bb.\nLo stile epistolare di Stefano, del quale \u00e8 chiara la derivazione dai modelli di Pier della Vigna e Nicola da Rocca, \u00e8 ricercato, solenne, persino magniloquente e pomposo ma capace all'occorrenza di esprimere un sottile umorismo, e si avvale con grande abilit\u00e0 di giochi retorici sostenuti e ariosi, senza per\u00f2 \u00ablasciarsi andare agli immaginifici e complessi voli creativi e vorticosi che contraddistinguevano i componimenti di quei due maestri\u00bb.\nOccorre altres\u00ec rilevare un dato collegato alle dinamiche politiche e istituzionali fondamentali dell'epoca, ovvero che la dipendenza di Stefano da Pier della Vigna e Nicola da Rocca rimane sul piano del magistero formale, in quanto i mezzi stilistici che Stefano trae dai suoi maestri sono impiegati in un contesto politico il cui avvento con la fine della dinastia sveva e l'inizio della dominazione angioina aveva segnato la riscossa del guelfismo, laddove invece Pier della Vigna e Nicola da Rocca erano al servizio dell'ideologia ghibellina, alla cui elaborazione ed esaltazione la cancelleria imperiale di Federico II aveva adibito tutta la sua sopraffina arte del discorso. In sintesi, l'eredit\u00e0 stilistica che Stefano raccoglie da Pier della Vigna attraverso Nicola da Rocca si trasmette nei termini di un'ispirazione formale scevra dalle implicazioni filosofico-politiche che avevano costituito il contesto genetico di quel modello."}
{"id": "5993290", "revid": "287204", "url": "https://it.wikipedia.org/wiki?curid=5993290", "title": "Parigi-Roubaix 1960", "text": "La Parigi-Roubaix 1960, cinquantottesima edizione della corsa, fu disputata il 10 aprile 1960, per un percorso totale di 262,5\u00a0km. Fu vinta dal belga Pino Cerami, giunto al traguardo con il tempo di 6h01'45\" alla media di 43,538\u00a0km/h davanti a Tino Sabbadini e Miguel Poblet.\nPresero il via da Parigi 156 ciclisti, 77 di essi tagliarono il traguardo a Roubaix."}
{"id": "5993294", "revid": "767487", "url": "https://it.wikipedia.org/wiki?curid=5993294", "title": "Navicella Voschod", "text": "La Voschod (in russo: \u0412\u043e\u0441\u0445\u043e\u0434, \"Alba\") \u00e8 un veicolo spaziale costruito per il programma spaziale sovietico, come parte del programma Voschod per il volo umano. Era un successore della navicella Vostok. La Voschod 1 venne usata per un volo con equipaggio di tre persone, mentre la Voschod 2 aveva un equipaggio di due membri. Consisteva di un modulo di rientro sferico (diametro di circa 2,3 metri), in cui alloggiava l'equipaggio e parte della strumentazione, ed un modulo conico per l'equipaggiamento (massa di 2,27 tonnellate, lungo 2,25 metri, largo 2,43 metri), che conteneva il propellente ed il sistema di propulsione. La Voschod venne sostituita dalla Sojuz a partire dal 1967.\u00a0\nDisegno.\nLa navicella Voschod era, fondamentalmente, una Vostok a cui era stato aggiunto un retrorazzo a combustibile solido sopra il modulo di rientro. Il sedile eiettabile venne rimosso per aumentare lo spazio disponibile e vennero inseriti due o tre sedili, spostati di 90 gradi rispetto alla posizione che aveva l'equipaggio della Vostok. Non erano previsti sistemi per l'evacuazione dell'equipaggio in caso di emergenza durante il lancio o l'atterraggio.\nLa mancanza di spazio comport\u00f2 il fatto che i tre membri dell'equipaggio non indossassero tute spaziali pressurizzate. Nella missione Voschod 2 entrambi i membri dell'equipaggio indossavano tute pressurizzate, in quanto la missione comportava attivit\u00e0 extraveicolare, attraverso una camera stagna gonfiabile. Questo permise al cosmonauta Aleksej Leonov di uscire e rientrare nel veicolo. La necessit\u00e0 dipendeva dal fatto che il sistema elettrico e di controllo ambientale del veicolo erano raffreddati ad aria, e la completa depressurizzazione della capsula avrebbe comportato surriscaldamento. La camera stagna pesava 250\u00a0kg, con un diametro di 70 cm ed una lunghezza di 77 cm, quando era ripiegata per le fasi di lancio. In orbita, aveva una lunghezza di 2,5 metri ed un diametro interno di 1 metro ed esterno di 1,2 metri. Il secondo membro dell'equipaggio indossava la tuta pressurizzata come misura di sicurezza per eventuali depressurizzazioni accidentali del modulo di rientro. Dopo l'attivit\u00e0 extraveicolare, la camera stagna veniva rilasciata nello spazio.\nLa mancanza di sedili eiettabili significava che l'equipaggio sarebbe atterrato all'interno del veicolo, diversamente dai cosmonauti della Vostok, che si eiettavano ed atterravano con un paracadute. Per questo, venne sviluppato un nuovo sistema di atterraggio, che al paracadute aggiungeva un piccolo razzo a propellente solido. Questo entrava in funzione con il modulo di rientro vicino al terreno, e permetteva un atterraggio pi\u00f9 morbido. Venne inoltre aggiunto un retrorazzo di sicurezza a propellente solido, sul modulo di rientro. La Vostok aveva un solo retrorazzo a propellente liquido.\u00a0Un dispositivo di emergenza non era necessario, in quanto i rifornimenti per dieci giorni permettevano di attendere il decadimento naturale dell'orbita, in caso di guasto del retrorazzo.\u00a0\u00a0\nLa navicella era portata in orbita da un vettore Voschod, anch'esso derivato dal precedente vettore Vostok, a sua volta derivato dal missile ICBM R-7.\nVostok 3KV (1964).\nAnche conosciuta come Voschod, adattamento della capsula Vostok per tre cosmonauti. Questa versione vol\u00f2 due volte, la prima senza equipaggio (Cosmos 47) il 6 ottobre 1964, e la seconda, con equipaggio, il 12 ottobre 1964, come Voschod 1.\nModulo ausiliario dei retrorazzi.\nLunghezza: 0,6 m\nDiametro massimo: 0,3 m\nMassa totale: 143\u00a0kg\nMassa del propellente: 87\u00a0kg\nSpinta: 117,7\u00a0kN\nVoskhod 3KD (1965).\nQuesta versione vol\u00f2 due volte: il 22 febbraio 1965, senza equipaggio (come Cosmos 57) ed il 18 marzo 1965, con equipaggio, come Voschod 2.\nModulo di rientro.\nModulo di rientro: Voschod SA (Spuskaemyj Apparat), anche noto come Sharik (Sfera).\nModulo dell'equipaggiamento.\nModulo dell'equipaggiamento: Voschod PO (Pribornyj Otsek).\nModulo retrorazzi ausiliari.\nModulo dei retrorazzi ausiliari: Voschod KDU, anche noto come Unit\u00e0 motore."}
{"id": "5993307", "revid": "4175", "url": "https://it.wikipedia.org/wiki?curid=5993307", "title": "AIK Bandy", "text": ""}
{"id": "5993313", "revid": "1226", "url": "https://it.wikipedia.org/wiki?curid=5993313", "title": "Notte di San Lorenzo", "text": ""}
{"id": "5993315", "revid": "767487", "url": "https://it.wikipedia.org/wiki?curid=5993315", "title": "Dragonchaser", "text": "Dragonchaser \u00e8 il terzo album in studio della band power metal tedesca At Vance.\nIl disco \u00e8 stato ripubblicato nel 2006 da AFM Records con l'aggiunta di una nuova traccia bonus."}
{"id": "5993316", "revid": "1516566", "url": "https://it.wikipedia.org/wiki?curid=5993316", "title": "Selfish", "text": ""}
{"id": "5993318", "revid": "110157", "url": "https://it.wikipedia.org/wiki?curid=5993318", "title": "Divizia A1 2015-2016 (pallavolo maschile)", "text": "La Divizia A1 2015-16 si \u00e8 svolta dal 24 ottobre 2015 al 26 aprile 2016: al torneo hanno partecipato dodici squadre di club rumene e la vittoria finale \u00e8 andata per la prima volta allo Sport Club Municipal Universitatea Craiova.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Divizia A1 2015-16 hanno partecipato dodici squadre: quelle neopromosse dalla Divizia A2 sono state il Clubul de Volei Tricolorul LMV Ploie\u0219ti e il Volei Club Universitatea Cluj, vincitrici dei play-off promozione."}
{"id": "5993339", "revid": "599013", "url": "https://it.wikipedia.org/wiki?curid=5993339", "title": "Bruno Naz\u00e1rio", "text": "Carriera.\nGli inizi.\nCresciuto nella squadra del suo paese di nascita, il Cascavel, e nel Figueirense, nel 2013 viene accostato alla formazione del Tombense e in seguito mandato a giocare in prestito all'America Mineiro dove per\u00f2 non totalizza neanche una presenza.\nHoffenheim e vari prestiti.\nSempre ne 2013 il prestito del giocatore scade e quindi viene accostato alla rosa del Hoffenheim, dove totalizza soltanto due presenze. Nell'agosto 2014 viene richiesto in prestito dal Lechia Danzica per un contratto biennale, ovvero fine all'agosto 2016.\nSegna il suo primo gol contro la all'82' dopo essere entrato al 59' al posto di Luk\u00e1\u0161 Harasl\u00edn. A scadenza contratto \u00e8 costretto a partire dopo aver totalizzato con il club polacco 27 presenze in maglia bianco-verde segnando solo un gol, contro la .\nNel Febbraio 2016 viene ceduto in prestito alla formazione del Cruzeiro dove totalizza soltanto 5 presenze senza mai segnare.\nNel 2017 viene rimandato per l'ennesima volta in prestito, questa volta al Guarani.\nStatistiche.\nPresenze e reti nei club.\n\"Statistiche aggiornate al 23 novembre 2017.\""}
{"id": "5993341", "revid": "181699", "url": "https://it.wikipedia.org/wiki?curid=5993341", "title": "Unione Sportiva Pro Vercelli 2000-2001", "text": "Questa pagina raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 2000-2001."}
{"id": "5993343", "revid": "1226", "url": "https://it.wikipedia.org/wiki?curid=5993343", "title": "E.N.D. - The movie", "text": ""}
{"id": "5993344", "revid": "767487", "url": "https://it.wikipedia.org/wiki?curid=5993344", "title": "Gu Sung-yun", "text": "Carriera.\nClub.\nHa sempre giocato in Giappone, prima con il , dalle cui giovanili \u00e8 uscito nel 2013 e dove in due anni non ha collezionato nessuna presenza e poi con il , con cui esordisce in J2 League l'8 marzo 2015 nella sfida con il .\nNazionale.\nHa all'attivo due presenze con la Nazionale U-23 sudcoreana. Con la Nazionale maggiore ha vinto la Coppa dell'Asia orientale nel 2015 in Cina, ma non ha ottenuto nessuna apparizione.\nViene convocato per le Olimpiadi 2016 in Brasile.\nStatistiche.\nPresenze nei club.\n\"Statistiche aggiornate al 19 giugno 2016\"."}
{"id": "5993345", "revid": "709565", "url": "https://it.wikipedia.org/wiki?curid=5993345", "title": "Johnny Dorelli (album)", "text": "Johnny Dorelli \u00e8 un album del 1965 del cantante italiano Johnny Dorelli."}
{"id": "5993360", "revid": "1782831", "url": "https://it.wikipedia.org/wiki?curid=5993360", "title": "Unione Sportiva Sassuolo Calcio 2000-2001", "text": "Questa pagina raccoglie le informazioni riguardanti l'Unione Sportiva Sassuolo Calcio nelle competizioni ufficiali della stagione 2000-2001."}
{"id": "5993361", "revid": "228587", "url": "https://it.wikipedia.org/wiki?curid=5993361", "title": "Universit\u00e0 di Lille I", "text": ""}
{"id": "5993362", "revid": "1305772", "url": "https://it.wikipedia.org/wiki?curid=5993362", "title": "Sentinel (videogioco 1984)", "text": "Sentinel \u00e8 un videogioco di volo e combattimento spaziale, appartenente al filone di \"Star Trek\" e \"Star Raiders\", pubblicato nel 1984 per Commodore 64 da Synapse Software. Una riedizione del 1988 della Omnisoft ha il titolo modificato in Fire Storm.\nModalit\u00e0 di gioco.\nIl giocatore pilota un'astronave nello stile di un semplice simulatore di volo e deve difendere una zona di spazio attorno al pianeta Jaraloba, rappresentata a grande scala da una griglia piana di 10\u00a0x\u00a06 caselle con il pianeta al centro. L'obiettivo \u00e8 eliminare tutte le forze ostili dei Gorganitor prima che riescano ad accerchiare e assalire Jaraloba, oppure a distruggere l'astronave del giocatore.\nLa visuale \u00e8 tridimensionale, in prima persona dalla prua dell'astronave. Sia per dirigere l'astronave che per sparare si muove un mirino, come nel classico \"Star Wars\". Quando ci si trova in un settore tranquillo, appare in sovrapposizione la griglia che permette di vedere la posizione di tutte le forze nemiche e di selezionare un'altra casella verso cui trasferirsi. Il viaggio da una casella all'altra avviene con una breve sequenza di volo nell'iperspazio, di durata proporzionale alla distanza, durante la quale bisogna evitare degli asteroidi. In presenza di nemici nel settore, la griglia scompare automaticamente per far posto all'azione locale.\nL'astronave del giocatore \u00e8 armata con doppio raggio laser e con una scorta limitata di missili \"Proton Helix\". Ha una certa quantit\u00e0 di scudi, che determinano quanti colpi si possono ancora sopportare, e di energia, che cala lentamente col tempo e maggiormente quando si usano i laser. Si dispone di un radar, sovrapposto in trasparenza alla visuale, e di un sistema di tracciamento della posizione del bersaglio. Un indicatore numerico direttamente sul mirino ne dice anche la distanza. Nella parte alta dello schermo sono sempre presenti i vari indicatori dello stato dell'astronave.\nCi sono tre tipi di astronavi Gorganitor: le pi\u00f9 piccole, agili e poco resistenti, quelle dotate di scudi difensivi e le quattro astronavi madri che fanno da basi. Mentre i due tipi pi\u00f9 leggeri vagano a gruppi di tre su tutta la griglia, le basi stanno ferme e disarmate ma possono lanciare nuove astronavi piccole. Quando il giocatore entra in una casella occupata da una base, deve attraversare un campo minato per raggiungere l'obiettivo e pu\u00f2 quindi distruggerla lanciando un missile nel suo punto debole, un portello che si apre periodicamente.\nSulla griglia sono presenti anche quattro basi alleate, alle quali il giocatore pu\u00f2 recarsi per fare rifornimento, ricaricare gli scudi e riparare i danni; le attrezzature di bordo possono infatti essere danneggiate dai colpi. Anche le basi amiche per\u00f2 sono circondate da un campo minato da evitare, e possono essere accerchiate e distrutte dai Gorganitor."}
{"id": "5993364", "revid": "281944", "url": "https://it.wikipedia.org/wiki?curid=5993364", "title": "Aeroporto di Tangeri-Boukhalf", "text": ""}
{"id": "5993366", "revid": "584834", "url": "https://it.wikipedia.org/wiki?curid=5993366", "title": "Museo d'arte moderna di Lilla", "text": ""}
{"id": "5993381", "revid": "1858760", "url": "https://it.wikipedia.org/wiki?curid=5993381", "title": "No Romeo No Juliet", "text": "No Romeo No Juliet \u00e8 un singolo del rapper statunitense 50 Cent, in collaborazione con Chris Brown, estratto come singolo d'anticipazione dal suo dodicesimo mixtape \"KANAN: Reloaded\". Il brano fu pubblicato a sorpresa insieme al video dell'altra collaborazione tra i due artisti, ovvero \"I'm the Man (Remix)\".\nIl brano.\nComposizione.\nIl brano \u00e8 stato scritto dagli stessi 50 Cent e Chris Brown, ed \u00e8 stato prodotto da Arthur McArthur. Il brano presenta un beat strumentato da violini, e strofe rappate da entrambi gli artisti, con un ritornello che intermedia parti cantate.\nVideo musicale.\nUn'anteprima del video musicale venne messa alla fine del video musicale per \"I'm the Man (Remix)\" il 6 maggio del 2016, poi la versione intera fu pubblicata il 22 giugno del 2016. Il video \u00e8 ambientato in uno strip club, ed alla fine vi \u00e8 un'anteprima del video di \"Tryna Fuck Me Over\"."}
{"id": "5993384", "revid": "90432779", "url": "https://it.wikipedia.org/wiki?curid=5993384", "title": "San Fusciano", "text": ""}
{"id": "5993387", "revid": "90432792", "url": "https://it.wikipedia.org/wiki?curid=5993387", "title": "San Vittorico", "text": ""}
{"id": "5993389", "revid": "767487", "url": "https://it.wikipedia.org/wiki?curid=5993389", "title": "Kim Dong-jun (calciatore)", "text": "Carriera.\nClub.\nDopo aver frequentato la Pungsaeng High School e l', nel 2016 passa al nella massima serie sudcoreana.\nNazionale.\nHa fatto parte delle selezioni Under-20 e Under-23 sudcoreane. Con la prima ha disputato il Mondiale Under-20 2013 in Turchia, raggiungendo i quarti di finale.\nViene convocato per le Olimpiadi 2016 in Brasile."}
{"id": "5993400", "revid": "287204", "url": "https://it.wikipedia.org/wiki?curid=5993400", "title": "Willi Faust", "text": "Carriera.\nTrasferitosi da giovane a Fulda ha iniziato a gareggiare in competizioni locali sino al 1954, anno in cui venne ingaggiato dalla squadra BMW con cui fece il debutto nel motomondiale con un piazzamento al terzo posto nel Gran Premio motociclistico di Svizzera 1954.\nNel motomondiale 1955 si \u00e8 imposto in tre dei sei gran premi stagionali, ottenendo il titolo iridato davanti al compagno di squadra Wilhelm Noll.\nNello stesso anno in cui ha ottenuto il titolo mondiale, ha ottenuto anche il titolo nazionale tedesco.\nPoco prima dell'inizio del motomondiale 1956 durante una sessione di test ufficiali della BMW sul circuito di Hockenheim \u00e8 incorso in un gravissimo incidente in cui \u00e8 perito il suo passeggero abituale Karl Remmert e in cui anche Faust ebbe gravi conseguenze con sei settimane di coma e che causarono il suo ritiro dalle competizioni.\nRiavutosi dall'incidente ha gestito un distributore di carburante a Fulda sino alla sua morte, avvenuta il 27 novembre 1992."}
{"id": "5993401", "revid": "767487", "url": "https://it.wikipedia.org/wiki?curid=5993401", "title": "Victor Hasselblad", "text": "Biografia.\nHa inventato la reflex a lente singola 6 x 6cm, nota col nome di \"Hasselblad\".\nAppassionato di fotografia, la sua famiglia aveva una societ\u00e0 di import-export specializzata tra l'altro in materiale fotografico, sviluppando in diversi paesi la conoscenza delle loro macchine fotografiche e apparecchiature ottiche, essendo un appassionato fotografo. In disaccordo con il padre, istitu\u00ec nel 1937 un negozio di fotografia a G\u00f6teborg, il cui successo gli diede la fama di essere uno dei maggiori esperti svedesi del settore. Nel 1940, dopo lo schianto di un aereo da ricognizione tedesco sul suolo svedese, venne contattato dal governo svedese per sviluppare un apparecchio simile per l'aviazione svedese.\nLa societ\u00e0 Victor Hasselblad AB \u00e8 stata fondata nel 1941 per soddisfare le esigenze dell'esercito, ed \u00e8 stata creata nel 1948 la sua prima macchina fotografica per uso civile, la 1600F.\nAlla sua morte lasci\u00f2 in eredit\u00e0 78 milioni di corone svedesi alla Fondazione Erna e Victor Hasselblad, che distribuisce ogni anno il Premio internazionale della Fondazione Hasselblad.\nUna statua di Victor Hasselblad opera di Ulf Cel\u00e9n si trova a Gotaplatsen a G\u00f6teborg, nei pressi del Museo delle Belle Arti."}
{"id": "5993406", "revid": "287204", "url": "https://it.wikipedia.org/wiki?curid=5993406", "title": "Rudolf Wanzl", "text": "Biografia.\nRudolf Wanzl fu il figlio del fabbro e imprenditore Rudolf Wanzl senior. Al compimento del diciottesimo anno di et\u00e0 viene posto al servizio di leva. Dopo la fine della seconda guerra mondiale la famiglia si spost\u00f2 nel novembre 1946 a Giebau est del Sudetenland e nel circondario di Unterkammlach. Cercavano un meccanico per la costruzione di carrelli e si spost\u00f2 a Leipheim. Viene cos\u00ec fondata dal padre e dal figlio nel 1947 un'officina di la costruzione e la riparazione di carrelli. Successivamente viene creata la Wanzl Metallwarenfabrik. Nel 1998 la guida della societ\u00e0 viene presa dal figlio Gottfried. Nel 1999 Wanzl diventa cittadino onorario a Kirchheim in Schwaben, dove vi \u00e8 presente una sede produttiva."}
{"id": "5993409", "revid": "120148018", "url": "https://it.wikipedia.org/wiki?curid=5993409", "title": "Moses (French Montana)", "text": "Moses \u00e8 un singolo del rapper statunitense French Montana, che figura il featuring di Chris Brown e Migos, estratto come singolo dal suo mixtape \"Casino Life 2\".\nAccoglienza.\nIl brano ha ricevuto ricezioni ambivalenti da parte della critica che ha lodato prevalentemente il ritornello di Chris Brown, definendolo \"catchy\". Il brano ha ricevuto vari paragoni a lavori del rapper Future."}
{"id": "5993429", "revid": "1543377", "url": "https://it.wikipedia.org/wiki?curid=5993429", "title": "Chrysopogon gryllus", "text": "Chrysopogon gryllus \u00e8 una pianta erbacea perenne della famigliadelle Poaceae.\nDescrizione.\nLa pianta \u00e8 alta 50\u2013150\u00a0cm. Le spighette sono a gruppi di tre, di cui una fertile e unisessuata e le altre due sterili o non sviluppate completamente. Il frutto \u00e8 una cariosside.\nDistribuzione e habitat.\nLa specie \u00e8 originaria dell'Europa e delle aree tropicali e temperate dell'Asia.\nSi trova nelle aree steppiche del nord Italia, ad esempio nel greto del fiume Tagliamento.\nUsi.\nNel secolo scorso venivano raccolte le radici in zolle, , per produrre spazzole."}
{"id": "5993432", "revid": "767487", "url": "https://it.wikipedia.org/wiki?curid=5993432", "title": "Freaks (French Montana)", "text": "Freaks \u00e8 un singolo del rapper statunitense French Montana, in collaborazione con Nicki Minaj, estratto come secondo singolo dal suo album di debutto \"Excuse My French\". Il brano \u00e8 basato su un campionamento del brano \"Freaks\" di Vicious."}
{"id": "5993450", "revid": "466539", "url": "https://it.wikipedia.org/wiki?curid=5993450", "title": "Campionato centramericano maschile di pallacanestro 2016", "text": "Il 25\u00ba campionato dell'America Centrale e Caraibico di pallacanestro maschile (noto anche come FIBA Centrobasket 2016) si \u00e8 svolto dal 19 al 25 giugno 2016 a Panama City a Panama."}
{"id": "5993453", "revid": "767487", "url": "https://it.wikipedia.org/wiki?curid=5993453", "title": "Heart of Steel (At Vance)", "text": "Heart of Steel \u00e8 il secondo album in studio della band power metal tedesca At Vance.\nNel 2006 il disco \u00e8 stato ripubblicato dalla AFM Records, con l'inclusione della traccia bonus \"Shout\", cover dei Tears For Fears, gi\u00e0 comparsa come traccia bonus del precedente album \"No Escape\" del 1999."}
{"id": "5993454", "revid": "70217", "url": "https://it.wikipedia.org/wiki?curid=5993454", "title": "Macchia (Monte Sant'Angelo)", "text": ""}
{"id": "5993459", "revid": "111373", "url": "https://it.wikipedia.org/wiki?curid=5993459", "title": "Fritz Hillebrand", "text": "Carriera.\nHillebrand \u00e8 nato a Wei\u00dfbach bei Lofer in territorio austriaco e, una volta rimasto orfano, \u00e8 cresciuto in un collegio tedesco studiando meccanica. Ha iniziato a correre negli anni 30, per riprendere al termine della seconda guerra mondiale.\nHa debuttato nel motomondiale alla guida di un sidecar nella stagione 1953 avendo come compagno abituale Manfred Grunwald e vi ha gareggiato anche la stagione successiva ottenendo il suo primo podio nel Sidecar TT.\nDopo una pausa nella carriera dovuta ad un incidente a Barcellona, \u00e8 diventato pilota ufficiale della BMW ottenendo la sua prima vittoria iridata al Tourist Trophy 1955, terminando la stagione al secondo posto della classifica mondiale, dietro all'altro pilota BMW Wilhelm Noll.\nIl motomondiale 1957 \u00e8 quello della definitiva consacrazione con la vittoria nei primi tre gran premi della stagione e l'ottenimento del titolo mondiale nei sidecar. Il titolo venne per\u00f2 assegnato alla memoria poich\u00e9 durante delle prove per una gara fuori calendario del mondiale a Bilbao, \u00e8 incorso in un gravissimo incidente in cui ha perso la vita il 24 agosto 1957.\nNello stesso anno in cui ha ottenuto il titolo mondiale, ha ottenuto anche il suo terzo titolo nazionale tedesco dopo quelli del 1952 e 1953."}
{"id": "5993461", "revid": "128245", "url": "https://it.wikipedia.org/wiki?curid=5993461", "title": "Vud\u00f9 (disambigua)", "text": ""}
{"id": "5993464", "revid": "287204", "url": "https://it.wikipedia.org/wiki?curid=5993464", "title": "R\u00e9my Couvez", "text": ""}
{"id": "5993467", "revid": "287204", "url": "https://it.wikipedia.org/wiki?curid=5993467", "title": "Zurlini", "text": ""}
{"id": "5993469", "revid": "726373", "url": "https://it.wikipedia.org/wiki?curid=5993469", "title": "Gamyeon", "text": "Gamyeon (, lett. \"Maschera\"; titolo internazionale Mask) \u00e8 un serial televisivo sudcoreano trasmesso su SBS dal 27 maggio al 30 luglio 2015.\nTrama.\nByun Ji-sook lavora come commessa in un centro commerciale quando improvvisamente si imbatte nella sua doppelg\u00e4nger Seo Eun-ha. Mentre la famiglia di Ji-sook \u00e8 tormentata dagli usurai a causa del debito contratto dal padre e dal fratello, Eun-ha \u00e8 la figlia di un parlamentare e la fidanzata di Choi Min-woo. Questi \u00e8 il figlio illegittimo del presidente del chaebol SJ Group e il presunto erede della compagnia. Nonostante la vita agiata, Min-woo \u00e8 cresciuto senza amore, e il matrimonio suo e di Eun-ha \u00e8 riconosciuto da entrambi come un mero accordo di affari volto ad ottenere reciproci benefici. Eun-ha, tra l'altro, ha una relazione illecita con il cognato di Min-woo, l'ambizioso avvocato Min Seok-hoon, disposto a tutto pur di impedire che Min-woo venga nominato successore, anche a cospirare con il suo psichiatra per fargli credere di essere impazzito. Ma i suoi piani vanno storti quando Eun-ha muore annegata, perci\u00f2 Seok-hoon ricatta Ji-sook affinch\u00e9 ne prenda il posto. Quando Min-woo comincia a trascorrere pi\u00f9 tempo con Ji-sook, resta perplesso e incuriosito dalla nuova moglie e da come sia diversa da quello che si aspettava, mentre Seok-hoon continua a cospirare per ucciderlo."}
{"id": "5993470", "revid": "287204", "url": "https://it.wikipedia.org/wiki?curid=5993470", "title": "Magnus (personaggio)", "text": ""}
{"id": "5993472", "revid": "631523", "url": "https://it.wikipedia.org/wiki?curid=5993472", "title": "Incidente petrolchimico Anic Monte Sant'Angelo del 1976", "text": "L'incidente si verific\u00f2 in seguito allo scoppio della colonna di lavaggio dell'impianto di sintesi dell'ammoniaca, alle 9.50 del 26 settembre 1976 nello stabilimento Anic. Lo stabilimento petrolchimico Eni (Anic, EniChem, poi EniChem Agricoltura SpA) era sito in localit\u00e0 Macchia, frazione del Comune di Monte Sant'Angelo. La posizione dello stabilimento era appena fuori (poche centinaia di metri) il quartiere Monticchio della citt\u00e0 di Manfredonia. L'incidente ha investito completamente questo quartiere e la zona circostante con diverse decine di tonnellate di arsenico.\nEventi.\nIl 26 settembre 1976, alle 10.00 circa del mattino, all'interno del polo petrolchimico dell'Enichem, avvenne l'esplosione della colonna di lavaggio dell\u2019impianto di sintesi dell\u2019ammoniaca nell\u2019Isola 5 dello stabilimento. L'impianto esploso era una torre di lavaggio dell\u2019anidride carbonica utilizzato per la produzione dell\u2019ammoniaca. In seguito all'esplosione, si ebbe la dispersione sulla citt\u00e0 di almeno dieci tonnellate di arsenico. Gli abitanti di Manfredonia udirono l'enorme boato il quale provoc\u00f2 preoccupazione fra i cittadini. L'azienda tuttavia nascose l'accaduto per quattro giorni prima che la catastrofe fu dichiarata ; inizialmente non comunic\u00f2 nulla, salvo poi dichiarare che la nube fuoriuscita era semplice vapore acqueo.\nConseguenze.\nNel 1997 viene pubblicata la prima indagine dell'OMS, che rileva per il periodo 1980-'87 un eccesso di mortalit\u00e0 per tumore dello stomaco, della prostata e della vescica tra i maschi e della laringe, della pleura e di mieloma multiplo tra le donne: \"eccesso di mortalit\u00e0 per tumore allo stomaco nei maschi e un aumento dei tumori alla laringe, alla pleura e mielomi multipli nelle donne, nonch\u00e9 aumenti generali di leucemie e malattie non tumorali all'apparato genito-urinario. Gli eccessi riscontrati possono essere indicativi di effetti dalle esposizioni da arsenico, e in particolare all'emergere dei primi effetti a lunga latenza che potrebbero aggravarsi negli anni successivi.\"\nNel rapporto successivo del 2002, si legge: \u201c.. visti i tempi di latenza necessari all'identificazione di effetti riconducibili all'incidente del 1976 \u00e8 auspicabile una sorveglianza epidemiologica\u201d\nDanni ambientali.\nBonifiche.\nLa soluzione approvata nel 2003 per la bonifica della falda del SIN di Manfredonia consiste nel lavaggio in continuo delle acque sotterranee. Questo avviene attraverso la diluizione idrica dei vari inquinanti e il recupero dai pozzi di emungimento, dei reflui, verso un depuratore dove vengono trattati, con un sistema di ripompaggio e una \u201cbarriera idraulica\u201d costituita da sessantina di pozzi, per evitare l\u2019inquinamento marino.\nIndagini scientifiche.\nIn seguito ai diversi incidenti e all'inquinamento cronico causato dal petrolchimico sono stati avviati e conclusi diversi studi epidemiologici. Uno di questi \u00e8 lo studio \"Sentieri\" ovvero lo Studio Epidemiologico Nazionale Territori e Insediamenti Esposti a Rischi da Inquinamento coordinato dall\u2019Istituto Superiore della Sanit\u00e0 in collaborazione con il Centro Europeo Ambiente e Salute dell\u2019Organizzazione Mondiale della Sanit\u00e0, il Dipartimento di Epidemiologia del Servizio Sanitario Regionale del Lazio, il Consiglio Nazionale delle Ricerche di Pisa e l\u2019Universit\u00e0 di Roma La Sapienza, che ha valutato la mortalit\u00e0 in 44 Siti inquinati.\nIl SIN di Manfredonia \u00e8 costituito da 2 Comuni (vedi tabella a pg 10 dello studio citato in nota), con una popolazione complessiva di 71.621 abitanti al Censimento 2001. Il Decreto di perimetrazione del SIN elenca la presenza delle seguenti tipologie di impianti: impianti chimici e discariche, esposizioni ambientali indicate in SENTIERI come C e D. Il profilo di mortalit\u00e0 nel SIN di Manfredonia mostra un difetto, in entrambi i generi, per le principali cause di morte elencate in tabella 1. Tra le cause di morte per le quali vi \u00e8 \"a priori un\u2019evidenza Sufficiente o Limitata di associazione con le fonti di esposizioni ambientali\" presenti in questo SIN si osservano, negli uomini e nelle donne, \"un eccesso per tumore dello stomaco\" e un \"difetto\" per le malattie dell\u2019apparato respiratorio (tabella 2 dello studio citato in nota). \"Stime imprecise in difetto\" sono presenti per malformazioni congenite e condizioni morbose perinatali (tabella 3 dello studio citato in nota).\nIl rapporto conclusivo dell\u2019ultimo studio della filiera Sentieri, RISCRIPRO, ha valutato i rischi per la salute riproduttiva all\u2019interno di 18 Sin, Siti contaminati di Interesse Nazionale, tra il 2004 e il 2013. Dal rapporto emergono notizie preoccupanti sulla salute riproduttiva in diverse aree italiane, compresa quella di Manfredonia e Monte Sant'Angelo."}
{"id": "5993473", "revid": "486946", "url": "https://it.wikipedia.org/wiki?curid=5993473", "title": "2016 HO3", "text": ""}
{"id": "5993474", "revid": "121559217", "url": "https://it.wikipedia.org/wiki?curid=5993474", "title": "Francisco Copello", "text": "Biografia.\nFrancisco Copello nasce a Santiago del Cile il 21 maggio 1938 da una famiglia di modeste condizioni economiche. Verso la fine degli anni cinquanta si trasferisce in Italia e frequenta successivamente l'accademia di belle arti di Firenze tra il 1962 e il 1966. Dopo aver studiato nel capoluogo toscano, le sue performance sono state registrate da un gruppo di fotografi di fama come Giuseppe Pino, Giovanna Dal Magro, Maurizio Buscarino e Giuliana Traverso.\nDebutta come attore nel film \"Asso\" del 1981 diretto da Castellano e Pipolo con Adriano Celentano ed Edwige Fenech, interpretando \"Il marsigliese\".\nNel 1986 a New York nel suo soggiorno inizia il suo impegno come maestro della stampante e delle prestazioni e ci rimane per quasi dieci anni. Come maestro di stampa acquatinta stampe fatte per tanti e importanti artisti come Sandro Chia, Adolph Gottlieb, Paul Jenkins e Rachel Friedberg. Dopo essersi dedicato esclusivamente al campo artistico simboleggia varie opere nel repertorio della compagnia al \"Lincoln Center\" e ritorna in Cile ricevendo il premio della critica d'arte nel 1997. Precedentemente insegna l'arte del corpo e il linguaggio del corpo in tante universit\u00e0 del Cile.\nNel 2005 partecipa al film \"Play\" della regista cilena Alicia Scherson. Verso la fine degli anni novanta e l'inizio degli anni duemila si dedica anche alla scrittura scrivendo alcuni libri. In precedenza aveva gi\u00e0 pubblicato un romanzo intitolato \"Deposito pazzo\" nel 1973.\nMuore l'11 maggio 2006 nella propria citt\u00e0 di nascita a 67 anni."}
{"id": "5993477", "revid": "599013", "url": "https://it.wikipedia.org/wiki?curid=5993477", "title": "Patrick McCaw", "text": "Carriera.\nNBA.\nGolden State Warriors (2016-2018).\nDopo aver frequentato per due anni l'Universit\u00e0 di Nevada-Las Vegas, si rese eleggibile per il Draft NBA 2016, che si svolse al Barclays Center di Brooklyn il 23 giugno, durante il quale venne scelto con la trentottesima scelta assoluta dai Milwaukee Bucks. Pi\u00f9 tardi venne mandato ai Golden State Warriors. And\u00f2 a giocare cos\u00ec in una seria contendente per il titolo, in cui trov\u00f2 immediatamente spazio, giocando 71 partite su 82, di cui 20 da titolare, alternandosi nei ruoli di ala piccola e guardia. Nei playoffs sostitu\u00ec Kevin Durant nel ruolo di AP titolare e si rivel\u00f2 importante in fase difensiva in gara-2 al primo turno contro i Portland Trail Blazers. Vinse l'anello a fine stagione in cinque gare contro i Cleveland Cavaliers.\nNella stagione 2017-18 gioc\u00f2 57 partite prima di infortunarsi il 31 marzo 2018 dopo un contatto con Vince Carter; quel contatto pose fine alla sua stagione, impedendogli di disputare i playoffs. Nella post-season vinse (seppur senza mai giocare nelle finali) nuovamente l'anello con i Golden State Warriors in quattro gare e anche questa volta contro i Cleveland Cavaliers.\nAlla fine della stagione rimase free agent rifiutando una qualifying offer da parte degli Warriors di 1,7 milioni di dollari, diventando restricted free agent.\nCleveland Cavaliers (2018-2019).\nIl 29 dicembre 2018 si trasfer\u00ec ai Cleveland Cavaliers, con cui firm\u00f2 un contratto biennale (non garantito) da 6 milioni di dollari complessivi; il trasferimento venne ufficializzato 2 giorni dopo visto che gli Warriors (che ne ebbero la possibilit\u00e0) non pareggiarono l'offerta. Tuttavia la sua avventura a Cleveland dur\u00f2 pochi giorni in quanto il 5 gennaio (dopo sole 3 gare disputato coi Cavs) venne tagliato dalla franchigia dell'Ohio.\nToronto Raptors (2019-).\nIl 12 gennaio 2019 si accorda con i Toronto Raptors. Tra l'altro questo passaggio di squadra fu controverso in quanto si pensava che i Cavs avessero violato le norme dei contratti collettivi. A fine anno arriv\u00f2 per la terza volta alle NBA Finals dove affront\u00f2 proprio i Golden State Warriors; lui gioc\u00f2 poco, ma i canadesi vinsero l'anello in 6 gare: in questo modo McCaw divent\u00f2 il primo giocatore a vincere 3 titoli consecutivi (trattasi di three-peat) dai tempi dei Lakers di Kobe Bryant e Shaquille O'Neal al termine dei playoffs 2002, oltre a essere diventato il terzo giocatore a vincere 3 titoli consecutivi con 2 squadre diverse dai tempi di Steve Kerr (tra l'altro suo ex allenatore a Golden State) e Frank Saul, e il settimo giocatore ad avere vinto il titolo in ognuno dei suoi primi 3 anni di carriera."}
{"id": "5993481", "revid": "287204", "url": "https://it.wikipedia.org/wiki?curid=5993481", "title": "Selfish (Atsuko Maeda)", "text": "Selfish \u00e8 l'album di debutto della cantante e attrice giapponese Atsuko Maeda, pubblicato il 22 giugno 2016 dall'etichetta King Records. Ha esordito alla posizione numero 8 della classifica settimanale della Oricon con 170.000 copie vendute.\nIl disco.\nIl disco \u00e8 stato pubblicato in quattro edizioni differenti il 22 giugno 2016, a distanza di cinque anni dall'uscita del primo singolo \"Flower\". Le prime tre edizioni sono state rese disponibili anche in formato CD+DVD, quest'ultimo contenente il video musicale della title track \"Selfish\", il \"making of\" dello stesso videoclip e le due parti del concerto tenutosi nel 2014 allo Zepp Tokyo.\nIl brano \"Selfish\" ha fatto da tema musicale per il dorama della TBS \"Busujima Yuriko no sekirara nikki\" con protagonista la stessa Maeda. Il singolo \"Seventh Chord\" invece fa parte della colonna sonora del film \"Seventh Code\" di Kiyoshi Kurosawa."}
{"id": "5993496", "revid": "481666", "url": "https://it.wikipedia.org/wiki?curid=5993496", "title": "Joseph Boyle", "text": ""}
{"id": "5993498", "revid": "729019", "url": "https://it.wikipedia.org/wiki?curid=5993498", "title": "Only Human (At Vance)", "text": "Only Human \u00e8 il quarto album in studio della band power metal tedesca At Vance.\nDopo tre dischi sotto Shark Records la band firma per AFM Records e si affida a Sasha Paeth per missaggio e mastering, eseguiti presso gli Havensgate Studio di Wolfsburg."}
{"id": "5993499", "revid": "640277", "url": "https://it.wikipedia.org/wiki?curid=5993499", "title": "Advanced Telescope for High Energy Astrophysics", "text": "ATHENA (Advanced Telescope for High Energy Astrophysics) \u00e8 un osservatorio spaziale per Astrofisica a raggi X, selezionato come seconda missione di grandi dimensioni all'interno del programma Cosmic Vision 2015\u20132025 dell'Agenzia Spaziale Europea (ESA). Il tema scientifico della missione riguarda lo studio delle componenti pi\u00f9 calde e pi\u00f9 energetiche dell'Universo, in particolare il gas caldo presente nelle strutture a grande scala ed i buchi neri supermassivi.\nATHENA combiner\u00e0 un telescopio di grande area con due strumenti di piano focale: l' X-ray Integral Field Unit (X-IFU) ed il Wide Field Imager (WFI), e sar\u00e0 centinaia di volte pi\u00f9 sensibile dei suoi predecessori Chandra e XMM-Newton.\nStoria e sviluppo.\nNel 2008 la NASA, l'ESA e l'Agenzia spaziale giapponese (JAXA) stabilirono l'intento di sviluppare una missione congiunta per Astrofisica a raggi X, unificando alcune proposte sviluppate indipendentemente dalle diverse agenzie. Dalla fusione dei progetti Constellation-X Observatory (NASA) e XEUS (ESA) nacque cos\u00ec l'International X-ray Observatory (IXO). Nel 2012 la NASA usc\u00ec dal progetto a causa di tagli al bilancio e l'ESA decise di ridefinire la missione in un contesto esclusivamente europeo, dando vita ad ATHENA.\nIl 27 giugno 2014 il progetto \u00e8 stato selezionato ufficialmente come seconda missione di classe \"Large\" all'interno del programma Cosmic Vision 2015\u20132025, in seguito alla scelta di \"The Hot and Energetic Universe\" come tema scientifico di riferimento, avvenuta nel novembre 2013. L'adozione definitiva della missione avverr\u00e0 nel 2018\u20132019, mentre il lancio \u00e8 previsto nel 2034.\nObiettivi scientifici.\nIl tema scientifico della missione si basa sulla necessit\u00e0 di trovare una risposta a due domande chiave dell'Astrofisica e della Cosmologia:\nPer rispondere alla prima domanda \u00e8 necessario determinare l'evoluzione fisica degli ammassi e dei gruppi di galassie dall'epoca della loro formazione ad oggi. Sebbene la crescita di queste strutture sia determinata essenzialmente dalla distribuzione a larga scala della materia oscura, l'evoluzione della loro componente barionica \u00e8 fortemente influenzata anche da processi di origine astrofisica, ancora poco conosciuti. Per comprendere questi processi \u00e8 necessario misurare velocit\u00e0, stato termodinamico e composizione chimica del gas caldo che permea queste strutture. Questo \u00e8 possibile tramite osservazioni nei raggi X, dato che la temperatura del gas \u00e8 tale (107 \u2013 108 K) da emettere abbondantemente in questa banda.\nLa seconda domanda \u00e8 legata alla scoperta che la maggior parte delle galassie ospita al proprio centro un buco nero supermassivo, la cui massa \u00e8 strettamente correlata alle propriet\u00e0 della galassia ospite. Questa osservazione ha rivoluzionato le teorie sulla formazione e l'evoluzione delle galassie, suggerendo una profonda influenza dei buchi neri sulla storia evolutiva dell'Universo. Gli attuali modelli di evoluzione galattica prevedono un meccanismo di \"feedback\" che lega l'accrescimento di materia sul buco nero centrale alla formazione stellare, che per\u00f2 ancora non \u00e8 ben compreso. Per determinare la natura e l'importanza di questo feedback \u00e8 necessaria un'accurata analisi demografica dei buchi neri in fase di accrescimento, che pu\u00f2 essere condotta tramite osservazioni in banda X.\nOttiche e strumentazione.\nIl satellite sar\u00e0 costituito da un telescopio per raggi X con una lunghezza focale di 12 m, un'area efficace di 2 m2 a 1 keV ed una risoluzione angolare in asse di 5 arcsec. Sul piano focale si alterneranno due diversi strumenti scientifici: il Wide Field Imager (WFI) e l' X-Ray Integral Field Unity (X-IFU).\nIl Wide Field Imager \u00e8 uno strumento a campo largo (40 \u00d7 40 arcmin2) che fornir\u00e0 immagini nella banda 0.1\u201315 keV, risolvendo simultaneamente spettro e tempo dei fotoni in arrivo grazie a sensori basati su DEpFET (Depleted P Field-Effect Transistors). WFI si configura come un potente strumento per le \"surveys\" e permetter\u00e0 inoltre l'osservazione di sorgenti brillanti grazie alla capacit\u00e0 di sostenere elevati \"count-rate\".\nL' X-ray Integral Field Unity \u00e8 un innovativo spettrometro per raggi X (0.2\u201312 keV),in grado di fornire un'elevata risoluzione spettrale (2.5 eV a 6 keV) spazialmente risolta su un campo di vista di 5 arcmin di diametro. Lo strumento si basa su un grande array di circa 4000 microcalorimetri criogenici a transizione di fase superconduttiva (TES), che dovranno essere raffreddati ad una temperatura di circa 50 mK. Grazie a questi rivelatori sar\u00e0 possibile realizzare per la prima volta in banda X la spettroscopia a campo integrale: contemporanee spettroscopia ed imaging ad alta risoluzione spettrale ed angolare."}
{"id": "5993503", "revid": "4175", "url": "https://it.wikipedia.org/wiki?curid=5993503", "title": "Jelen \u0160akirova", "text": ""}
{"id": "5993504", "revid": "599013", "url": "https://it.wikipedia.org/wiki?curid=5993504", "title": "Elen \u0160akirova", "text": ""}
{"id": "5993506", "revid": "481666", "url": "https://it.wikipedia.org/wiki?curid=5993506", "title": "One of the Bravest", "text": ""}
{"id": "5993509", "revid": "72396", "url": "https://it.wikipedia.org/wiki?curid=5993509", "title": "Ewald Kooiman", "text": " \nHa studiato organo ad Amsterdam con Piet Kee e a Parigi con Jean Langlais. \u00c8 stato inoltre professore di lingue romanze.\nIncisioni.\nHa registrato le opere complete per organo di Johann Sebastian Bach per due volte su LP e CD suonando organi contemporanei. Aveva iniziato nel mese di aprile 2008 un terzo ciclo di registrazioni sugli organi Silbermann in Alsazia, quando egli mor\u00ec inaspettatamente\nInsegnamento.\nKooiman ha insegnato organo presso la Vrije Universiteit di Amsterdam, oltre che presso l'Accademia Estiva Internazionale per Organisti ad Haarlem, con particolare enfasi sull'interpretazione di Johann Sebastian Bach. Jos van der Kooy e Christine Kamp sono tra i suoi studenti. Come professore in visita, ha insegnato in varie universit\u00e0 in Europa, Sud Africa e Corea. Ha curato pi\u00f9 di 50 edizioni di musica organistica, che vanno soprattutto dal XVII al XIX secolo. Kooiman \u00e8 stato riconosciuto a livello internazionale come specialista in esecuzioni filologicamente corrette, soprattutto per quanto riguarda la produzione organistica bachiana. Ha pubblicato numerosi libri e articoli sulla prassi esecutiva di Bach e su altri temi di ricerca organistici. Kooiman \u00e8 morto per un arresto cardiaco durante un viaggio in Egitto il 25 gennaio 2009."}
{"id": "5993519", "revid": "729019", "url": "https://it.wikipedia.org/wiki?curid=5993519", "title": "Ferrovia della Beira Bassa", "text": "La ferrovia della Beira Bassa (in portoghese \"Linha da Beira Baixa\" originariamente denominata \"Caminho de Ferro da Beira Baixa\") \u00e8 un collegamento ferroviario tra le stazioni di Entroncamento e Guarda, in Portogallo; fu inaugurata interamente, tra Abrantes e Guarda, l'11 maggio 1892.\nStoria.\nProdromi.\nSin dal 1845 si pensava ad un collegamento ferroviario con Madrid attraversando il Tago a Vila Nova da Barquinha e passando per Talavera de la Reina e Casarubia. Il progetto veniva ancora citato in una legge del 26 febbraio 1876 e ripreso in una proposta del 7 febbraio 1879. Il progetto si concretizz\u00f2 tuttavia soltanto il 9 gennaio 1883 e, dopo vari dibattiti, sfoci\u00f2 in una legge del 26 aprile dello stesso anno cui fece seguito il 2 agosto il bando di concorso. Tale bando tuttavia fu contestato per irregolarit\u00e0 e ne venne allestito un altro cui partecip\u00f2 la sola \"Companhia Real dos Caminhos de Ferro Portugueses\" che pertanto, il 15 novembre, ottenne un contratto preventivo approvato poi il 24 maggio 1884.\nLa concessione era subordinata al cambiamento degli statuti e della composizione del consiglio di amministrazione - la cui maggioranza doveva essere portoghese - da parte della \"Companhia\"; i nuovi statuti entrarono in vigore il 25 giugno 1885 mentre la concessione definitiva per la costruzione e l'esercizio della l\u00ednea, con la garanz\u00eda degli interessi del 5,5%, fu firmata il 29 luglio.\nSin dal 1877, quando era in fase di progettazione la ferrovia della Beira Alta, si era pensato di prolungare la linea della Beira Baixa fino alla frontiera spagnola passando per Monfortinho. In seguito si era optato per la costruzione di una diramazione attraverso la citt\u00e0 ma nel 1905 tale progetto era gi\u00e0 stato abbandonato.\nCostruzione.\nI lavori di costruzione della ferrovia ebbero inizio alla fine dell'anno 1885. La costruzione della l\u00ednea ri rivel\u00f2 una tra le pi\u00f9 difficili del Portogallo e richiese opere d'arte in gran numero e di grandi dimensioni. Il 17 gennaio 1888 il governo approvava una variazione di tracciato tra i chilometri 14,020 e 16,860 e una variante nel \"T\u00fannel de Cobertizo\" richiesta dalla Companhia Real.\nIl primo tratto tra Abrantes e Covilh\u00e3 fu inaugurato il 6 settembre 1891 mentre il secondo, fino alla stazione di Guarda, fu inaugurato l'11 maggio 1892. Si era previsto di usare la linea per il collegamento tra Lisbona e Madrid ma si opt\u00f2 infine per l'uso del Ramal de C\u00e1ceres attraverso Valencia de Alc\u00e1ntara.\nL'esercizio nel XX secolo.\nAl tempo dell'inaugurazione la l\u00ednea era considerata una tra le pi\u00f9 solide e sicure ai fini della circolazione ferroviaria e permetteva in alcune parti la velocit\u00e0 di 65\u201375\u00a0km/ora.\nTuttavia, gi\u00e0 nel 1902 la linea registrava uno dei maggiori indici, tra le ferrovie portoghesi, di danneggiamento e vandalismo contro convogli e di degrado delle infrastrutture.\nNel 1926 le cattive condizioni del \"T\u00fanel do Barrac\u00e3o\" richiesero una serie di lavori da parte della Companhia. Nel 1933 venne interrotta la circolazione nella galleria di Sabugal per eseguire opere di consolidamento.\nNegli anni novanta per l'effettuazione dei treni Intercity tra la capitale e Covilh\u00e3 furono introdotte carrozze ammodernate mentre nell'aprile del 1992 venne decisa l'elettrificazione del raccordo da Entroncamento al \"Ramal de Pego\" per il traffico di carbone verso la centrale termoelettrica di Pego.\nLimitazione del tracciato.\nDal novembre 1992 nel tratto tra Covilh\u00e3 e Guarda la velocit\u00e0 \u00e8 stata limitata a 20\u00a0km/h a causa delle precarie condizioni di un viadotto in ferro, permettendo la circolazione delle sole locomotive CP serie 1550 per i servizi della linea a met\u00e0 del 2009 \u00e8 stato chiuso al traffico merci e viaggiatori.\nCaratteristiche e percorso.\nParte del tracciato si snoda lungo il corso del Tago, parte lungo la frontiera circondando la Serra da Estrela; serve essenzialmente il territorio della vecchia provincia della Beira Bassa da cui ha mutuato il nome."}
{"id": "5993520", "revid": "110157", "url": "https://it.wikipedia.org/wiki?curid=5993520", "title": "UEFA Europa League 2016-2017 (qualificazioni)", "text": "Le qualificazioni alla UEFA Europa League 2016-2017 sono iniziate il 28 giugno 2016 e sono terminate il 4 agosto 2016. Hanno partecipato a questa prima fase della competizione 139 club: 29 di essi si sono qualificati al successivo turno di spareggi, composto da 44 squadre.\nTerzo turno.\nSorteggio.\nPartecipano al terzo turno 58 squadre. Il sorteggio \u00e8 stato effettuato il 15 luglio 2016.\nClassifica marcatori.\n\"Dati aggiornati al 4 agosto 2016\""}
{"id": "5993523", "revid": "31886", "url": "https://it.wikipedia.org/wiki?curid=5993523", "title": "Stazione di Cortoghiana", "text": "La stazione di Cortoghiana era una stazione ferroviaria a servizio della omonima frazione del comune di Carbonia, situata lungo la dismessa linea San Giovanni Suergiu-Iglesias.\nStoria.\nLa nascita della stazione risale ai primi anni quaranta del Novecento, periodo in cui nell'area del recentemente costituito comune di Carbonia l'attivit\u00e0 di estrazione del carbone era portata avanti intensamente, fatto che spinse a creare vari centri a ridosso delle aree minerarie per ospitarne le maestranze: oltre alla citt\u00e0 sulcitana e alla realizzazione di un nuovo villaggio a Bacu Abis ne fu costruito un ulteriore nell'area di Cortoghiana (1942) da cui prese in seguito il toponimo. Per servire la frazione, ma soprattutto le miniere poste a est di essa, le Ferrovie Meridionali Sarde edificarono un nuovo impianto lungo la propria linea tra Palmas Suergiu (poi San Giovanni Suergiu) e Iglesias. La stazione di Cortoghiana inizi\u00f2 cos\u00ec nel 1941 l'attivit\u00e0 incentrata prevalentemente sul trasporto del carbone estratto nella zona verso gli impianti di destinazione e verso lo scalo di Sant'Antioco Ponti da cui proseguiva poi oltre mare; per il servizio viaggiatori invece la stazione fu dotata di un fabbricato che avrebbe dovuto essere provvisorio in attesa della costruzione di un edificio atto allo scopo, che tuttavia non venne poi realizzato.\nNei primi lustri di attivit\u00e0 l'impianto fu quindi interessato ad un rilevante traffico ferroviario, tuttavia la crisi del settore estrattivo sulcitano che nel secondo dopoguerra port\u00f2 alla chiusura di quasi tutte le miniere carbonifere del sud-ovest della Sardegna signific\u00f2 anche la fine dell'attivit\u00e0 estrattiva a Cortoghiana, per cui la stazione vide il crollo del traffico merci restando comunque operativa.\nL'attivit\u00e0 nello scalo prosegu\u00ec sino al 1\u00ba settembre 1974, data della cessazione del servizio ferroviario sulla San Giovanni Suergiu-Iglesias, le cui relazioni vennero sostituite da autocorse. Successivamente la stazione venne disarmata, e della stessa rimase solo il fabbricato viaggiatori.\nStrutture e impianti.\nDopo la chiusura della San Giovanni Suergiu-Iglesias la stazione \u00e8 stata completamente privata dell'infrastruttura ferroviaria del quale non \u00e8 rimasta traccia nell'area.\nCon l'impianto in attivit\u00e0 era invece presente un fascio composto da vari binari, tra cui quelli di corsa e incrocio e alcuni per la sosta dei carri provenienti o destinati alla vicina miniera di Cortoghiana.\nUnica struttura sopravvissuta alla chiusura dell'impianto \u00e8 il fabbricato viaggiatori, bench\u00e9 abbandonato ed in stato di degrado: l'edificio, a pianta rettangolare ed esteso su un singolo piano, nacque per ospitare temporaneamente gli uffici del personale di stazione (tra cui la locale Direzione Movimento) ed i servizi all'utenza, in attesa della mai avvenuta realizzazione di un fabbricato viaggiatori a due piani.\nMovimento.\nNel periodo in cui fu attiva la stazione era servita dai treni viaggiatori e merci delle Ferrovie Meridionali Sarde.\nServizi.\nLa stazione era dotata di biglietteria e sala di aspetto, servizi ospitati nel fabbricato viaggiatori."}
{"id": "5993528", "revid": "31886", "url": "https://it.wikipedia.org/wiki?curid=5993528", "title": "Acantholycosa petrophila", "text": "Acantholycosa petrophila \u00e8 un ragno appartenente alla famiglia Lycosidae.\nEtimologia.\nIl nome della specie deriva dall'aggettivo latino petrophilus, -a, -um, che significa: \"che predilige le rocce, le zone pietrose\", ad indicare l'habitat di questa specie.\nCaratteristiche.\nL'olotipo maschile rinvenuto ha lunghezza totale \u00e8 di 7,80-8,50mm; la lunghezza del cefalotorace \u00e8 di 3,65-3,80mm; e la larghezza \u00e8 di 2,85-3,00mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto 50 chilometri a sudsudovest di Tashtyp, nella parte centrale della catena montuosa dei Monti Khansyn, nella parte occidentale della Khakassia.\nTassonomia.\nAppartiene al \"khakassica-group\", le cui caratteristiche peculiari sono: l'embolus possiede nella parte centrale un'escrescenza biforcuta ed una punta sottile rastremata.\nAl 2016 non sono note sottospecie e dal 2004 non sono stati esaminati nuovi esemplari."}
{"id": "5993539", "revid": "1305772", "url": "https://it.wikipedia.org/wiki?curid=5993539", "title": "Shadowfire", "text": "Shadowfire \u00e8 un videogioco di avventura fantascientifica con protagonista una squadra di sei personaggi, pubblicato nel 1985 per Commodore 64, ZX Spectrum e Amstrad CPC dalla britannica Beyond Software. \nGeneralmente molto apprezzato dalla critica dell'epoca, \u00e8 caratterizzato dal controllo interamente tramite icone, una novit\u00e0 per i suoi tempi che lo distingueva dalle avventure testuali; a volte i giochi di questo genere erano definiti \"avventura iconica\".\nUsc\u00ec un seguito nel 1986, \"Enigma Force\", di genere pi\u00f9 tendente all'azione, con controllo diretto del movimento dei personaggi.\nTrama.\nIl generale Zoff \u00e8 intenzionato ad attuare un colpo di stato nell'impero galattico, impadronendosi dei piani di costruzione di un'arma segreta, l'astronave \"Shadowfire\". Per questo ha fatto rapire l'ambasciatore Kryxix, che nasconde i piani in una microcapsula innestata nel suo corpo, e lo ha imprigionato sulla sua base spaziale Zoff V. La squadra Enigma, composta da sei agenti speciali, deve introdursi nella Zoff V, liberare Kryxix, catturare Zoff e mettere fuori combattimento la base, il tutto prima che il nemico riesca a scoprire i piani.\nGli Enigma sono una squadra eterogenea di umani, alieni e androidi con capacit\u00e0 differenti, ad esempio Sevrina \u00e8 un'abile scassinatrice. Si possono equipaggiare in modo variabile sulla propria astronave prima di teletrasportarsi nella Zoff V, dove incontreranno un labirinto di corridoi da esplorare e le guardie di Zoff da combattere.\nModalit\u00e0 di gioco.\nTutte le azioni si effettuano spostando un cursore sulle icone. La schermata di partenza \u00e8 quella di selezione del personaggio; in ogni momento si pu\u00f2 scegliere di passare dall'uno o l'altro.\nCliccando sulla figura di un personaggio si apre la schermata a lui dedicata, contenente le sue statistiche vitali (forza, agilit\u00e0, resistenza psicologica e peso trasportato) sotto forma di istogrammi, un'immagine del personaggio stesso, una piccola pianta del luogo in cui si trova (ce ne sono circa 160) e ulteriori icone relative alle azioni che pu\u00f2 compiere. Queste attivano altri tre men\u00f9:\nRestano comunque sempre visibili le iconcine di tutti i sei personaggi, con un codice di colore che indica cosa stanno facendo al momento.\nIl gioco avviene in tempo reale, si hanno a disposizione 100 minuti complessivi per completare l'avventura. C'\u00e8 la possibilit\u00e0 di salvare la partita in corso.\n\"Shadowfire Tuner\".\nSempre nel 1985 Beyond pubblic\u00f2 \"Shadowfire Tuner\", un'espansione per Commodore 64 e ZX Spectrum. Questo programma permette di modificare i file che contengono le partite salvate di \"Shadowfire\", allo scopo di applicare trucchi o di creare nuovi scenari di gioco. Tramite un controllo a icone simile a quello del gioco originale, \u00e8 possibile ad esempio cambiare le statistiche dei personaggi, spostarli ovunque, mostrare i percorsi seguiti dai nemici. La partita pu\u00f2 quindi essere risalvata dal \"Tuner\" e ricaricata in \"Shadowfire\"."}
{"id": "5993543", "revid": "31886", "url": "https://it.wikipedia.org/wiki?curid=5993543", "title": "Acantholycosa plumalis", "text": "Acantholycosa plumalis \u00e8 un ragno appartenente alla famiglia Lycosidae.\nEtimologia.\nIl nome della specie deriva da una combinazione di lettere scelta a caso, a detta dei descrittori degli esemplari.\nCaratteristiche.\nL'olotipo maschile rinvenuto ha lunghezza totale \u00e8 di 7,50-8,50mm; la lunghezza del cefalotorace \u00e8 di 4,00-4,30mm; e la larghezza \u00e8 di 3,15-3,40mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto in una zona non ben caratterizzata dei Monti Altaj (sullo specimen era scritto solo \"4 Altai\"). Alcuni esemplari femminili sono stati reperiti a Chiri Vil, presso il Lago Teletskoye, nella parte russa dei monti Altaj.\nTassonomia.\nAppartiene al \"plumalis-group\", le cui caratteristiche peculiari sono: zampe coperte con radi peli lunghi, un grosso dente nell'embolum e le tasche apicali dell'epigino totalmente fuse.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5993546", "revid": "287204", "url": "https://it.wikipedia.org/wiki?curid=5993546", "title": "Arthur Suhle", "text": "Il suo campo di studio sono la numismatica medievale, quella moderna e le medaglie.\nBiografia.\nDal 1921 ha lavorato come collaboratore scientifico al M\u00fcnzkabinett di Berlino, nel 1922 fu nominato curatore e nel 1928 fu nominato professore.\nDopo la morte di Kurt Regling, Suhle dal 1934 a 1945 \u00e8 stato responsabile del Gabinetto e poi, dal 1945 al 1973 ne \u00e8 stato direttore.\nHa anche insegnato dal 1946 al 1962 come professore della Universit\u00e0 Humboldt di Berlino.\nPubblicazioni.\nVedi anche Lore B\u00f6rner: \"Verzeichnis der Schriften von Arthur Suhle\", in \"Forschungen und Berichte\" 11, 1968, 19-33.\nRiconoscimenti.\nNel 1957 ha ricevuto la Archer M. Huntington Medal"}
{"id": "5993553", "revid": "184755", "url": "https://it.wikipedia.org/wiki?curid=5993553", "title": "Rodolfo Quadrelli", "text": "Biografia.\nTrascorse la sua vita a Milano dove frequent\u00f2 il Liceo - Ginnasio Alessandro Manzoni per poi laurearsi in Lettere moderne presso l\u2019Universit\u00e0 Statale con una tesi sull'\"Antonio e Cleopatra\" di Shakespeare, relatore Agostino Lombardo. Vinto il concorso a cattedra per l'insegnamento di italiano e latino nei licei, fu assegnato dapprima a San Severo in Puglia, poi a Ferrara e quindi a Pavia: dal 1967 insegn\u00f2 a Milano (da ultimo al Liceo Ginnasio Statale Giovanni Berchet), dove rimase fino alla morte.\nIl suo rifiuto verso le convenzioni e i compromessi dell'industria culturale, la sua indipendenza di giudizio, il suo richiamo alla Tradizione, contrapposta alla Storia, la critica nei confronti dei falsi miti della modernit\u00e0 lo resero figura scomoda e singolare nella compagine culturale degli anni Settanta. Collabor\u00f2 anche a riviste cattoliche e, dal 1980, al \"Tempo\", quotidiano di Roma. Fu apprezzato e stimato dall'allora Cardinale di Milano Giovanni Colombo e \"L\u2019osservatore Romano\" pubblic\u00f2 un articolo elogiativo firmato da Mario Marcolla.\nLa collaborazione a partire dal 1970 con la casa editrice Rusconi, ritenuta una casa editrice di tendenze conservatrici o addirittura reazionarie, valse a Quadrelli feroci opposizioni da parte dell'\"establishment\" culturale di sinistra: esemplare in tal senso \u00e8 un irridente articolo di Umberto Eco che nel 1972 dalle pagine de \"L'Espresso\" classific\u00f2 Quadrelli tra gli \"ultras della sottocultura\".\nBench\u00e9 isolato rispetto all'ambiente culturale dominante, fu legato da rapporti di amicizia, stima e collaborazione con numerosi poeti e intellettuali del suo tempo, tra cui Rosario Assunto, Riccardo Bacchelli, Cristina Campo, Alfredo Cattabiani, Antonio Cederna, Guido Ceronetti, Augusto del Noce, Ennio Flaiano, Giansiro Ferrata, Giovanni Giudici, Claudio Magris, Geno Pampaloni, Giuseppe Pontiggia, Giuseppe Prezzolini, Quirino Principe, Sergio Quinzio, Giovanni Raboni, Vanni Scheiwiller, Sergio Solmi, Giancarlo Vigorelli, Elemire Zolla.\nNella sua produzione saggistica, sempre innervata da un forte impegno civile, R.Q. elabor\u00f2 una critica della societ\u00e0 moderna secolarizzata e orfana del senso del sacro e tratteggi\u00f2 una diagnosi lungimirante e profetica di molti guasti che affliggono la societ\u00e0 attuale, dal degrado della scuola, all'inquinamento delle citt\u00e0, dalla tecnocrazia al consumismo imperante. La condanna della devastazione del paesaggio, conseguente al tumultuoso sviluppo degli anni Sessanta, e l'amore per la cultura contadina, contrapposta a una borghesia inurbata perbenista e filistea, avvicinano la riflessione di Rodolfo Quadrelli alle analisi coeve di Pier Paolo Pasolini, a cui Quadrelli dedic\u00f2 sul \"Corriere della Sera\" del 3 novembre 1975 un accorato necrologio: \"Rodolfo Quadrelli piange la scomparsa di PPP come se fosse un fratello, pur non avendolo mai conosciuto. Uomo libero e grande poeta, lott\u00f2, da solo, per l'antica sacralit\u00e0 e per l'antica dignit\u00e0 dell'uomo\". \nSostenitore di una visione immanentista del cattolicesimo, per Quadrelli essere cattolico signific\u00f2 prima di tutto adattamento dell'uomo a una realt\u00e0 che egli cerca di assimilare il pi\u00f9 possibile; a una natura che vuol dominare anzich\u00e9 essere dominata; a uno stato di esistenza in cui crea a sua immagine tutto ci\u00f2 che lo circonda; sul presupposto dottrinale che tutto quel che proviene da Dio \u00e8 fondamentalmente bene e non pu\u00f2 opprimerlo.\nLa mala bestia per Quadrelli fu il razionalismo; quella \"mezzacultura filistea\" (\"Il paese umiliato\", 1973) propria dei radicali, la quale porta a considerare come \"arretrato\", \"incivile\", chi rifiuta la fede nella logica scientista e illuminista.\nPoeta, saggista e traduttore (Eliot, Pound), \"voce pi\u00f9 alta dell\u2019Italia silenziosa\", secondo la formula utilizzata da Marcello Veneziani sul Giornale, disinnesc\u00f2 l'ideologia marxista, rilevandone il punto di contatto con l'ideologia capitalista e liberale.\nLa produzione lirica di Quadrelli, raccolta in quattro volumi (di cui uno postumo), ricevette giudizi lusinghieri da parte, tra gli altri, di Raffaele Crovi, Giovanni Raboni e Maurizio Cucchi che ne elogiarono l'inquieto e sofferto tono personale, l'ardore e il rigore morale, la variet\u00e0 metrica e vi riconobbero il richiamo a maestri quali Manzoni e Rebora.\nDal 1974 fino alla morte Quadrelli fu consigliere del Centro Nazionale di Studi Manzoniani."}
{"id": "5993557", "revid": "767487", "url": "https://it.wikipedia.org/wiki?curid=5993557", "title": "Ednaswap", "text": "Ednaswap \u00e8 stato un gruppo rock formatosi a Los Angeles nel 1993 e scioltosi nel 1999.\nStoria.\nNel 1993 Scott Cutler e Anne Preven invitarono Rusty Anderson, e Paul Bushnell ad unirsi al loro nuovo gruppo chiamato Ednaswap. Anne Preven scelse questo nome dopo aver sognato di essere in un gruppo con quel nome che, durante un concerto, fece fiasco.\nPoco dopo aver registrato una demo acustica, il gruppo firm\u00f2 un contratto con la EastWest Records. L'album di debutto omonimo venne pubblicato nel 1995, ma non ebbe un'ampia tiratura. Dopo la pubblicazione dell'album, il gruppo rescisse il contratto con la EastWest e ricevette una proposta di contratto dalla Island Records.\nNel 1997 il gruppo pubblic\u00f2 \"Wacko Magneto\". Uno dei brani contenuti nell'album, \"Torn\" divenne celebre grazie alla cover incisa da Natalie Imbruglia. Tuttavia, il gruppo non incontr\u00f2 l'interesse del pubblico e dopo la pubblicazione di Wonderland Park il gruppo si sciolse il 12 aprile 1999."}
{"id": "5993558", "revid": "31886", "url": "https://it.wikipedia.org/wiki?curid=5993558", "title": "Acantholycosa sayanensis", "text": "Acantholycosa sayanensis \u00e8 un ragno appartenente alla famiglia Lycosidae.\nEtimologia.\nIl nome della specie deriva dalla zona di rinvenimento: la catena montuosa dei Monti Sayan, nel territorio di Krasnojarsk.\nCaratteristiche.\nL'olotipo maschile rinvenuto ha lunghezza totale \u00e8 di 8,50mm; la lunghezza del cefalotorace \u00e8 di 4,50mm; e la larghezza \u00e8 di 3,50mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto 35-40 chilometri a sudovest del lago Oiskoye, nei Monti Sayan, appartenenti al territorio di Krasnojarsk.\nTassonomia.\nAppartiene all\"'azyuzini-group\", le cui caratteristiche peculiari sono: l'embolum largo e l'escrescenza dell'apofisi paleale di forma peculiare.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5993559", "revid": "15756", "url": "https://it.wikipedia.org/wiki?curid=5993559", "title": "Battaglia di Alicudi", "text": "La battaglia navale di Alicudi, nota anche col nome di seconda battaglia navale di Stromboli o battaglia di Milazzo, fu uno scontro navale che ebbe luogo l'8 gennaio 1676 durante la guerra franco-olandese tra una flotta francese di 29 navi sotto il comando di Abraham Duquesne e una flotta combinata di 27 navi olandesi e una spagnola sotto il Tenente-Ammiraglio Generale Michiel de Ruyter, che dur\u00f2 otto ore e si concluse senza alcuna vittoria da nessuna delle parti. Le flotte infatti si combatterono di nuovo nella battaglia di Augusta.\nIl contesto.\nDurante la Guerra d'Olanda, la citt\u00e0 di Messina si ribell\u00f2 agli Spagnoli. Nel 1674, quindi, la citt\u00e0 venne sottoposta dagli spagnoli ad un blocco navale e pertanto i cittadini si risolsero a chiedere aiuto al re di Francia perch\u00e9 intervenisse nel conflitto. Luigi XIV accett\u00f2 la richiesta e invi\u00f2 una flotta sulle coste della Sicilia, con Valbelle e con Duquesne nel 1675 e con il duca di Vivonne nel 1676. Lo squadrone blu venne comandato direttamente da Abraham Duquesne, mentre quello bianco e blu da Preuilly-d'Humi\u00e8res.\nI ribelli, tramite convogli, avrebbero avuto il compito di rifornire le navi francesi, navi di cui si interessarono direttamente gli spagnoli nella speranza di tagliare gli approvvigionamenti ai francesi, distraendosi cos\u00ec dal conflitto principale che si stava combattendo.\nGli olandesi, in guerra con la Francia, decisero di aiutare la Spagna inviando una loro flotta nel Mediterraneo, sotto il comando dell'ammiraglio Ruyter. In una lettera del 26 luglio 1675 che lo \"stadtholder\" Guglielmo III d'Orange sped\u00ec a Ruyter, il primo gli ordin\u00f2 di andare:\nMa la flotta olandese era male equipaggiata: Michiel de Ruyter era infatti un avversario dello \"stadtholder\" per la politica interna che questi aveva adottato nei Paesi Bassi e proprio per questo Ruyter ottenne il comando della flotta, nella speranza che \"non\" tornasse da una missione impossibile in quelle condizioni.\nUna volta giunto sul sito, Vivonne decise di conquistare la citt\u00e0 di Augusta, centro di approvvigionamento degli spagnoli e base interessante per monitorare la costa meridionale della Sicilia. La citt\u00e0 venne presa il 12 agosto 1675.\nIl 20 dicembre 1675 gli olandesi giunsero a Milazzo.\nIl combattimento.\nL'avvicinarsi della flotta francese venne annunciata a Ruyter da due fuochi accessi sulle isole Lipari. L'8 gennaio, al mattino, le due flotte si scontrarono a una ventina di leghe a nord delle coste siciliane.\nCol cambio del vento, le due flotte si spostarono verso sud-ovest (in direzione di Palermo) e si ritrovarono separate tra loro da una lega e mezza di mare. I francesi, col vento in poppa, scelsero quindi il momento pi\u00f9 adatto per l'attacco.\nDopo nove ore, i due allineamenti iniziarono a cannoneggiarsi, procurandosi alcuni danni e costringendo alcune imbarcazioni ad abbandonare le rispettive linee per riparazioni d'urgenza, ma senza che questo causasse problemi ai due schieramenti.\nI francesi a questo punto cercarono di utilizzare tre delle loro navi incendiarie, ma senza successo.\nVerso sera le galee spagnole iniziarono a cannoneggiare \"Le Sceptre\" di Tourville che in risposta utilizz\u00f2 i pezzi da 36 della propria batteria Le galee spagnole non insistettero nell'attacco. I francesi ripartirono quindi verso nord-est in direzione di Stromboli."}
{"id": "5993568", "revid": "599013", "url": "https://it.wikipedia.org/wiki?curid=5993568", "title": "Moussa Demb\u00e9l\u00e9 (calciatore 1996)", "text": "Carriera.\nClub.\nMuove i suoi primi passi nelle giovanili del Paris Saint-Germain. Complice il rivoluzionamento societario adoperato dalla societ\u00e0 francese - gli acquisti di Ibrahimovi\u0107 e Lavezzi non gli avrebbero garantito un minutaggio sufficiente, come poi ammesso dallo stesso attaccante - il 12 agosto 2012 passa al Fulham a 16 anni, in cambio di circa 360.000 euro, cifra massima consentita dalla FIFA per un prodotto del vivaio.\nIl debutto in prima squadra avviene il 30 novembre 2013, quando subentra a Kieran Richardson all'83' nella sconfitta sul campo del West Ham. Il 13 settembre 2015 segna il suo primo gol in campionato, con la squadra che nel frattempo era retrocessa in Championship. Il 24 ottobre una sua doppietta contribuisce alla rimonta da 0-2 a 4-2 contro il Reading. Demb\u00e9l\u00e9 segna una doppietta anche una settimana pi\u00f9 tardi, contro il Bristol City. Chiude la stagione con quindici reti in quarantatr\u00e9 incontri di campionato.\nIl 28 giugno 2016 si trasferisce a costo zero agli scozzesi del Celtic e firma un contratto quadriennale. Il 10 settembre 2016, nel giorno in cui l'atteso Old Firm tra Celtic e Rangers \u00e8 tornato a disputarsi nella Premiership scozzese dopo quattro anni a causa del fallimento dei Rangers, Demb\u00e9l\u00e9 ha realizzato una tripletta nella vittoria biancoverde per 5-1. Il 29 settembre realizza una doppietta in Champions League nel 3-3 casalingo contro il Manchester City. Il 1\u00ba marzo 2017 segna la sua quinta doppietta stagionale sul campo dell'Inverness, realizzando la prima rete dopo appena dodici secondi dal calcio d'inizio del secondo tempo, battuto dagli avversari.\nA fine stagione contribuisce con 32 reti - 27, se si escludono le competizioni europee - ad uno storico \"treble\" domestico raggiunto con gli \"Hoops\" da imbattuto (non accadeva dal 1899, ma il campionato vinto all'epoca dai Rangers prevedeva 18 giornate), ottenendo una striscia positiva di 47 incontri, vincendo il campionato, la Coppa di Scozia e la Coppa di Lega. Il 22 novembre 2017, nel match valido per la Champions League 2017-18, realizza la rete dell'1-0 contro il Paris Saint Germain a Parigi, segnando dopo soli 56 secondi dal fischio d'inizio la rete pi\u00f9 veloce nella storia della competizione per il Celtic.\nIl 31 agosto 2018, nell'ultimo giorno di mercato, l'Olympique Lione, con un'offerta di 22 milioni di euro, lo preleva a titolo definitivo dagli scozzesi del Celtic.\nIl 15 agosto 2020 nel corso dei quarti di finale di Champions League contro il Manchester City realizza una doppietta decisiva per l'approdo in semifinale contro il Bayern Monaco.\nIl 13 gennaio 2021 passa in prestito all' per 1,5 milioni di euro con un\u2019opzione d\u2019acquisto fissata a 33,5 pi\u00f9 5 di bonus e il 10% su una futura rivendita. Esordisce con l'Atl\u00e9tico il 20 febbraio, sostituendo Koke al minuto 74, in occasione della partita di campionato persa per 2-0 in casa col .\nIl 23 marzo 2021 il centravanti francese accusa un malore in allenamento e, dopo aver perso in sensi, si accascia al suolo. Prontamente soccorso, si riprende dopo qualche minuto, ma viene posto sotto osservazione.\nNazionale.\nHa fatto tutta la trafila delle selezioni giovanili francesi, arrivando al debutto in Under-21 il 6 ottobre 2016, giocando il secondo tempo dell'amichevole contro la Georgia e segnando un gol nel 5-1 finale.\nStatistiche.\nPresenze e reti nei club.\n\"Statistiche aggiornate al 22 agosto 2021.\""}
{"id": "5993572", "revid": "767487", "url": "https://it.wikipedia.org/wiki?curid=5993572", "title": "The 9th Life of Louis Drax", "text": "The 9th Life of Louis Drax \u00e8 un film del 2016 diretto da Alexandre Aja.\nIl film, i cui interpreti principali sono Jamie Dornan, Sarah Gadon e Aaron Paul, \u00e8 un adattamento cinematografico del romanzo di Liz Jensen \"La nona vita di Louis Drax\".\nTrama.\nLouis Drax \u00e8 un bambino di nove anni intelligente e curioso, la cui breve vita \u00e8 stata caratterizzata da incidenti pi\u00f9 o meno gravi. Durante il suo nono anno di vita, Louis precipita da una scogliera durante una gita con i genitori ed entra in coma. Il Dr. Allan Pascal si interessa al suo caso e cerca di farlo uscire dal coma. Ben presto il dottore si immerger\u00e0 nei misteri della mente del bambino, alla ricerca di risposte dietro gli oscuri incidenti che hanno afflitto la sua vita.\nDistribuzione.\nIl film \u00e8 stato distribuito nelle sale cinematografiche statunitensi e britanniche il 2 settembre 2016."}
{"id": "5993573", "revid": "121242335", "url": "https://it.wikipedia.org/wiki?curid=5993573", "title": "Guido Catalano", "text": " \nScrive per \"Il Corriere della Sera Torino\" e collabora con \"Smemoranda\"\nBiografia.\nNasce e vive da sempre a Torino, citt\u00e0 alla quale risulta essere fortemente legato.\nInizia a scrivere durante gli anni del liceo. Frequenta il liceo classico ma manifesta problemi d'apprendimento, tanto da venire bocciato in quarta ginnasio.\nA 17 anni \u00e8 il frontman dei Pikkia Froid, band rock-demenziale, per la quale scrive i testi delle canzoni. Quando la band si scioglie, inizia a leggere i testi delle canzoni in giro, scoprendo che \"assomigliavano a poesie\".\nFinito il liceo, si iscrive a Lettere Moderne all'universit\u00e0.\nPrima di diventare poeta di professione, intraprende i lavori pi\u00f9 disparati: correttore di bozze per Einaudi, portiere di un residence, bozzettista.\nNel 2000 pubblica la sua prima raccolta (\"I cani hanno sempre ragione\"); nel 2005 apre il suo blog, che far\u00e0 la sua fortuna insieme ai social network, ai reading e ai poetry slam.\nNel 2016 pubblica il suo primo romanzo, \"D'amore si muore ma io no\", parzialmente autobiografico.\nLo stile, i contenuti e le critiche.\nCatalano scrive sempre in versi liberi, utilizzando uno stile estremamente semplice e di facile comprensione, che non sempre viene apprezzato - \u00e8 stato accusato di fare un \"cattivo servizio alla poesia e alla nazione\", e rappresentare \"la deriva della poesia contemporanea\".\nL'amore \u00e8 uno dei temi pi\u00f9 ricorrenti (un espediente che spesso utilizza il poeta \u00e8 quello di una sorta di dialogo immaginario con una donna non identificata), mentre l'ironia \u00e8 onnipresente - egli definisce l'autoironia \"la salvezza dalle brutture della vita\" , essenziale anche per quello che riguarda i reading in pubblico, molto simili a spettacoli di cabaret - il poeta gioca molto sia sulla sua fisicit\u00e0, sia sul suo evidente rotacismo.\nTra le fonti d'ispirazione cita Charles Bukowski e Jacques Pr\u00e9vert."}
{"id": "5993591", "revid": "31886", "url": "https://it.wikipedia.org/wiki?curid=5993591", "title": "Acantholycosa spinembolus", "text": "Acantholycosa spinembolus \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 composto dall'aggettivo latino \"spinosus, -a, -um\", cio\u00e8 \"spinoso, a forma di spina\" e da embolus, che \u00e8 un organello di varia forma dei ragni e qui sta ad indicarne la forma spinosa.\nCaratteristiche.\nL'olotipo maschile rinvenuto ha lunghezza totale \u00e8 di 7,00-7,50mm; la lunghezza del cefalotorace \u00e8 di 3,55mm; e la larghezza \u00e8 di 2,85mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto nei pressi del fiume Bannaya, a circa 1300-1600 metri di altitudine, nei monti Kholzun, nella sezione russa dei Monti Altaj.\nTassonomia.\nAppartiene al \"mordkovitchi-group\", le cui caratteristiche peculiari sono: una consistente apofisi terminale troncata alla punta e un'apofisi tegolare con la parte terminale estesa retrolateralmente.\nAl 2016 non sono note sottospecie e dal 2004 non sono stati esaminati nuovi esemplari."}
{"id": "5993592", "revid": "122616651", "url": "https://it.wikipedia.org/wiki?curid=5993592", "title": "James Hamilton, III conte di Arran", "text": "Figlio maggiore di James Hamilton, II conte di Arran, che fu anche reggente, era imparentato con la famiglia reale, tanto che a momenti alterni fu il terzo o il quarto in linea di successione e ricevette molte proposte di matrimonio da altrettanti reali. \nJames Hamilton si rec\u00f2 in Francia con Maria Stuarda, ma al ritorno in patria si schier\u00f2 contro Maria alleandosi al partito protestante. Nel 1562 inizi\u00f2 a manifestare segni di squilibrio mentale e pass\u00f2 il resto della vita in ritiro.\nBiografia.\nInfanzia.\nJames Hamilton nacque fra il 1532 e il 1536 da James Hamilton, II conte di Arran e Margaret Douglas. Suo padre era nipote di Mary Stuart, figlia maggiore di Giacomo II di Scozia tanto che al tempo suo padre era, dopo Giacomo V di Scozia, l'erede pi\u00f9 vecchio e legittimo di Giacomo II. Suo padre fu dunque e per lungo tempo, l'Erede presuntivo del sovrano e James veniva subito dopo di lui. Anche sua madre era legata alla corona discendendo da essa due volte, una per via legittima attraverso Joan Stewart, contessa di Morton, figlia di Giacomo I di Scozia, la seconda attraverso una delle figlie illegittime di Giacomo IV di Scozia.\nScozia e Inghilterra.\nNel 1542 James Hamilton vide scalzata la propria posizione di erede presuntivo grazie alla nascita della piccola Maria Stuarda, figlia di Giacomo V, quando egli pochi giorni dopo mor\u00ec Hamilton padre si trov\u00f2 ad essere fra i reggenti per la bambina.\nOvviamente da reggente Hamilton padre tent\u00f2 di promuovere numerosi matrimoni reali per il figlio che era, dopo tutto, secondo in linea di successione. Nel marzo seguente Maria di Guisa, la madre di Maria disse all'ambasciatore inglese Ralph Sadler che Hamilton era intenzionato a far sposare James con sua figlia, cosa che ella era determinata ad impedire. In quello stesso anno si mormor\u00f2 fra gli inviati francesi che Hamilton padre intendesse far sposare il figlio con la principessa Elisabetta Tudor, nessuno di questi due matrimoni ebbe mai luogo. Dal canto suo Enrico VIII d'Inghilterra voleva che Maria sposasse suo figlio ed erede Edoardo, Hamilton padre era un protestante e quindi inizialmente ader\u00ec a quest'idea, poi nel 1543 ader\u00ec al partito cattolico di David Beaton sposando la politica filo-francese. La risposta di Enrico fu il Brutale corteggiamento, nove anni di scontri fra Inghilterra e Scozia volti a far accettare agli scozzesi le sue aspettative matrimoniali.\nNell'ottobre del 1544 il giovane James and\u00f2 ospite del cardinale Beaton presso il Castello di Saint Andrews dove non solo ospite, ma anche pegno dell'alleanza fra suo padre ed i cattolici.\nNondimeno il reggente continuava a tentare di orchestrare un matrimonio fra James e Maria. Un anno dopo, nell'ottobre 1545, il fratellastro del reggente, John Hamilton, si incontr\u00f2 con Hugh Somerville, V signore di Somerville e con Archibald Douglas, VI conte di Angus per avere il loro sostegno e fu il figlio del primo a scrivere a Maria di Guisa per informarla che i due non avrebbero ceduto. La notizia arriv\u00f2 anche in Inghilterra grazie alle lettere di Alexander Crichton di Brunstane e del diplomatico francese Johannes Sturm che aveva ben compreso come questa unione avrebbe potuto ostacolare i trattati di pace anglo-francesi. Nel frattempo James continu\u00f2 a vivere presso il cardinale e nel 1546 ricevette un eserciziario di latino e una copia delle favole di Esopo.\nIn quello stesso anno una banda di ribelli attacc\u00f2 il castello uccidendo il cardinale e James venne preso prigioniero, suo padre inizi\u00f2 l'Assedio del castello di St.Andrews e i protestanti offrirono James ad Enrico VIII in cambio dell'aiuto della flotta inglese. Enrico era intenzionato ad accettare, tuttavia lo scambio non si concretizz\u00f2 mai. Il 14 agosto 1547 il Parlamento di Scozia dichiar\u00f2 James inadatto alla successione, allora era terzo, per tutta la durata della sua prigionia e a dispetto delle promesse di Enrico alla fine suo padre, con l'aiuto dei francesi prese il castello e lo liber\u00f2. A quel punto Hamilton padre acconsent\u00ec a che Maria sposasse il delfino, Francesco, erede di Enrico II di Francia.\nIn Francia.\nQuando la regina Maria venne mandata in Francia nell'agosto 1548 James and\u00f2 con lei ed anche se aveva solo sedici anni circa venne nominato capitano delle Garde \u00e9cossaise, a seguito del buon fine dei negoziati matrimoniali suo padre era divenuto \"Duca di Ch\u00e2tellerault\" e James quindi gli succedette come Conte di Arran. James all'estero sembr\u00f2 ottenere consensi, l'anno dopo in Francia venne pubblicata l'Emblemata, opera illustrata del giurista Andrea Alciato, e quell'edizione venne, appunto, dedicata a lui.\nAnche in Francia si continu\u00f2 a fare progetti matrimoniali per James, Enrico II pens\u00f2 di fargli sposare Fran\u00e7oise di Borbone, figlia di Luigi III di Montpensier, quando questo matrimonio non and\u00f2 in porto se ne ventilarono diversi altri tutti entro la pi\u00f9 alta nobilt\u00e0 francese fra cui quello con una delle figlie avute dal sovrano con l'amante Diana di Poitiers, tuttavia James non si spos\u00f2 mai con nessuna.\nNel 1556 Hamilton padre lasci\u00f2 la reggenza e spos\u00f2 una politica filo-inglese tanto che si crede che James abbia sofferto di questo colpo di mano venendo imprigionato nei due anni successivi perch\u00e9 protestante.\nNel 1558 Hamilton padre propose a Elisabetta I d'Inghilterra di sposare James a suggello dell'alleanza anglo-scozzese, una proposta sostenuta da due grandi leader religiosi, John Knox, scozzese, e John Jewel, inglese. Jewel rimase favorevole all'idea per quasi due anni, quel che pens\u00f2 Elisabetta di tale proposta non \u00e8 noto.\nNel 1559 padre e figlio si dichiararono apertamente protestanti, dopo la parentesi cattolica erano tornati alla religione originaria, e James torn\u00f2 in patria insieme all'ambasciatore inglese Thomas Randolph e in Scozia entrambi incontrarono l'altro diplomatico, Ralph Sander. Entrambi gli uomini agirono con lui come se fossero in termini di amicizia, ma nella loro corrispondenza ufficiale notarono i segni di instabilit\u00e0 mentale e l'8 dicembre 1560 Elisabetta rifiut\u00f2 formalmente il suo potenziale fidanzamento con James affidando la comunicazione agli ambasciatori scozzesi, William Maitland di Lethington (1525-9 giugno 1573) e a James Douglas, IV conte di Morton.\nFuga.\nPer tornare a casa James non ebbe vita facile, si crede che quando Hamilton padre conferm\u00f2 pubblicamente la propria adesione al protestantesimo James si trovasse nelle nuove propriet\u00e0 di famiglia a Ch\u00e2tellerault e dovette immediatamente darsi alla fuga per scappare alle autorit\u00e0. James torn\u00f2 a casa passando dalla Svizzera, dove si nascose nei boschi per parecchi giorni e se riusc\u00ec a fuggire con successo fu per via dell'interessamento di due politici inglesi, William Cecil, I barone Burghley e Nicholas Throckmorton.\nJames and\u00f2 a Ginevra e poi a Zurigo dove fu ospite di Pietro Martire Vermigli e quindi a Losanna, qui si incontr\u00f2 con Randolph dove viaggi\u00f2 in incognito fino in Inghilterra passando per le Fiandre. Una volta giunto a Londra s'incontr\u00f2 con Elisabetta per poi essere ospite presso la casa dei Cecil.\nVerso la fine del luglio 1559 Throckmorton scrisse a Cecil di come sembrava che James fosse stato mal sopportato in Francia, dopo che era partito erano scoppiate delle risse fra i suoi uomini e alcuni soldati francesi e quando uno di essi prov\u00f2 a scusarsi con Maria in persona ella disse che James era un \"traditore\". Elisabetta sicuramente pot\u00e9 anche provare simpatia per le traversie patite da James, ma il suo salvataggio e il suo rientro in Scozia erano per l'Inghilterra non un'impresa matrimoniale, ma un ulteriore passo per porre fine alla Auld Alliance ben sperando che con il suo ritorno Hamilton padre, quale \"secondo uomo\" del regno sarebbe infine divenuto il capo dei Lord della Congregazione. Il pezzo successivo del suo viaggio, che lo avrebbe infine riportato a casa, traspare dalla corrispondenza fra Jewel, Martire Vermigli ed Heinrich Bullinger.\nRitorno in Scozia.\nUna volta tornato in Scozia James si rec\u00f2 a Berwick-upon-Tweed dove s'incontr\u00f2 con il riformista scozzese Henry Balnaves per poi infine ritrovarsi con il padre presso l'Hamilton Palace. Nel settembre 1560 il capitano Corbeyran de Cardaillac Sarlabous, un francese in servizio presso il Castello di Dunbar, sparse la voce che il governo di Elisabetta stava prospettando un matrimonio fra James e l'ereditiera inglese Catherine Grey, ma ancora una volta non se ne fece nulla.\nIn quello stesso anno Maria rimase vedova e Hamilton padre torn\u00f2 a progettare un matrimonio fra lei e il figlio proprio com'era gi\u00e0 stato fatto in passato. Maria torn\u00f2 in patria l'anno seguente e il poeta scozzese George Buchanan sugger\u00ec che Maria avesse sfruttato l'affetto che James nutriva per lei spargendo la voce che egli avesse tentato di rapirla dall'Holyrood Palace per portarla presso una delle proprie residenze, a Kinneil House, in modo da poter giustificare l'incremento della propria guardia reale. Hamilton padre confut\u00f2 tali voci, ma inutilmente e la sicurezza ad Holyrood rimase pi\u00f9 alta di quanto non fosse prima.\nGi\u00e0 dal proprio rientro James combatt\u00e9 in maniera instancabile contro Maria di Guisa e contro i francesi unendosi ai Lord della Congregazione e sposando il partito riformista scozzese. Su ordine del padre attacc\u00f2 il Castello di Crichton e il Falkland Palace, nell'ottobre e nel novembre 1559 con altri uomini fece diverse razzie fra cui una al palazzo del vescovo di Dunblane, dove prese una collana appartenente a Janet Stewart e rimosse il vescovo, insieme a tutti i preziosi, dal Castello di Stirling e tenuto prigioniero presso il Castle Campbell fino a Natale e costretto a pagare per la propria \"permanenza\". Nei mesi seguenti vi fu tutta una serie di scontri che spinsero l'ambasciatore francese Gilles de Noailles a scrivere che i ribelli scozzesi avevano assicurato ad Elisabetta che se James avesse vinto egli avrebbe preso il trono riconoscendo l'Inghilterra quale regno superiore e pagando un tributo annuale all'Inghilterra che avrebbe annesso le armi scozzesi alle proprie. I molti scontri dei mesi a venire portarono infine al Trattato di Edimburgo, redatto poco dopo la morte di Maria di Guisa e alla proclamazione della religione riformata in Scozia, dopo tale promulgazione James and\u00f2 insieme a James Stewart presso il Dalhousie Castle per bruciare libri sacri e paramenti.\nFollia.\nLa fatica dei mesi precedenti port\u00f2 James a un crollo mentale. Nella Pasqua 1562 suo padre lo confin\u00f2 nella propria camera a Kinneil House, anche se riusc\u00ec a scappare raggiungendo il Falkland Palace. James accus\u00f2 uno dei propri nemici, James Hepburn, IV conte di Bothwell, di voler rapire la regina Maria per poi iniziare a parlare di streghe e demoni e della paura che coloro che gli erano intorno volessero ucciderlo. Subito dopo venne dichiarato pazzo e rimase confinato per il resto della vita. Buchanan che credeva alla versione di James circa il rapimento scrisse che venne portato al castello di St.Andrews e poi a quello di Edimburgo. James venne rilasciato nell'aprile 1566 senza che fosse in grado di formulare discorsi.\nNel 1575 eredit\u00f2 le propriet\u00e0 paterne, ma vista la certificazione della sua follia fin\u00ec insieme alle propriet\u00e0 sotto le cure del fratello John Hamilton, I marchese di Hamilton che insieme al fratello Claud Hamilton, I lord di Paisley lo tenne confinato presso il Castello di Craignethan e anche se in quello stesso anno venne riportato che se egli fosse stato abituato ad una certa dose di libert\u00e0 vi sarebbe stata possibilit\u00e0 di ripresa questa libert\u00e0 non gli venne mai accordata.\nAltri membri della famiglia soffrirono di problemi mentali, la madre Margaret, le zie Elizabeth e Janet Douglas, moglie questa di Robert Maxwell, V Lord Maxwell, la sorella Anne Hamilton ed anche uno dei suoi fratelli, David. I sintomi che descrive sommariamente Randolph fanno pensare ad un Disturbo bipolare, ma ovviamente sono solo speculazioni.\nUltimi anni e morte.\nCon il passare del tempo James scompare dalle cronache, i fratelli, sostenitori di Maria, persero parte delle propriet\u00e0 di famiglia e lo stesso James perse il contado dal 1581 al 1585.\nJames mor\u00ec nel marzo 1609."}
{"id": "5993594", "revid": "122480869", "url": "https://it.wikipedia.org/wiki?curid=5993594", "title": "Banca statale dell'URSS", "text": "La Banca statale dell'URSS (), comunemente abbreviata in Gosbank (\"\u0413\u043e\u0441\u0431\u0430\u043d\u043a\"), era la banca centrale dell'Unione Sovietica e l'unica banca esistente in tale nazione fra gli anni trenta e il 1987. La \"Gosbank\" era una delle tre autorit\u00e0 economiche dell'URSS, insieme al Comitato statale per la Pianificazione (\"Gosplan\") e al Comitato per la Fornitura di Materiali Tecnici (\"Gossnab\"). La Banca collaborava strettamente con il Ministero delle Finanze per redigere il bilancio statale.\nStoria.\nLa fondazione della Banca rientrava nella NEP. Nel 1921 il Comitato esecutivo centrale panrusso approv\u00f2 la fondazione di una banca statale della RSFS Russa. Questa deliberazione fu seguita nello stesso anno da un'altra simile presa dal Consiglio dei commissari del popolo. La Banca inizi\u00f2 l'attivit\u00e0 nel novembre del 1921. \nNel 1923 fu trasformata nella Banca statale dell'URSS e fu posta sotto l'autorit\u00e0 del Commissario del popolo per le finanze.\nLo Stato sovietico us\u00f2 la Gosbank, soprattutto come strumento per imporre il controllo generalizzato sull'industria, utilizzando i movimenti sui conti bancari per tenere sotto controllo l'attivit\u00e0 delle singole imprese e verificarne la rispondenza ai piani quinquennali e alle direttive. La Gosbank non oper\u00f2 mai come banca commerciale per massimizzare il profitto ma solo come strumento della politica statale. Tuttavia, anzich\u00e9 attribuire il merito creditizio ai debitori in modo imparziale, la Gosbank concedeva spesso i prestiti favorendo personalit\u00e0, aziende e settori secondo le direttive del governo centrale. La Gosbank era il centro unico per tutta l\u2019URSS che batte moneta, compiva operazioni di cassa e di pagamento, nonch\u00e9 la banca fondamentale per operazioni di credito e di finanziamento dell\u2019economia e alla popolazione. Fino al 1922 le sue funzioni erano limitate a concessioni di credito e pagamenti. Dall'11/10/1922 alla Gosbank fu riconosciuto per decreto del Sovnarkom il diritto di emettere biglietti bancari (vedi nota precedente), quindi banconote vere e proprie. Gli altri istituti di credito sovietici non possedevano tale diritto.\nNel 1931 Boris Berlackij, un alto funzionario della Banca, fu processato per il reato di \"sabotaggio\" all'interno del processo del 1931 contro i Menscevichi.\nNell'ambito della \"perestroika\" di Michail Gorba\u010d\u00ebv furono fondate altre banche, fra cui la \"Promstrojbank\" (\"Banca sovietica per l'impiantistica\"), la \"\u017dilstojbank\" (\"Banca sovietica per l'edilizia residenziale\"), la \"Agrobank\" (\"Banca agricola dell'URSS\"), la \"Vne\u0161\u0117konombank\" (\"Banca sovietica per il commercio estero\") e la \"Sberbank\" (\"Cassa di risparmio dell'URSS\").\nFunzioni.\nIn quanto importante istituto economico, il governo sovietico utilizz\u00f2 la Gosbank in tutte le fasi di sviluppo dello Stato sovietico: a partire dall\u2019eliminazione degli elementi capitalistici e al rafforzamento del sistema socialista fino agli ultimi anni. La Gosbank:\nStatistiche.\nLa Gosbank dell\u2019URSS era la pi\u00f9 grande banca del mondo: nel 1970 contava 15 sezioni per ogni repubblica dell\u2019URSS, 200 sedi regionali e provinciali e 4.135 uffici, che servivano circa 978.000 fra aziende e singoli cittadini, con circa 4,2 milioni di conti aperti. Sempre nello stesso anno concedeva ai vari settori economici 934 miliardi di rubli in prestiti a breve scadenza, circa 3 miliardi in prestiti a lunga scadenza e oltre 12 miliardi (se si escludono le operazioni congiunte con la Strojbank SSSR, banca in cui erano concentrati il 70-75% degli investimenti nella sfera abitativa, sanitaria, produttiva e culturale) in finanziamenti. Il volume dei pagamenti che interessava la banca nello stesso anno era di 1.480 miliardi di rubli. Questi dati inoltre si sono evoluti enormemente col tempo."}
{"id": "5993597", "revid": "297031", "url": "https://it.wikipedia.org/wiki?curid=5993597", "title": "Gosbank", "text": ""}
{"id": "5993598", "revid": "93556", "url": "https://it.wikipedia.org/wiki?curid=5993598", "title": "Emanuele Zinato", "text": "Biografia.\nLaureatosi a Venezia, si \u00e8 formato con Francesco Orlando, Romano Luperini e Alfonso Berardinelli.\nHa insegnato Teoria della letteratura e Letterature comparate all'Universit\u00e0 di Padova, dove attualmente \u00e8 professore ordinario di Letteratura italiana contemporanea.\n\u00c8 membro della redazione delle riviste di teoria letteraria \"Allegoria\" e \"Moderna\", \u00e8 condirettore di \"Studi novecenteschi\" e redattore dei blog Laletteraturaenoi e Le parole e le cose. Fa parte della Giuria dei Letterati del Premio Campiello.\nLe numerose pubblicazioni documentano una ricerca orientata principalmente su tre direzioni: il rapporto tra letteratura e modernizzazione negli scrittori italiani del secondo Novecento (in particolare Volponi, Fortini, Primo Levi, Sciascia, Calvino, Parise); le retoriche dei testi scientifici seicenteschi, europei e italiani; le idee, le forme e le strategie discorsive della teoria e della critica e della Teoria letteraria dal Novecento in poi."}
{"id": "5993615", "revid": "767487", "url": "https://it.wikipedia.org/wiki?curid=5993615", "title": "Crazy Dirty Cops", "text": "Crazy Dirty Cops (\"War on Everyone\"), noto anche come War on Everyone - Sbirri senza regole, \u00e8 un film del 2016 scritto e diretto da John Michael McDonagh, con protagonisti Alexander Skarsg\u00e5rd e Michael Pe\u00f1a.\nTrama.\nBob e Terry sono due poliziotti che rischiano la sospensione definitiva dalla polizia per via di accuse di corruzione e di abuso di ufficio, oltre che per aver aggredito un loro collega. Il loro capo intima loro di cambiare atteggiamento, perch\u00e9 potrebbero compromettersi la carriera. I due agenti, per\u00f2, continuano sulla scia delle corruzioni e nulla sembra fermarli, fino a che si imbattono in un caso pi\u00f9 grande di loro.\nPromozione.\nIl primo trailer del film viene diffuso il 20 giugno 2016.\nDistribuzione.\nLa pellicola \u00e8 stata presentata al Festival internazionale del cinema di Berlino nel febbraio 2016."}
{"id": "5993616", "revid": "767487", "url": "https://it.wikipedia.org/wiki?curid=5993616", "title": "Lisa Ingram", "text": ""}
{"id": "5993618", "revid": "726455", "url": "https://it.wikipedia.org/wiki?curid=5993618", "title": "Politecnico di Varsavia", "text": "Il Politecnico di Varsavia (in polacco: \"Politechnika Warszawska\") \u00e8 uno degli istituti di tecnologia di punta della Polonia e uno dei maggiori in Europa centrale. Ci lavorano 2.453 dipendenti, tra cui 357 professori universitari (inclusi i 145 professori titolari di cattedra). Il corpo studenti, al 2011, ammonta a 36.156 studenti, per la maggior parte full-time.\nCi sono 19 facolt\u00e0 che ricoprono quasi tutti i campi delle scienze e delle tecnologie. Tutte le sedi universitarie sono localizzate a Varsavia, eccetto che per una sita a P\u0142ock.\nNel Politecnico di Varsavia si laureano circa 5.000 studenti all'anno. Secondo il rapporto del giornale polacco \"Rzeczpospolita\", gli studenti del Politecnico hanno la presenza pi\u00f9 alta tra i manager e i dirigenti all'interno delle aziende di stato. Un presidente su nove, considerando le prime 500 corporation polacche, \u00e8 laureato al Politecnico della capitale. Il professor Kurnik, rettore dell'ateneo, spiega che la scuola offre solide basi per le performance dei futuri manager fornendo ai suoi studenti un'educazione di alto livello ed una preparazione con mezzi ed informazioni necessari, inclusa la conoscenza delle lingue straniere.\nL'origine dell'Universit\u00e0 risale al 1826 quando questa istituzione di istruzione tecnica venne fondata, la prima nella storia della citt\u00e0.\nStoria.\n1824-1831 Origini.\nLe origini di questa istituzione risalgono all'inizio del 1800, quando furono fatti i primi tentativi di creare un centro di studi tecnici avanzati a Varsavia.\nUno dei precursori dell'attuale politecnico fu la Scuola Preparatoria per studi tecnici (\"Szko\u0142a Przygotowawcza do studi\u00f3w technicznych\"), inaugurata il 4 gennaio 1826. Stanis\u0142aw Staszic gioc\u00f2 un ruolo fondamentale nella fondazione della Scuola Preparatoria e nella stesura del suo statuto, mentre Kajetan Garbi\u0144ski, matematico e professore dell'universit\u00e0 di Varsavia, ne divenne il direttore. La scuola rimase attiva fino al 1831, quando venne chiusa in seguito alla rivolta di novembre.\nNei successivi sessant'anni, nonostante lo sviluppo industriale in Polonia, non c'era nessuna scuola di formazione interna al paese. Tecnici ed ingegneri venivano da universit\u00e0 straniere o dall'ingegneria militare.\n1898-1914.\nIl 12 febbraio 1898, in seguito a lunghe trattative, lo Zar Nicola II accett\u00f2 di istituire un nuovo politecnico e, l'8 giugno 1898, venne fondato l'Istituto politecnico di Varsavia \"Nicola II\" (\"Warszawski Instytut Politechniczny imienia Miko\u0142aja II\"), diviso in tre facolt\u00e0: meccanica, chimica e ingegneria civile."}
{"id": "5993619", "revid": "729019", "url": "https://it.wikipedia.org/wiki?curid=5993619", "title": "Assedio di Amburgo", "text": "L'assedio di Amburgo si svolse dal dicembre 1813 al maggio 1814 durante gli eventi della guerra della sesta coalizione: la guarnigione francese della citt\u00e0 di Amburgo, comandata dal maresciallo Louis Nicolas Davout, resistette vittoriosamente a un assedio lungo sei mesi da parte di una forza congiunta di truppe russe, prussiane e svedesi.\nIsolato dal principale teatro di operazioni nella Germania orientale dopo la sconfitta riportata dai francesi nella battaglia di Gro\u00dfbeeren, il XIII Corpo d'armata del maresciallo Davout rioccup\u00f2 la regione di Amburgo, che i francesi avevano fortificato durante l'estate; dopo la battaglia di Lipsia e la ritirata della Grande Armata di Napoleone Bonaparte oltre il Reno, la sollevazione dei Paesi Bassi contro il dominio francese e l'occupazione di Brema da parte dei russi, tutte le comunicazioni tra Amburgo e la Francia furono interrotte. Separati dalle difese naturali rappresentate dal corso dei fiumi Elba e Bille, la guarnigione francese e l'armata assediante dei coalizzati condussero una guerra di posizione per tutto il mese di dicembre 1813; a partire dal gennaio 1814, il congelamento dei fiumi consent\u00ec agli assedianti di lanciare una serie di assalti, ma nonostante la perdita di alcuni avamposti i francesi riuscirono a mantenere il controllo delle posizioni strategiche di Haarbourg e Wilhelmsburg. Dal 23 marzo, il disgelo port\u00f2 di nuovo a una fase di guerra di posizione.\nAl momento dell'abdicazione di Napoleone il 6 aprile 1814, Davout continuava a tenere saldamente il controllo di Amburgo: fino al 28 aprile il maresciallo si rifiut\u00f2 di credere alle notizie sulla restaurazione della dinastia dei Borboni, e successivamente continu\u00f2 a opporsi a una resa ai russi. Ai primi di maggio il maresciallo fu sollevato dal comando e il generale Louis Fran\u00e7ois Foucher de Careil si assunse il compito di negoziare la cessione di Amburgo agli alleati: i soldati francesi lasciarono la citt\u00e0 tra il 27 e il 31 maggio 1814 con armi e bagagli e senza divenire prigionieri di guerra. Il maresciallo Davout fu messo sotto inchiesta per il suo duro regime di occupazione di Amburgo e in particolare per il sequestro delle riserve auree della banca cittadina; anche se queste accuse furono rapidamente accantonate, il maresciallo cadde in disgrazia presso il nuovo regime di Luigi XVIII di Francia fino al ritorno di Napoleone nel corso dei \"Cento giorni\".\nAntefatti.\nLa situazione strategica.\nLe citt\u00e0 anseatiche di Amburgo e Brema furono occupate dalle forze francesi nel 1806, a partire dalla conclusione della campagna di Prussia. Dopo un succedersi di governatori militari, le due citt\u00e0 furono annesse all'Impero francese il 13 dicembre 1810, e il maresciallo Davout fu nominato governatore delle citt\u00e0 anseatiche il 1\u00ba dicembre seguente: l'annessione aveva lo scopo di rafforzare il dispositivo del Blocco Continentale istituito dalla Francia, ma ebbe come conseguenza la distruzione dei commerci di queste citt\u00e0 mercantili.\nDopo la campagna di Russia e la completa distruzione della Grande Armata napoleonica, un forte sentimento nazionalista e anti-francese prese piede in tutta a Germania: il 12 marzo 1813 un'insurrezione popolare si scaten\u00f2 ad Amburgo, obbligando il generale Claude Carra-Saint-Cyr (comandante della 32\u00aa Divisione militare che comprendeva la citt\u00e0) a evacuare il centro abitato con le sue truppe. Il 18 marzo un contingente di truppe russe al comando del generale Friedrich Karl von Tettenborn fece il suo ingresso nella citt\u00e0.\nLa reazione francese non si fece attendere: il maresciallo Davout fu nominato responsabile della 32\u00aa Divisione militare con autorit\u00e0 sul I Corpo d'armata del generale Dominique-Joseph Ren\u00e9 Vandamme, il quale lasci\u00f2 i suoi accantonamenti di Brema all'inizio di maggio e si mise in marcia su Amburgo; respinto un attacco delle forze russe di Tettenborn il 6 maggio, Vandamme inizi\u00f2 a bombardare la citt\u00e0 a partire dal 19 maggio. Il re Federico VI di Danimarca, alleato dei francesi, mise a disposizione di Davout una divisione di truppe danesi che mosse su Lubecca; i russi furono ben presto costretti ad abbandonare Amburgo, e le truppe franco-danesi fecero il loro ingresso nella citt\u00e0 il 31 maggio. Napoleone ordin\u00f2 una repressione severa degli istigatori dell'insurrezione, ma Davout decise di tenere una condotta pi\u00f9 moderata e il 26 luglio ottenne la promulgazione di un'amnistia.\nIl piano di Napoleone per riconquistare il controllo della Germania orientale nel maggio 1813 consistette in un vasto movimento avvolgente delle armate russo-prussiane schierate contro di lui, in cui l'esercito francese, dopo aver occupato Dresda e poi Berlino, si sarebbe spinto verso sud in Slesia; in questo schema, il ruolo delle unit\u00e0 francesi schierate nella zona della foce dell'Elba risultava secondario e l'esperto I Corpo d'armata di Vandamme fu rimpiazzato dalle unit\u00e0 del XIII Corpo d'armata, formazione di recente costituzione.\nDopo le vittorie francesi nelle battaglie di L\u00fctzen (2 maggio) e di Bautzen (21 maggio) le due parti, parimenti stremate, siglarono un armistizio che arrest\u00f2 le operazioni belliche dal 4 giugno al 10 agosto; alla ripresa delle ostilit\u00e0, Napoleone si rifiut\u00f2 categoricamente di ripiegare la sicuro oltre la linea del fiume Reno e di abbandonare le zone di dominio francesi in Germania e Paesi Bassi, ritenute zone di importanza strategica. Mentre le forze al comando dell'imperatore manovravano a est in Sassonia contro le armate coalizzate dei generali Gebhard Leberecht von Bl\u00fccher e Karl Philipp Schwarzenberg, il maresciallo Nicolas Charles Oudinot guid\u00f2 un contingente di 60.000 uomini a nord oltre la linea dell'Elba allo scopo di occupare la capitale prussiana Berlino; le forze di Oudinot subirono per\u00f2 una sconfitta ad opera dell'Armata del Nord di Carlo Giovanni, principe ereditario di Svezia, nella battaglia di Gro\u00dfbeeren (23 agosto), portando all'isolamento del XIII Corpo di Davout dal principale teatro di operazioni.\nAzioni preliminari.\nDavanti alla prospettiva di essere tagliato fuori e assediato, il maresciallo Davout diede avvio a degli importanti lavori di fortificazione della zona di Amburgo. Per assicurarsi il controllo del fiume Elba, i francesi ripristinarono le mura del sobborgo di Haarbourg, sulla riva sinistra del fiume, e costruirono un enorme ponte tra le due citt\u00e0; il ripristino delle difese della piazza rispose alle istruzioni emesse dall'imperatore in persona, che incaric\u00f2 della supervisione dei lavori il generale Fran\u00e7ois-Nicolas-Beno\u00eet Haxo. Il comando dei genieri incaricati dei lavori fu affidato al colonnello Charles Fran\u00e7ois Deponthon.\nDurante l'armistizio dell'estate 1813, Napoleone invi\u00f2 ad Amburgo un rinforzo di artiglieria oltre a un contingente di marinai agli ordini del contrammiraglio Pierre Lhermite, allo scopo di assicurare la difesa delle numerose isole e isolotti posti nel basso corso dell'Elba; alla fine di agosto, con l'abbattimento delle case poste troppo vicino alle postazioni difensive, Amburgo era pronta per essere difesa.\nDopo la rottura dell'armistizio l'11 agosto, Davout trasfer\u00ec il suo quartier generale da Amburgo a Hogendorf, sulla strada per Lubecca. Le forze dei coalizzati erano rappresentate da un corpo misto sotto il comando del generale Ludwig von Wallmoden-Gimborn, distaccato dall'Armata del Nord del principe Carlo Giovanni e composto di truppe russe, prussiane, britanniche (in particolare un contingente della King's German Legion) e dell'Hannover oltre a distaccamenti di volontari tedeschi come il L\u00fctzowsches Freikorps o la Hanseatische Legion. I coalizzati occuparono una linea che andava da Lauenburg a Trittau, poco a est di Amburgo; il XIII Corpo d'armata francese saggi\u00f2 la linea nemica il 18 agosto attaccando il campo fortificato di Lauenbourg: i coalizzati furono respinti e i francesi avanzarono fino a raggiungere Schwerin il 27 agosto, ma appreso della sconfitta di Oudinot nella battaglia di Gro\u00dfbeeren Davout decise prudentemente di ripiegare dietro la linea che andava da Lubecca a Lauenburg lungo il corso del canale di Stecknitz. La situazione rimase grossomodo stazionaria, con una serie di scaramucce e scontri minori il pi\u00f9 importante dei quali fu la battaglia di G\u00f6hrde il 16 settembre: un contingente francese inviato a ripristinare le comunicazioni tra Amburgo e Magdeburgo fu affrontato e sconfitto dalle forze di Wallmoden perdendo met\u00e0 dei suoi effettivi.\nSebbene Brema fosse stata occupata dalle forze russe del generale Tettenborn, il XIII Corpo mantenne una propria linea di comunicazione con la Francia via Paesi Bassi; la situazione mut\u00f2 con la sconfitta delle forze di Napoleone nella battaglia di Lipsia il 19 ottobre 1813: l'armata francese inizi\u00f2 una ritirata alla volta della Francia, mentre tutta la Germania si sollevava contro il regime di Napoleone seguita subito dopo dai Paesi Bassi. Solo l'11 novembre Davout ricevette l'ordine da Napoleone di ripiegare da Amburgo verso la Francia con il suo XIII Corpo lasciando una guarnigione in citt\u00e0, ma ci\u00f2 si rivel\u00f2 troppo tardi: per quella data la riva sinistra dell'Elba era gi\u00e0 stata occupata da forti contingenti di truppe dei coalizzati. A partire dal 1\u00ba dicembre le paludi nelle vicinanze di Amburgo nonch\u00e9 il canale di Stecknitz, dietro cui i francesi si erano trincerati, iniziarono a congelare: con queste difese naturali ora percorribili a piedi da parte del nemico, il maresciallo Davout ordin\u00f2 a tutte le forze francesi di ripiegare dentro le difese cittadine, mentre la divisione ausiliaria danese tornava a nord per difendere i confini della propria patria.\nLe forze in campo.\nAll'inizio di agosto, il XIII Corpo d'armata francese disponeva di 32.000 uomini, assistiti da circa 10.000 uomini della divisione ausiliaria danese; tornato ad Amburgo, il corpo si rafforz\u00f2 inglobando diversi reparti francesi ritiratisi nella zona dopo la sconfitta di Lipsia e all'inizio dell'assedio poteva contare su 42.000 effettivi tra cui per\u00f2 8.000 degenti negli ospedali. Il XIII Corpo era suddiviso in tre divisioni di fanteria: la 3\u00aa del generale Louis Henri Loison, la 40\u00aa del generale Marc Nicolas Louis P\u00e9cheux (secondo altre fonti del generale Louis Joseph Vichery) e la 50\u00aa del generale Paul Thi\u00e9bault (secondo altre fonti del generale P\u00e9cheux); vi era poi una divisione di cavalleria sotto il generale Pierre Wattier e 1.200 marinai del contrammiraglio Lhermite. Oltre ai 24 pezzi dell'artiglieria delle divisioni, Amburgo era difesa anche dai 52 cannoni provenienti dall'8\u00ba Reggimento artiglieria a piedi e da vari altri reggimenti, oltre ai 350 pezzi integrati nelle fortificazioni cittadine.\nGli effettivi delle forze coalizzate assedianti variarono parecchio durante i sei mesi di assedio. Inizialmente l'assedio fu portato avanti dal corpo d'armata del generale Wallmoden, forte di 52.000 uomini per la maggior parte provenienti dall'Hannover e dalle citt\u00e0 anseatiche; il corpo dipendeva dall'Armata del Nord del principe Carlo Giovanni. Il generale russo Levin August von Bennigsen assunse poi la direzione delle operazioni portando con s\u00e9 in rinforzo vari contingenti di truppe russe; nel gennaio 1814 i coalizzati avevano circa 120.000 uomini nella zona di Amburgo, ma quando Carlo Giovanni inizi\u00f2 a spostare la sua armata verso il Reno questo numero si ridusse a circa 80.000.\nL'assedio.\nGli assalti invernali.\nSperando di rinnovare la rivolta amburghese di marzo e di indurre all'insurrezione i reparti olandesi in forza al XIII Corpo, il generale Bennigsen lanci\u00f2 due proclami chiamando alla sollevazione contro i francesi ma la mossa rimase senza esito per effetto delle forti misure di disciplina adottate dal maresciallo Davout.\nIl maresciallo approfitt\u00f2 dell'iniziale periodo di stasi dell'assedio per perfezionare le fortificazioni della \"strada Deponthon\" che collegava Amburgo con Haarbourg, costruendo una ridotta sull'isola davanti al sobborgo di Altona e un'altra davanti al sobborgo di Hamm; Davout ordin\u00f2 poi l'evacuazione degli orfani e dei bambini delle famiglie cittadine: 15.360 persone furono cos\u00ec evacuate da Amburgo tra il 24 e il 26 dicembre. Il maresciallo ripart\u00ec quindi le diverse funzioni tra i suoi generali: Th\u00e9bault divenne responsabile degli approvvigionamenti e Loison della sicurezza entro le mura cittadine, mentre a Vichery fu affidata la difesa della zona a est della citt\u00e0, a Gengoult e Delcambre quella della zona nord e di Altona e a P\u00e9cheux quella di Haarbourg, con la brigata distaccata di Osten a presidio delle isole dell'Elba.\nA partire da gennaio, il freddo divenne cos\u00ec intenso che il corso dell'Elba e del Bille inizi\u00f2 a congelare, nonostante il lavoro incessante dei francesi che cercavano di mantenere la naturale protezione della rete di canali. I coalizzati lanciarono quindi un paio di attacchi che costrinsero i francesi a ritirarsi dai villaggi di Eimsb\u00fcttel e Eppendorf a nord, come pure da diverse posizioni a est; il 20 gennaio 1814 i russi del generale Stroganov attaccarono le fortificazioni davanti ad Haarbourg: le colonne russe avanzarono lungo il corso dell'Elba e attraverso il villaggio di Wilstorf, ma furono respinte dalle truppe del generale Delcambre lasciando sul terreno circa 800 morti, mentre le perdite dei francesi ammontarono a 200 uomini. Il 26 gennaio, in occasione dell'anniversario dell'incoronazione della zarina Elisaveta, Bennigsen ordin\u00f2 un assalto generale sui fronti nord ed est: l'unico risultato di questa offensiva, che cost\u00f2 700 perdite al XIII Corpo e 300 ai russi, fu la conquista della chiesa di Hamm; a seguito di questo assalto, Davout ordin\u00f2 la distruzione di gran parte delle abitazioni del borgo di Altona.\nIl 9 febbraio, dopo aver ricevuto l'appoggio del corpo d'armata del generale Tolstoj, Bennigsen lanci\u00f2 un nuovo assalto generale, anche se la collocazione da parte di Davout di un posto di osservazione in cima al campanile della chiesa di Saint-Michel priv\u00f2 russi dell'effetto sorpresa. L'attacco principale fu diretto verso l'isola di Wilhelmsburg, che divenne oggetto di intensi combattimenti durante la giornata: i russi inizialmente presero il vantaggio, e la colonna del generale Markov da Altona e quella del generale Emme da sud-est aggirarono Haarbourg convergendo verso l'ingresso del ponte che collegava l'isola con Amburgo; con i loro comandanti messi fuori combattimento (il colonnello del 29\u00ba Reggimento di fanteria di linea rimase ucciso e il generale Osten ferito), i francesi iniziarono a ripiegare disordinatamente sul ponte, ma il maresciallo Davout si fece avanti in prima persona per comandare l'azione e ordin\u00f2 di lanciare al contrattacco le riserve rimaste ad Amburgo. Nel tardo pomeriggio il generale Leclerc, dopo aver sconfitto una colonna russa comandata da Tolstoj, fu in grado di inviare rinforzi sul ponte mentre, allo stesso tempo, il generale P\u00e9cheux ad Haarbourg, che difese con successo dall'assalto di una colonna russa, liber\u00f2 la sezione di ponte che lo collegava a Wilhelmsburg e prese i russi alle spalle. Respinti dal contrattacco, i russi ripiegarono quindi su Altona; questa battaglia cost\u00f2 alla guarnigione francese circa 1.200 tra morti, feriti e prigionieri.\nIl 17 febbraio i russi tentarono un nuovo assalto di massa che non riusc\u00ec a sopraffare la resistenza delle truppe dei generali Vichery e Rome. Le perdite ammontano a 200 uccisi per i francesi, mentre i russi persero quasi 5.000 uomini. Dopo un ultimo attacco tentato la notte del 27 febbraio, le operazioni si limitarono scaramucce finch\u00e9 l'inizio del disgelo del corso dell'Elba a partire dal 23 marzo mise al sicuro la citt\u00e0 da altri tentativi di espugnazione mediante assalto. Il tardo inverno e l'inizio della primavera videro Bennigsen moltiplicare gli inviti alla defezione del presidio e le misure di disinformazione: nonostante alcuni singoli episodi di diserzioni, questi tentativi non raggiunsero il loro scopo ma installarono un clima di estrema sfiducia nei confronti del comando russo nel personale francese. Il 29 marzo, la guarnigione francese lanci\u00f2 una serie di attacchi nei dintorni di Haarbourg per procurarsi foraggio e rifornimenti.\nLa resa.\nIl 19 aprile, il comandante delle truppe assedianti furono avvertiti dell'avvenuta abdicazione di Napoleone e inviarono un parlamentare a Davout per avvertirlo: non avendo fiducia in Bennigsen, il maresciallo accolse la notizia e la proposta di un armistizio avanzata dal generale russo con la massima circospezione; tuttavia, la notizia dell'avvenuta abdicazione fu confermata da una lettera dello zar Alessandro I di Russia recapitata da un ufficiale olandese, spingendo Davout a sollecitare l'invio del generale Delcambre per prendere istruzioni dal nuovo governo. Per forzare la mano al suo avversario, Bennigsen fece innalzare davanti agli avamposti francesi una bandiera bianco-fiordaliso, l'emblema del re Luigi XVIII di Francia, sperando che la guarnigione si sollevasse e aderisse al nuovo cambio di regime; di fronte a questa sfida, il maresciallo Davout fece prendere a cannonate il vessillo. Mentre le ostilit\u00e0 tra le potenze alleate e la Francia cessarono ufficialmente con la proclamazione dell'abdicazione il 6 aprile, ad Amburgo gli scontri continuarono e il 27 aprile i russi, appoggiati da cannoniere britanniche, assaltarono nuovamente Haarbourg: questo attacco non riusc\u00ec e aument\u00f2 ulteriormente la sfiducia dei francesi verso le intenzioni dei russi.\nIl 28 aprile un cugino del maresciallo Davout, Fran\u00e7ois Davout, si present\u00f2 alla sede del comando russo e fu subito accompagnato alle posizioni francesi: egli portava lettere della moglie del maresciallo spedite per informarlo degli eventi avvenuti a Parigi, le quali convinsero infine Davout a capitolare. I due comandanti in capo conclusero quindi un armistizio: il generale Delcambre ricevette il permesso di andare a Parigi a chiedere istruzioni, e il 29 aprile la bandiera regia bianca con i gigli fu innalzata sulla citt\u00e0. Se era chiaro che Amburgo dovesse essere restituita alle autorit\u00e0 tedesche, la questione del trattamento da riservare alla guarnigione fu fonte di discussioni: Bennigsen ritenne di dover trasferire i soldati francesi in Russia come prigionieri di guerra e frappose diversi ostacoli all'evacuazione della guarnigione dalla citt\u00e0. Il 5 maggio arriv\u00f2 ad Amburgo il generale Louis Fran\u00e7ois Foucher de Careil, incaricato dal nuovo governo francese di trattare la resa della citt\u00e0; l'11 maggio il generale \u00c9tienne Maurice G\u00e9rard, incaricato dal capo del governo conte di Artois e dal nuovo ministro della guerra generale Pierre Dupont de l'\u00c9tang, rilev\u00f2 il maresciallo Davout dal comando del XIII Corpo. I 26.000 uomini ancora in forza alla guarnigione lasciarono Amburgo alla volta della Francia muovendo in tre colonne partite il 27, 29 e 31 maggio 1814, portando con s\u00e9 un centinaio di pezzi d'artiglieria e 4.000 cavalli; i 5.000 feriti e malati ancora ricoverati negli ospedali di Amburgo tornarono in Francia alla fine della loro convalescenza.\nConseguenze.\nValutazioni strategiche.\nLa guarnigione francese di Amburgo gioc\u00f2 un ruolo secondario negli eventi della campagna di Germania del 1813: dopo la sconfitta di Oudinot a Gro\u00dfbeeren, il XIII Corpo ferm\u00f2 il suo movimento in direzione di Berlino e in ottobre non pot\u00e9 impedire la partecipazione dell'Armata del Nord del principe Carlo Giovanni alla battaglia di Lipsia contro Napoleone; tuttavia, il possesso di Amburgo e del basso corso dell'Elba consent\u00ec a Davout di danneggiare considerevolmente l'economia tedesca per tutto l'inizio del 1814, con conseguente danno allo sforzo bellico dei coalizzati.\nL'approvvigionamento delle molte fortezze tedesche in mano ai francesi (Amburgo, Magdeburgo, Dresda e altre) caus\u00f2 una forte penuria di materiale militare per l'armata campale napoleonica al momento dell'inizio della campagna di Francia nel gennaio 1814; la decisione stessa dell'imperatore di mantenere numerose guarnigioni nelle fortezze tedesche fu fonte di critiche: se da un lato queste guarnigioni immobilizzarono negli assedi truppe dei coalizzati molto numerose, la loro assenza in forza all'armata campale si fece molto sentire durante le battaglie in terra di Francia nel 1814, quando l'esercito francese dovette scontare una forte penuria di uomini.\nLa difesa di Amburgo fu poi un oggetto di studio nelle scuole di strategia nel corso della prima met\u00e0 del XIX secolo.\nIl caso dei lingotti della Banca di Amburgo.\nNapoleone impose alla citt\u00e0 di Amburgo un forte contributo di guerra come punizione per la sua ribellione nel marzo 1813. Tuttavia, l'elemento di cassa del XIII Corpo d'armata venne immediatamente inviato in Francia e il 15 settembre 1813 il conte di Chaban, sovrintendente generale delle finanze della 32\u00aa Divisione militare, inform\u00f2 Davout che l'esercito non poteva pi\u00f9 fornire il normale funzionamento del servizio di paga a partire da fine ottobre, anche in considerazione del fatto che il maresciallo aveva dato disposizione di pagare in contanti tutte le forniture, onde evitare di spingere la popolazione alla rivolta. Per quanto il termine per il pagamento del contributo di guerra fissato al 1\u00ba ottobre non fu onorato, al comando francese pervennero delle informazioni circa il trasferimento di lingotti dalla Banca di Amburgo alla citt\u00e0 danese di Altona, e il 2 novembre venne presa la decisione di requisire i fondi bancari della Hamburger Bank.\nI francesi misero le mani su 7.489.343 Mark Banco (una moneta di conto utilizzata per le operazioni bancarie ad Amburgo), l'equivalente di circa 13 milioni di franchi; dopo che i commercianti di Amburgo si rifiutarono di essere pagati con lingotti provenienti dalla banca, i francesi installarono due zecche dove fondere i lingotti e coniare monete aventi corso legale in citt\u00e0: questo denaro fu poi impiegato per pagare il soldo della guarnigione, gli stipendi dei lavoratori civili impegnati nei lavori di fortificazione e per mantenere l'attivit\u00e0 economica nella citt\u00e0 assediata.\nUna contabilit\u00e0 dell'uso di tali monete fu mantenuta dal conte di Chaban e poi, dopo la sua morte il 23 marzo 1814, da una commissione creata per questo scopo; entro la fine dell'assedio, molte voci tuttavia furono sollevate contro il sequestro della banca di Amburgo e alcuni accusarono poi Davout di essersi intascato parte dei fondi. Il caso segn\u00f2 l'opinione pubblica e fu successivamente utilizzato per rilanciare il sentimento anti-francese in Germania: cos\u00ec, nel 1890 il maresciallo Helmuth Karl Bernhard von Moltke utilizz\u00f2 il ricordo di questo evento per ottenere l'approvazione del bilancio dell'esercito da parte del Parlamento tedesco; pi\u00f9 in generale, la storiografia tedesca mantenne l'immagine di un periodo buio e l'occupazione francese \u00e8 ancora presente nella memoria collettiva di Amburgo come una \"catastrofe\"\nConseguenze sulla carriera del maresciallo Davout.\nAppena rientr\u00f2 in Francia, il maresciallo Davout venne raggiunto dall'ordine del ministro della guerra di non risiedere a Parigi, e si ritir\u00f2 quindi nella sua residenza di Savigny-sur-Orge. Il 17 giugno, meno di una settimana dopo il suo arrivo, il generale Dupont de l'\u00c9tang lo inform\u00f2 che il re aveva ricevuto reclami circa il suo comportamento ad Amburgo; tre accuse furono levate contro di lui: aver sparato contro la bandiera bianca dopo aver acquisito la certezza della restaurazione dei Borboni, essersi accaparrato dei fondi della banca di Amburgo, e aver commesso \"atti arbitrari che tendevano a rendere odioso il nome dei francesi\". Dopo aver ricevuto la fine di giugno gli archivi del suo comando, Davout scrisse un proprio resoconto (\"M\u00e9moire de M. le Mar\u00e9chal Davout, Prince d'Eckm\u00fchl au Roi\") che sped\u00ec a Luigi XVIII il 20 luglio; in questo lavoro di trenta pagine, il maresciallo confut\u00f2 con attenzione tutte le accuse mosse contro di lui, senza utilizzare lo stile da cortigiano in voga all'epoca. Il 26 luglio, il ministro della guerra inform\u00f2 Davout che il re aveva accettato la sua memoria, che nessuna procedura sarebbe stata intentata contro di lui, e che gli era anche permesso di pubblicare il documento per mettere a tacere i suoi critici.\nNonostante ci\u00f2, nei confronti del maresciallo prosegu\u00ec la condanna da parte degli ambienti ultra-realisti e sotto Luigi XVIII Davout fu mantenuto in disgrazia; nonostante le pressioni, fatte anche da suoi colleghi marescialli come Michel Ney e Nicolas Jean-de-Dieu Soult, perch\u00e9 aderisse al partito pro-Borboni, Davout si rifiut\u00f2 sempre di giurare fedelt\u00e0 al nuovo monarca. Questa caduta in disgrazia ebbe di converso il rendere Davout un punto di riferimento per i dissidenti e gli esponenti del bonapartismo, tanto che il maresciallo riguadagn\u00f2 rapidamente la fiducia di Napoleone quando questi si reinsedi\u00f2 a Parigi durante i \"cento giorni\"."}
{"id": "5993621", "revid": "124123", "url": "https://it.wikipedia.org/wiki?curid=5993621", "title": "Stefan Weinfurter", "text": "Weinfurter \u00e8 uno degli esponenti di una nuova fase della medievistica tedesca, basata su una prospettiva storico-antropologica e molto pi\u00f9 attenta rispetto al passato ad aspetti come il valore simbolico della comunicazione politica.\nFra le opere di Weinfurter si ricordano \"Carlo Magno. Il barbaro santo\", in cui analizza approfonditamente la figura di Carlo Magno e il ruolo del suo impero nell'Europa del tempo e odierna, e \"Canossa. il disincanto del mondo,\" con il quale si affronta la questione della lotta contro le investiture.\nNel 2008 il consiglio scientifico dell\u2019Istituto Storico Germanico di Roma ha eletto suo presidente Stefan Weinfurter, in successione di Ludwig Schmugge."}
{"id": "5993628", "revid": "585241", "url": "https://it.wikipedia.org/wiki?curid=5993628", "title": "Pere d'Art\u00e9s", "text": "Fu signore di Alfafara, Questo territorio fu acquistato per lui il 9 dicembre 1392 alla famiglia Or\u00eds. Il suo figlio ed il suo nipote continuarono ad essere i signori fin che il re d'Aragona lo compr\u00f2.\nEbbe diversi posti di significazione nella corte del re Giovanni I d'Aragona: consigliere, ciambellano e Cancelliere dello Scacchiere fra altri. Egli fu anche ambasciatore nel caso delle nozze del re con Iolanda di Bar, nella citt\u00e0 di Parigi. Egli fu anche cortigiano di Martino I di Aragona, che lui nomen\u00f2 essecutore testamentario in 1407.\nMecenate delle lettere, Francesc Eiximenis lui dedic\u00f2 il \"Llibre dels \u00e0ngels\" (Libro degli angeli) in 1392. Eiximenis redasse anche in catalano e non in latino, per domanda sua, la \"Vida de Jesucrist\" (Vita di Ges\u00f9 Cristo) in 1403. Antoni Canals lui dedic\u00f2 la traduzione catalana delle sue \"Exposicions del Pater Noster, Ave Maria i Salve\" (Esposizione del Padre Nostro, Ave Maria e Salve) in 1406.\nSi incaric\u00f2 della costruzione del Palazzo Reale di Valencia. In questo luogo mand\u00f2 fare la \"Camera degli Angeli\". Fu seppellito nella cappella degli Art\u00e9s, fondata per lui stesso, nel monastero certosino di Portaceli."}
{"id": "5993629", "revid": "124123", "url": "https://it.wikipedia.org/wiki?curid=5993629", "title": "Martha M\u00f6dl", "text": "Biografia.\nDopo gli studi al Conservatorio di Norimberga debutta come H\u00e4nsel in \"H\u00e4nsel e Gretel\" a Remscheid nel 1942 cantando successivamente a D\u00fcsseldorf.\nNel 1999 riceve l'Ordine di Massimiliano per le scienze e le arti."}
{"id": "5993630", "revid": "2010557", "url": "https://it.wikipedia.org/wiki?curid=5993630", "title": "Architetture religiose dell'Abruzzo", "text": "Questa lista di architetture religiose dell'Abruzzo elenca chiese e monasteri dell'Abruzzo."}
{"id": "5993643", "revid": "648716", "url": "https://it.wikipedia.org/wiki?curid=5993643", "title": "YotaPhone 2", "text": "YotaPhone 2 \u00e8 il secondo dispositivo sviluppato e prodotto dall'azienda russa Yota.\nSchermi.\nCome la versione precedente, presenta due schermi: un classico AMOLED da e sul retro uno schermo a inchiostro elettronico da . Lo YotaPhone 2 \u00e8 in vendita in Italia da venerd\u00ec 4 dicembre 2014."}
{"id": "5993645", "revid": "112149896", "url": "https://it.wikipedia.org/wiki?curid=5993645", "title": "Discontinuit\u00e0 di Balmer", "text": "La discontinuit\u00e0 di Balmer, viene definita come il salto di intensit\u00e0 che pu\u00f2 essere notato ai limiti della serie di Balmer, all'interno degli spettri stellari. Questa discontinuit\u00e0 si manifesta come una diminuzione dell'intensit\u00e0 dell'irraggiamento.\nQuesta discontinuit\u00e0 nasce dai diversi coefficienti di assorbimento caratteristici di ogni atmosfera stellare.\nL'ampiezza pu\u00f2 essere correlata alla temperatura e alla luminosit\u00e0 della stella (questo \u00e8 valido nei primi tipi spettrali).\nPer questo motivo, la discontinuit\u00e0 di Balmer \u00e8 utilizzata come parametro per la classificazione delle stelle."}
{"id": "5993647", "revid": "287204", "url": "https://it.wikipedia.org/wiki?curid=5993647", "title": "Parigi-Roubaix 1959", "text": "La Parigi-Roubaix 1959, cinquantasettesima edizione della corsa, fu disputata il 12 aprile 1959, per un percorso totale di 262,5\u00a0km. Fu vinta dal belga No\u00ebl For\u00e9, giunto al traguardo con il tempo di 6h08'20\" alla media di 42,760\u00a0km/h davanti ai connazionali Gilbert Desmet e Marcel Janssens.\nI ciclisti che tagliarono il traguardo a Roubaix furono 75."}
{"id": "5993648", "revid": "228587", "url": "https://it.wikipedia.org/wiki?curid=5993648", "title": "Previsioni stagionali", "text": "In meteorologia e climatologia le previsioni stagionali sono un tipo di previsioni del tempo atmosferico, che si collocano a met\u00e0 tra le previsioni meteorologiche propriamente dette, che hanno un limite di prevedibilit\u00e0 o prognosi fino alle 2 settimane, e le previsioni climatiche che invece hanno un range minimo annuale. Tali previsioni, attualmente in fase sperimentale, coprono un arco di una stagione e rinunciano al livello di dettaglio spazio-temporale delle comuni previsioni meteorologiche, tendendo ad essere pi\u00f9 simili alle previsioni climatiche ovvero fornendo in uscita la stima di alcuni parametri essenziali come temperatura e piovosit\u00e0 su vasti territori appoggiandosi spesso ai pattern della circolazione atmosferica a scala sinottica come le teleconnessioni atmosferiche."}
{"id": "5993650", "revid": "619191", "url": "https://it.wikipedia.org/wiki?curid=5993650", "title": "Bubuki Buranki", "text": ""}
{"id": "5993652", "revid": "2074539", "url": "https://it.wikipedia.org/wiki?curid=5993652", "title": "Gideon Emery", "text": "\u00c8 noto per la sua attivit\u00e0 teatrale in Sudafrica e come doppiatore di videogiochi, show televisivi e film.\nBiografia.\nEmery \u00e8 nato nel Berkshire in Inghilterra. All'et\u00e0 di quattro anni, suo padre trasfer\u00ec la famiglia a Johannesburg in Sudafrica. Gi\u00e0 da bambino, Emery inizi\u00f2 ad imitare i personaggi del cinema e della televisione. Presto fra le sue imitazioni vi furono quella di Michael Jackson e Max di \"Hart to Hart\". Fece ritorno in Inghilterra per frequentare il liceo, studiando per un breve periodo alla Reading Blue Coat School. Ma torn\u00f2 nuovamente in Sudafrica al \"St John's College\" di Johannesburg, dove materializz\u00f2 il suo amore per la professione di attore, interpretando Dick Deadeye nel musical di Gilbert e Sullivan, \"H.M.S. Pinafore\" e vincendo il premio per il miglior attore per il ruolo di Mr. Glum in \"L'Engagement\" di The Glums. Dopo aver per breve tempo considerato di dedicarsi alla grafica, decise di studiare per attore all'Universit\u00e0 di Witwatersrand. Mentre studiava interpret\u00f2 Salieri in \"Amadeus\" e Gregor in Steven Berkoff, un adattamento da \"La metamorfosi\" di Kafka.\nEmery vive a Los Angeles con sua moglie.\nCarriera.\nQuando era al terzo anno della scuola di teatro, la sua amica Ashley Callie and\u00f2 ad una audizione per uno spettacolo di pantomima, in occasione del Natale, a Johannesburg, diretto dal regista Janice Honeyman. Emery decise di accompagnarla e fin\u00ec con l'essere inserito nel cast. Egli interpret\u00f2 un paio di personaggi, ma impression\u00f2 il regista durante una modifica del set. Come risultato, il suo compagno di lavoro, l'attore veterano Bill Flynn, lo present\u00f2 al suo agente e la sua carriera decoll\u00f2. In quel periodo inizi\u00f2 una prolifica carriera come voce narrante. (Vincer\u00e0 successivamente un Gold Craft Award nel 2003). Si esib\u00ec in diversi teatri interpretando parti da caratterista, spesso interpretando ruoli multipli nella stessa opera, come tutti i ruoli maschili in \"Sleeping Around\" di Mark Ravenhill e Tom, Leslie e Phyllis in \"Sylvia\" di A.R. Gurney.\nInterpret\u00f2 commedie alla televisione e una serie, \"Not Quite Friday Night\". Ricevette il National Vita Award for Comedy per il ruolo di Maloom nella commedia \"Heel Against the Head\", ancora con Bill Flynn e l'attore e commediografo Paul Slabolepszy. Emery ha anche interpretato il suo monologo, \"Thin Man Talking\" e \"The Great Glendini\". Per l'ultimo, un album jazz, \"Standard Ease\". Lavor\u00f2 per l'ultima volta con Bill Flynn, interpretando Bernard mentre Flynn interpretava Willy Loman al Baxter Theatre in \"Morte di un commesso viaggiatore\".\nGrazie al suo acuto orecchio per gli accenti, Emery si trov\u00f2 a doppiare diversi ruoli, in produzioni cinematografiche e televisive inglesi e americane. Ben presto decise che era sullo schermo che voleva concentrare la sua attenzione. Dato che la maggior parte dei progetti principali lo portavano a recitare all'estero, decise che era tempo di esplorare diverse opportunit\u00e0. Nel tardo 2003, si trasfer\u00ec a Los Angeles, dove interpret\u00f2 molti personaggi sia sullo schermo (\"Last Resort\", \"Takers\", \"Moonlight\", \"Burn Notice\") che nei videogiochi come \"Final Fantasy XII\", ', \"Vanquish\", \"Dragon Age II\" e \"Street Fighter X Tekken\". Ha prestato la voce a videogiochi come ', \"Battlefield 3\" e \"\".\nEmery ha interpretato diversi episodi della serie MTV, \"Teen Wolf\" e apparso in \"True Blood\", \"NCIS\", \"Shameless\", \"Grimm, Daredevil\" e \"Chicago P.D.\""}
{"id": "5993655", "revid": "484362", "url": "https://it.wikipedia.org/wiki?curid=5993655", "title": "Museo di arte contemporanea (Teheran)", "text": "Il museo di arte contemporanea di Tehran (persiano: \u0645\u0648\u0632\u0647 \u0647\u0646\u0631\u0647\u0627\u06cc \u0645\u0639\u0627\u0635\u0631 \u062a\u0647\u0631\u0627\u0646), anche noto come TMoCA, \u00e8 tra i pi\u00f9 grandi musei dell'Iran.\nOspitato nel Palazzo Saadabad comprende pi\u00f9 di 3000 opere d'arte, del XIX e XX secolo, di artisti europei e statunitensi, tra cui quadri, stampe, disegni e sculture. Il TMoCA possiede anche una delle pi\u00f9 ampie collezioni di arte moderna e contemporanea iraniana.\nIl museo fu inaugurato da Farah Pahlavi nel 1977, due anni prima della rivoluzione iraniana. Si suppone che il museo abbia la pi\u00f9 ricca collezione di arte moderna, al di fuori di Europa e Nord America."}
{"id": "5993656", "revid": "1265417", "url": "https://it.wikipedia.org/wiki?curid=5993656", "title": "Joseph von Hammer", "text": ""}
{"id": "5993666", "revid": "203463", "url": "https://it.wikipedia.org/wiki?curid=5993666", "title": "Concorso Pianistico Internazionale \u201cRoma\u201d", "text": "Concorso Pianistico Internazionale \u201cRoma\u201d.\nIl Concorso Pianistico Internazionale \u201cRoma\u201d \u00e8 un concorso pianistico aperto a musicisti di tutto il mondo.\n\u00c8 stato istituito nel 1990 (dopo la prima edizione nazionale del 1989) dalla pianista Marcella Crudeli che ha ricoperto in tutte le edizioni il ruolo di direttore artistico.\n\u00c8 organizzato dall'Associazione Culturale \u201cFryderyk Chopin\u201d di cui Marcella Crudeli \u00e8 fondatrice e presidente. L'Associazione rappresenta l'Italia nell'ambito della IFCS-International Federation of Chopin Societies di Varsavia.\nFino al 1994 il Concorso \u00e8 stato realizzato in collaborazione con l'Ente dello Spettacolo, presieduto da Sergio Trasatti.\nAttualmente la manifestazione \u00e8 organizzata in collaborazione con la FCOM-Fryderyk Chopin Organizzazioni Musicali e con la Fondazione Cuomo.\nNel 1996, ha ottenuto l'Alto Patronato del Presidente della Repubblica da Oscar Luigi Scalfaro, riconfermato da Carlo Azeglio Ciampi. A partire dal 2006, con Giorgio Napolitano e Sergio Mattarella, la manifestazione ha mantenuto il riconoscimento del Capo dello Stato che ogni anno ha concesso al Concorso la sua Adesione e la Targa o la Medaglia di rappresentanza.\nNel 2014, \u00e8 stato conferito il patrocinio da parte della Commissione Nazionale Italiana per l'UNESCO e, dal 2016, anche da parte del Club per l'UNESCO di Roma.\nDal 2012 fa parte della Alink-Argerich Foundation e, dal 2015, rappresenta l'Italia nell'ambito della IFCS-International Federation of Chopin Societies di Varsavia.\nIl Concorso \u00e8 diviso in due parti: a categorie e in tre prove denominati fino al 2003, rispettivamente, Concorso Pianistico Internazionale per Giovani Pianisti e Concorso Pianistico Internazionale \u201cRoma\u201d. A partire dal 2004, l'intero concorso ha assunto l'attuale denominazione, mentre la competizione a prove \u00e8 stata intitolata a Fryderyk Chopin, prendendo il nome dall'Associazione organizzatrice.\nDal 1997, \u00e8 stata introdotta la terza prova con orchestra che si \u00e8 andata ad aggiungere alla parte solistica.\nDal 2018, le Sezioni \"A\" e \"B\" hanno assunto, rispettivamente, la denominazione di \"Giovani Pianisti\" e di \"Pianisti Emergenti\", mantenendo inalterati limiti di et\u00e0 e repertorio.\nDal 2019 \u00e8 stata istituita una collaborazione artistica con l'Universit\u00e0 Roma Tre e con la \"Roma 3 Orchestra\".\nAlle edizioni del Concorso si sono iscritti in totale circa 4000 giovani provenienti da 80 Paesi dei cinque continenti."}
{"id": "5993667", "revid": "120959137", "url": "https://it.wikipedia.org/wiki?curid=5993667", "title": "Stephen Mirrione", "text": "Biografia.\nNato nella Contea di Santa Clara, in California, Mirrione ha frequentato dapprima la Bellarmine College Preparatory e poi l'Universit\u00e0 della California, Santa Cruz, grazie al quale ha ottenuto la laurea nel 1991. In seguito si trasferisce a Los Angeles, dove inizia a lavorare con il regista Doug Liman, per il quale collabora come montatore nei film \"Student Body\", \"Swingers\" e \"Go - Una notte da dimenticare\". Ha avuto una notevole collaborazione anche con il regista Steven Soderbergh, con cui lavora nel film \"Traffic\", grazie al quale riesce ad ottenere l'Oscar per il miglior montaggio nel 2001 alla sua prima nomination.\nSuccessivamente, monta gli altri lavori di Soderbergh, tra cui i film \"Ocean's Eleven\", \"Ocean's Twelve\" e \"Ocean's Thirteen\" e i film \"The Informant!\" e \"Contagion\".\nInoltre collabora frequentemente anche con George Clooney e Alejandro Gonz\u00e1lez I\u00f1\u00e1rritu, per i quali ha montato \"21 grammi\", \"Good Night, and Good Luck,\" \"Babel, Le idi di marzo, Birdman, Revenant - Redivivo, Suburbicon\" e molti altri ancora. Per \"Babel\" e \"Revenant\" ha ricevuto rispettivamente la sua seconda e terza nomination agli Oscar, senza per\u00f2 riuscire a vincere."}
{"id": "5993674", "revid": "125892695", "url": "https://it.wikipedia.org/wiki?curid=5993674", "title": "Hwang Hee-chan", "text": "Biografia.\nNasce a Chuncheon, ma si trasferisce a Bucheon dopo la nascita e ci vive fino all'et\u00e0 di 11 anni. Inizia a giocare a calcio alla Singok Elementary School a Uijeongbu. Successivamente passa alla squadra di calcio della Pohang Jecheol Middle School, che \u00e8 anche la formazione Under-15 del . Dopo aver terminato le scuole medie passa alla Pohang Jecheol High School, formazione Under-18 dello stesso .\nCarriera.\nClub.\nSalisburgo e prestito all'Amburgo.\nDopo aver fatto parte delle giovanili del , nel 2015 si trasferisce in Austria, al , che lo aggrega alla sua seconda squadra, il , militante nella seconda serie austriaca, con cui esordisce in campionato il 27 febbraio 2015 nella vittoria per 4-2 in trasferta contro l'. Il 17 aprile segna il suo primo goal, nella vittoria per 4-1 contro l'. L'esordio con la prima squadra avviene la stagione successiva, il 6 dicembre 2015, in campionato in uno 0-0 in trasferta con il .\u00a0\nIl 3 novembre 2016 segna la sua prima doppietta, in occasione della partita di Europa League contro il Nizza; durante la stagione 2017-2018 si rende mette nuovamente in mostra in Europa League, con il suo Salisburgo che raggiunge le semifinali del torneo grazie alla vittoria ai quarti contro la Lazio (suo uno dei gol nella vittoria per 4-1 durante la gara di ritorno contro la squadra romana).\nIl 31 agosto 2018 si trasferisce in prestito secco all'Amburgo.\nAl termine dell'esperienza in Germania torna quindi al Salisburgo; durante la stagione 2019-2020 si rende protagonista, insieme al compagno di reparto H\u00e5land, soprattutto in Champions League (3 gol e 3 assist in 6 partite). Conclude la stagione con 16 gol e 22 assist in 40 presenze.\nLipsia e prestito al Wolverhampton.\nL'8 luglio 2020, Hwang viene acquistato dal Lipsia, che lo sceglie come sostituito dell'attaccante Timo Werner, trasferitosi al Chelsea. Sceglie di indossare la maglia numero 11 (appartenuta allo stesso Werner) e firma un contratto di cinque anni. Segna il suo primo gol con il Lipsia il 13 settembre 2020, nella partita di Coppa di Germania contro il Norimberga vinta 3-0. Nove giorni dopo debutta in Bundesliga contro il Mainz.\nIl 29 agosto 2021 viene ceduto in prestito al . Il 26 gennaio 2022 viene riscattato dal club inglese.\nNazionale.\nHa fatto parte delle selezioni Under-17, Under-18, Under-19, Under-20 e Under-23 sudcoreane.\nViene convocato per le Olimpiadi 2016 in Brasile.. Due anni dopo partecipa invece ai Mondiali in Russia.\nStatistiche.\nPresenze nei club.\n\"Statistiche aggiornate all'5 luglio 2020\"."}
{"id": "5993676", "revid": "22475", "url": "https://it.wikipedia.org/wiki?curid=5993676", "title": "L'isola che non c'\u00e8", "text": ""}
{"id": "5993693", "revid": "21880", "url": "https://it.wikipedia.org/wiki?curid=5993693", "title": "Kraburi (fiume)", "text": "Il fiume Kraburi (in lingua thai: \u0e41\u0e21\u0e48\u0e19\u0e49\u0e33\u0e01\u0e23\u0e30\u0e1a\u0e38\u0e23\u0e35, RTGS: \"Mae Nam Kraburi\", IPA: ; in lingua birmana: \u1019\u103c\u1005\u103a\u1000\u103c\u102e\u1038\u1014\u102c\u1038, trascrizione BGN/PCGN: \"myitkyina\", fiume Kyan), chiamato in Thailandia anche Kra e Chan, \u00e8 il fiume che segna il confine pi\u00f9 meridionale tra la Birmania e la Thailandia. \u00c8 lungo 60\u00a0km e si getta nelle acque del Mare delle Andamane.\nNasce dai Monti del Tenasserim nei pressi dell'omonima cittadina di Kraburi, nella zona conosciuta come istmo di Kra, e si snoda tra i suddetti monti. Sulle rive del suo estuario, largo 6 km, si trovano la citt\u00e0 birmana di Kawthaung, conosciuta nel periodo coloniale come Victoria Point, e quella thai di Ranong.\nIl fiume si trova nel Parco nazionale Lam Nam Kraburi, che comprende anche alcune isolette situate nella zona dell'estuario e le foreste pluviali tropicali lungo le sue rive. La ricca vegetazione che circonda il fiume comprende diverse specie di mangrovia, tra cui \"Xylocarpus moluccensis\", \"Xylocarpus granatum\", \"Bruguiera sexangula\", \"Avicennia marina\" e \"Sonneratia\" sp..\nTra le specie animali di quest'area vi sono la tigre, il leopardo nebuloso, l'orso tibetano, la mangusta. Caratteristici del fiume sono alcuni tipi di rane e rospi ma soprattutto il gambero del Kraburi."}
{"id": "5993694", "revid": "767487", "url": "https://it.wikipedia.org/wiki?curid=5993694", "title": "Choi Kyu-baek", "text": "Carriera.\nClub.\nHa sempre giocato in Corea del Sud, nello , con cui ha esordito nel 2016. Il 15 marzo 2016 esordisce in AFC Champions League nella vittoria casalinga per 4-2 contro i vietnamiti del , sfida valida per il girone E, nella quale gioca tutti i 90 minuti.\nNazionale.\nViene convocato per le Olimpiadi 2016 in Brasile."}
{"id": "5993696", "revid": "709565", "url": "https://it.wikipedia.org/wiki?curid=5993696", "title": "Sledgehammer", "text": ""}
{"id": "5993697", "revid": "38120", "url": "https://it.wikipedia.org/wiki?curid=5993697", "title": "Erodoro di Eraclea", "text": "Biografia.\nI dati biografici di Erodoro sono praticamente nulli. Di lui \u00e8 noto solo che fosse di Eraclea, nel Ponto ed \u00e8 citato da Aristotele come padre del filosofo e matematico megarico Brisone, fiorito a met\u00e0 del V secolo a.C..&lt;br&gt;Questo riferimento a Brisone permette di collocare Erodoro almeno all'inizio del secolo, di etnia ionica (Eraclea era stata, infatti, fondata dai Megaresi), situandolo, dunque, nel \"rinascimento ionico' a ridosso della prima guerra persiana, in contemporanea con il pi\u00f9 anziano Ecateo, con cui condivise le esperienze logografiche e l'attenzione al mito.\nOpere.\nDelle opere di Erodoro ci sono pervenuti 63 frammenti, molti dei quali non testuali, confluiti soprattutto nelle raccolte di scolii.&lt;br&gt;\nL'opera pi\u00f9 importante e pi\u00f9 citata era senza dubbio il \"Discorso su Eracle\", in almeno 17 libri, in cui Eracle era di fatto simbolo della pratica della filosofia, visto che Erodoro vedeva la clava come emblema della forza e la leontea come simbolo di saggezza, che, combinate, riescono a sconfiggere i cattivi desideri.&lt;br&gt;\nDi ampio respiro, anche se non ne conosciamo l'estensione, dovevano essere le \"Argonautiche\", di cui restano 6 frammenti certi negli scolii ad Apollonio Rodio. In questo lavoro, Erodoro evidenziava una notevole attenzione a ripercorrere organicamente tutta la saga argonautica.&lt;br&gt;\nOpere minori, di cui \u00e8 noto ben poco, erano la \"Pelopea\", di cui non abbiamo che un solo frammento certo, citato da uno scolio a Pindaro, a proposito di Oreste e la \"Storia di Orfeo e Museo\", di cui resta un solo frammento."}
{"id": "5993698", "revid": "81739324", "url": "https://it.wikipedia.org/wiki?curid=5993698", "title": "Jesse Fortunato", "text": ""}
{"id": "5993699", "revid": "81739333", "url": "https://it.wikipedia.org/wiki?curid=5993699", "title": "Jess Girotti", "text": ""}
{"id": "5993700", "revid": "6923", "url": "https://it.wikipedia.org/wiki?curid=5993700", "title": "Louise de Gu\u00e9h\u00e9neuc", "text": "Biografia.\nEra la figlia del senatore Fran\u00e7ois Scholastique, conte di Gu\u00e9h\u00e9neuc, e di sua moglie, Marie Louise Henriette Cr\u00e9py. Era la sorella del generale Charles Louis Joseph Olivie.\nMatrimonio.\nSpos\u00f2, il 16 settembre 1800 a Dornes, il generale di brigata Jean Lannes (1769-1809), che aveva divorziato dalla sua prima moglie adultera. Ebbero cinque figli:\nHa vissuto una vita felice e soddisfatta per 9 anni. Ma la sua felicit\u00e0 \u00e8 stata brutalmente interrotta nel 1809 per la morte di suo marito che amava teneramente. Aveva ricevuto una formazione eccellente e brill\u00f2 come ambasciatrice di Francia alla corte del Portogallo.\nDama d'onore.\nPochi mesi dopo, Napoleone la nomin\u00f2 alla carica di dama d'onore dell'imperatrice Maria Luisa.\nLa duchessa di Montebello \u00e8 stata una scelta eccellente. Era giovane, bella, perfetta e vedova di un generale dell'esercito, deceduto sul campo di battaglia.\nIl suo primo dovere era quello di andare a Braunau am Inn, il confine con la Baviera, per ricevere l'arciduchessa. Durante il viaggio di ritorno via Strasburgo, non pot\u00e9 resistere al desiderio di vedere il corpo imbalsamato di suo marito, che era in attesa, in una cripta, del suo trasporto solenne a Parigi.\nBen presto le due donne divennero amiche, inseparabili. Si diffuse la voce che Maria Luisa, svogliata e senza carattere, era interamente governata da Louise e Napoleone si offese molto.\nDopo la caduta dell'Impero, si ritir\u00f2, senza rimpianto, a vita privata.\nNel 1818, ha venduto il Ch\u00e2teau de Maisons al famoso banchiere Jacques Laffitte. Nel 1819, ha donato alla citt\u00e0 di Lectoure il palazzo vescovile diventando propriet\u00e0 nazionale e oggi ospita il municipio."}
{"id": "5993702", "revid": "228587", "url": "https://it.wikipedia.org/wiki?curid=5993702", "title": "Dipartimento delle Alpi Apuane", "text": "Il dipartimento delle Alpi Apuane fu un dipartimento della Repubblica Cisalpina dal 1797 al 1798, esteso sul vecchio Ducato di Massa.\nStoria.\nIl 30 giugno 1796 una colonna dell'esercito di Napoleone scese a Massa dal gi\u00e0 arresosi Ducato di Parma attraverso il passo della Cisa, e foment\u00f2 lo scoppio della rivoluzione giacobina nel piccolo e indifeso ducato di Maria Beatrice d'Este, da anni trasferitasi alla corte di Vienna. Abolita la monarchia, il 30 gennaio i delegati giunti a Modena proclamarono l'annessione alla Repubblica Cispadana come \"dipartimento di Luni\". Con l'unione dello Stato alla Repubblica Cisalpina l'8 luglio, in base alla Costituzione la provincia cambi\u00f2 nome in Dipartimento delle Alpi Apuane.\nL'anno successivo, il colpo di Stato conservatore dell'esercito francese orfano del generale Bonaparte partito per l'Egitto, ridusse il numero delle province in nome dei risparmi bellici, e Massa fu unita a Reggio Emilia nell'ingrandito dipartimento del Crostolo, mentre i comuni della Garfagnana passarono al dipartimento del Panaro."}
{"id": "5993703", "revid": "767487", "url": "https://it.wikipedia.org/wiki?curid=5993703", "title": "Sigala", "text": "Carriera.\nFielder inizi\u00f2 a studiare pianoforte all'et\u00e0 di 8 anni. Terminati gli studi all'universit\u00e0 di Westminster si laure\u00f2 in musica commerciale. Suon\u00f2 in diverse band e si occup\u00f2 di mixing per altri artisti, come \"Good Times\" di Ella Eyre con Sigma. Il suo primo singolo da solista fu \"Easy Love\" ispirata alla band statunitense The Jackson 5.\nIl secondo singolo di Fielder si intitola \"Sweet Lovin\". Pubblicato il 4 dicembre 2015, ha raggiunto il numero 3 nella Official Singles Chart.\nIl terzo singolo di Sigala, \"Say You Do\", \u00e8 uscito il 18 marzo 2016. La canzone contiene un sample di \"Always Be My Baby\" di Mariah Carey.\nUn altro singolo, \"Give Me Your Love\", \u00e8 stato pubblicato il 29 aprile 2016, con la voce di John Newman; quest'ultima canzone \u00e8 stata co-prodotta da Nile Rodgers.\nAltri singoli di Sigala sono \"Came here for love\" feat. \"Ella Eyre\", \"Lullaby\" feat \"Paloma Faith\", \"Feels like Home\" feat \"Fuse ODG\", \"Sean Paul\" e \"Kent Jones\", \"We Don't Care\" feat \"The Vamps\".\nIl 21 settembre 2018 pubblica il suo primo album, \"Brighter Days\"."}
{"id": "5993713", "revid": "117415754", "url": "https://it.wikipedia.org/wiki?curid=5993713", "title": "Il Labirinto - Storie di ordinaria ingiustizia", "text": "Il Labirinto - Storie di ordinaria ingiustizia \u00e8 stato un programma televisivo italiano, in onda in seconda serata su Rete 4, dal 26 maggio al 30 giugno 2016, con la conduzione di Carmelo Abbate.\nIl programma.\nLa trasmissione \u00e8 andata in onda su Rete 4, con la conduzione di Carmelo Abbate.\nEdizioni.\nPrima edizione.\nLa prima edizione, \u00e8 andata in onda ogni gioved\u00ec in seconda serata su Rete 4 dal 26 maggio al 30 giugno 2016 con la conduzione di Carmelo Abbate."}
{"id": "5993715", "revid": "767487", "url": "https://it.wikipedia.org/wiki?curid=5993715", "title": "Park Yong-woo", "text": "Carriera.\nClub.\nHa sempre giocato in Corea del Sud, nel , con cui ha esordito il 5 maggio 2015 in Champions League nella vittoria esterna per 3-2 contro i giapponesi del .\nNazionale.\nHa fatto parte della Nazionale Under-23 sudcoreana\nViene convocato per le Olimpiadi 2016 in Brasile."}
{"id": "5993716", "revid": "709565", "url": "https://it.wikipedia.org/wiki?curid=5993716", "title": "Un giorno di festa", "text": ""}
{"id": "5993718", "revid": "729019", "url": "https://it.wikipedia.org/wiki?curid=5993718", "title": "Lunetta Santo Stefano", "text": "La Lunetta Santo Stefano \u00e8 una fortificazione costruita nel 1799 ad Ancona, in epoca napoleonica, durante il periodo in cui i francesi occupavano la citt\u00e0 di Ancona, per migliorare le capacit\u00e0 difensive urbane.\nLa fortificazione fu utilizzata dai francesi nel 1799 contro gli attacchi austriaci, successivamente venne distrutta da quest'ultimi nel 1815, ricostruita venne utilizzata nel 1849 durante l'assedio assedio del 1849, durante il quale gli austriaci circondavano la citt\u00e0, che aveva aderito alla Repubblica Romana. Non venne invece investita direttamente durante l'assedio del 1860.\nDopo l'unit\u00e0 d'Italia, faceva parte della terza ed ultima linea difensiva; perse progressivamente rilievo militare in seguito alla Terza guerra d'indipendenza italiana.\nL'opera difensiva \u00e8 in gran parte inserita in un terrapieno con diversi locali ad uso difensivo, collegati tra loro da gallerie sotterranee; \u00e8 presente anche una casermetta. La Lunetta di Santo Stefano era uno dei caposaldi delle mura cittadine, tra Forte Cardeto, il Campo trincerato e la Cittadella.\nAll'interno della Lunetta Santo Stefano si estende il Parco della Lunetta, mentre all'esterno delle sue mura si trova il Parco del Pincio.\nLe mura ottocentesche della citt\u00e0 collegano anche oggi la Lunetta con l'antico campo trincerato, all'interno del quale si trova il Parco della Cittadella.\nA volte la fortificazione \u00e8 aperta al pubblico per lo svolgimento di visite guidate."}
{"id": "5993720", "revid": "1305772", "url": "https://it.wikipedia.org/wiki?curid=5993720", "title": "Domenicane di Santa Caterina da Siena", "text": ""}
{"id": "5993721", "revid": "81739714", "url": "https://it.wikipedia.org/wiki?curid=5993721", "title": "Arial Black", "text": ""}
{"id": "5993735", "revid": "1305772", "url": "https://it.wikipedia.org/wiki?curid=5993735", "title": "Idealista (disambigua)", "text": ""}
{"id": "5993738", "revid": "81739919", "url": "https://it.wikipedia.org/wiki?curid=5993738", "title": "Sacro Speco", "text": ""}
{"id": "5993739", "revid": "1543377", "url": "https://it.wikipedia.org/wiki?curid=5993739", "title": "Sollevamento pesi ai Giochi della XVII Olimpiade - Pesi gallo", "text": "La competizione della categoria pesi gallo (fino a 56\u00a0kg) di sollevamento pesi ai Giochi della XVII Olimpiade si \u00e8 svolta il giorno 7 settembre 1960 al Palazzetto dello Sport di Roma.\nRegolamento.\nLa classifica era ottenuta con la somma delle migliori alzate delle seguenti 3 prove:\nSu ogni prova ogni concorrente aveva diritto a tre alzate."}
{"id": "5993742", "revid": "1543377", "url": "https://it.wikipedia.org/wiki?curid=5993742", "title": "Nuoto ai Campionati europei di nuoto 2016 - 200 metri stile libero femminili", "text": "La gara dei 200 metri stile libero femminili degli Europei 2016 si \u00e8 svolta il 20 e il 21 maggio 2016. Il 20 maggio si sono svolte batterie (al mattino) e semifinali (al pomeriggio), mentre la finale nel pomeriggio del giorno seguente.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione non sono stati migliorati record."}
{"id": "5993747", "revid": "124565124", "url": "https://it.wikipedia.org/wiki?curid=5993747", "title": "Marcus Willis", "text": "Willis ha fatto il suo debutto nel tour professionistico al Torneo di Wimbledon 2016, accedendo al tabellone principale dopo aver vinto 6 partite di qualificazione per il torneo.\nAl primo turno ha sconfitto Ri\u010dardas Berankis, giocatore con pi\u00f9 di 700 posizioni sopra Willis nel ranking. Nel secondo turno ha affrontato sul campo centrale l'allora sette volte vincitore del torneo, Roger Federer, venendo sconfitto in tre set.\nCarriera.\n2007.\nIn questo anno Willis, diciassettenne, diventa professionista.\n2008-2015.\nIn questi anni disputa tornei ITF e ne vince una buona quantit\u00e0 sia in singolare che in doppio.\n2016: Secondo turno a Wimbledon e sfida con Federer.\nNei primi cinque mesi dell'anno vince solo una partita ITF.\nWillis, sceso al numero 772 della classifica ATP, disputa le prequalificazioni di Wimbledon e le supera. Successivamente passa anche le qualificazioni, battendo nel turno decisivo Daniil Medvedev, ora classificato al numero 2 del mondo. Al primo turno Willis, all'esordio in un tabellone principale del circuito maggiore, sconfigge Ri\u010dardas Berankis, top 100 ATP, con il punteggio di 6-3, 6-3, 6-4.\nAl secondo turno affronta Roger Federer, recordman di vittorie nel torneo. Willis viene sconfitto 6-0, 6-3, 6-4.\n2017: terzo turno a Wimbledon in doppio.\nNel 2017 Willis fa il suo esordio nel circuito maggiore in doppio a Wimbledon. \nInsieme a Jay Clarke passa il primo turno contro Jared Donaldson e Jeevan Nedunchezhiyan in rimonta, 6-3 al quinto set. Al secondo turno i due britannici sconfiggono i top 10 e due volte campioni Slam Nicolas Mahut e Pierre-Hugues Herbert, teste di serie numero due del torneo, con il risultato di 3-6, 6-1, 7-6, 5-7, 6-3. Perdono al terzo turno da Oliver Marach e Mate Pavi\u0107 6-3, 6-4, 7-6. In singolare arriva al terzo turno di qualificazioni battendo Andrej Martin e Liam Broady ma perdendo contro Illya Marchenko 6-4, 6-1, 7-6.\n2018-2021.\nNel 2018 fallisce nella qualificazione a Wimbledon in entrambe le specialit\u00e0. In singolare cede 7-6, 7-6 a Daniel Evans, appena tornato da una squalifica, nelle prequalificazioni. In doppio perde al primo turno delle qualificazioni insieme ad Aidan McHugh: vengono sconfitti da Austin Krajicek e Jeevan Nedunchezhiyan in due set. Queste sono state le sue ultime partecipazioni a Wimbledon. Nel 2018 (bilancio ITF 3-3) termina la carriera da singolarista e continua in doppio, dove disputa solo quattro match nel circuito minore perdendoli tutti. Nel 2019 non disputa nessun torneo e nel 2020 disputa alcuni ITF in doppio (5 vittorie e 6 sconfitte), chiudendo l'anno al numero 1367 della specialit\u00e0. Il 4 marzo 2021, anno in cui non ha disputato nessuna partita, annuncia il ritiro all'et\u00e0 di trent'anni."}
{"id": "5993750", "revid": "767487", "url": "https://it.wikipedia.org/wiki?curid=5993750", "title": "Gabriel Somi", "text": "Caratteristiche tecniche.\nTerzino sinistro, come caratteristiche principali gli vengono attribuite velocit\u00e0 e tecnica.\nCarriera.\nClub.\nNato a \u00d6rebro da una famiglia di origine mediorientale, \u00e8 cresciuto nelle giovanili nell'IFK Kumla. Nel 2009 ha giocato con l'\u00d6rebro Syrianska nel campionato di Division 3, la quinta serie nazionale, rimanendovi fino al 2011.\nNel 2012 l'allora ventenne Somi ha fatto il grande passo in Allsvenskan con il trasferimento al Syrianska della citt\u00e0 di S\u00f6dert\u00e4lje, squadra anch'essa giallorossa e anch'essa fondata da immigrati siriaci. Nella massima serie gioca 22 incontri in due anni, di cui 18 da titolare. Rimane al Syrianska per altri due anni anche dopo la retrocessione in Superettan.\nScaduto il contratto con il Syrianska, \u00e8 stato ingaggiato dall'\u00d6stersund che si apprestava a disputare la sua prima annata in Allsvenskan.\nIl 5 gennaio 2018 passa al New England Revolution a parametro zero. Nel giugno 2019 si \u00e8 svincolato con cinque mesi di anticipo rispetto alla fine del contratto, complice il mancato spazio ottenuto negli ultimi mesi.\nRimasto svincolato per qualche mese, Somi nel febbraio 2020 ha firmato un contratto annuale con l'AFC Eskilstuna, squadra che si apprestava a disputare il campionato di Superettan 2020 vista la retrocessione dall'Allsvenskan dell'anno precedente quando ancora Somi non era in rosa. A fine anno ha lasciato il club.\nIl 20 aprile 2021 \u00e8 stato presentato \u2013 contemporaneamente al centrocampista Ammar Ahmed \u2013 come nuovo ingaggio dello United IK Nordic neopromosso in Division 2, ovvero la quarta serie svedese.\nNazionale.\nViene convocato per la prima volta con la nazionale siriana in occasione della partita Siria-Australia valida per le qualificazioni al Mondiale 2018."}
{"id": "5993753", "revid": "124123", "url": "https://it.wikipedia.org/wiki?curid=5993753", "title": "Jan Olis", "text": "Biografia.\nMenzionato a Roma nel 1631 e iscritto tra il 1632 e il 1635 alla gilda di San Luca di Dordrecht, dipinse scene di genere bicine a quelle di Palamedes, come lo \"Scienziato\" ora al Mauritshuis dell'Aia, il \"Musicista\" del 1633 della National Gallery di Londra, la \"Giovane donna\" del Museo Boijmans Van Beuningen di Rotterdam e la \"Scena galante\" del museo di M\u00e2con.\nNel 1647 esegu\u00ec la sua unica \"Natura morta\", ora in una collezione privata, che, per i suoi colori freddi e metallici, \u00e8 da collegare con il gusto \"monocromo\" di Claesz e di Heda."}
{"id": "5993774", "revid": "15756", "url": "https://it.wikipedia.org/wiki?curid=5993774", "title": "Benjamin Proud", "text": "Carriera.\nSpecializzato nei 50m del delfino e dello stile libero, ha vinto il titolo sulla distanza dei 50 delfino ai mondiali di Budapest 2017.\nHa anche un bronzo europeo sui 50 delfino in lunga conquistato a Londra 2016. \u00c8 l'attuale campione d'Europa dei 50 stile libero e l'argento europeo nei 50 delfino dietro all'ucraino Andrij Hovorov (Glasgow 2018).\nPrimati personali.\nI suoi primati personali in vasca da 50 metri sono:\nI suoi primati personali in vasca da 25 metri sono:"}
{"id": "5993775", "revid": "111319", "url": "https://it.wikipedia.org/wiki?curid=5993775", "title": "Ben Proud", "text": ""}
{"id": "5993776", "revid": "124123", "url": "https://it.wikipedia.org/wiki?curid=5993776", "title": "Roberto Rotatori", "text": "Specifico del Concorso Completo di Equitazione, che comprende dressage (o addestramento) salto ostacoli e cross country, Rotatori ha partecipato a molte competizioni prestigiose, fra cui i Giochi olimpici di Pechino del 2008, dove arriva 29\u00ba. Nel 2009 ottiene il 4\u00ba posto al CCI4* di Badminton, risultato pi\u00f9 alto mai conseguito da un cavaliere italiano nel pi\u00f9 prestigioso concorso di completo al mondo nella sua 60sima edizione, con oltre 250.000 spettatori.\nAd oggi Rotatori \u00e8 attivo sulla scena agonistica internazionale e qualificato per i Campionati del Mondo di Tryon Usa 2018."}
{"id": "5993777", "revid": "486946", "url": "https://it.wikipedia.org/wiki?curid=5993777", "title": "Qara\u011fand\u0131", "text": ""}
{"id": "5993784", "revid": "122377683", "url": "https://it.wikipedia.org/wiki?curid=5993784", "title": "Campionati del mondo di corsa campestre 2015", "text": "Il XLI Campionato mondiale di corsa campestre si \u00e8 tenuto a Guiyang, in Cina, il 28 marzo 2015 al Guiyang Horse Racing Circuit. \u00c8 stata la 41\u00aa edizione, organizzata dalla IAAF. Si sono tenuti per la prima volta in Cina, e per la terza in Asia (dopo Fukuoka nel 2006 e Amman nel 2009). Vi hanno preso parte 410 atleti in rappresentanza di 51 nazioni. Il titolo maschile \u00e8 stato vinto da Geoffrey Kamworor mentre quello femminile da Agnes Tirop.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione). Hanno partecipato un totale di 410 atleti da 51 nazioni diverse. Ci\u00f2 rappresenta un incremento di dieci nazioni e tredici atleti partecipanti in pi\u00f9 rispetto all'edizione precedente."}
{"id": "5993786", "revid": "599013", "url": "https://it.wikipedia.org/wiki?curid=5993786", "title": "Jani Rita", "text": "Carriera.\nIn carriera ha vestito, in patria, le maglie di Jokerit (oltre 750 presenze tra SM-liiga e Kontinental Hockey League) e HPK (nell'anno della serrata in NHL, stagione 2004-2005), mentre in Nord America ha difeso i colori di Edmonton Oilers (che lo avevano scelto al primo giro al draft 1999) e Pittsburgh Penguins in NHL, e degli Hamilton Bulldogs in AHL.\nCon la nazionale finlandese ha disputato due campionati mondiali, con la medaglia di bronzo vinta nel 2006. A livello giovanile aveva vestito anche le maglie di Under-16, Under-18 (medaglia d'argento ai campionati europei di categoria 1998) e Under-20 (medaglia d'argento ai campionati mondiali di categoria 2001)."}
{"id": "5993805", "revid": "1525117", "url": "https://it.wikipedia.org/wiki?curid=5993805", "title": "Episodi di Spooksville", "text": "La prima stagione della serie televisiva Spooksville \u00e8 stata trasmessa dal 26 ottobre 2013 al 17 maggio 2014 sul canale Hub Network.\nIn Italia la serie \u00e8 trasmessa dal 6 dicembre 2014 su Rai Gulp."}
{"id": "5993808", "revid": "1718925", "url": "https://it.wikipedia.org/wiki?curid=5993808", "title": "Confine tra Inghilterra e Scozia", "text": "Il confine tra Inghilterra e Scozia, conosciuto anche come confine anglo-scozzese (in inglese: \"Anglo-Scottish border\", o semplicemente \"The Border\"; in scots: \"Inglis-Scots border\"), \u00e8 il confine che divide le due nazioni costitutive pi\u00f9 estese del Regno Unito.\nStoria.\nUna prima definizione del confine risale al 1237, quando le due entit\u00e0 erano ancora due regni separati ed indipendenti tra loro. Leggere modifiche vennero poi effettuate nel 1482 e nel 1552, fino a quando, con l'unione dei due regni sancita con gli \"Acts of Union\" del 1707, il confine perse definitivamente la sua valenza primaria e principale.\nAd ora, il confine conserva il suo significato storico di delimitazione tra le due nazioni all'interno del Regno Unito, venendo tuttavia delimitato sulle strade che lo attraversano ed ampiamente segnalato ai turisti con cartelli e insegne.\nGeografia.\nIl confine taglia da est a ovest l'isola di Gran Bretagna, partendo da Berwick-upon-Tweed e, attraversando i monti Cheviot, giunge dalla parte opposta nei pressi dell'estuario del Solway, a pochi chilometri da Carlisle e dal Vallo di Adriano.\nLa linea lungo il suo percorso incontra le seguenti contee:\n Inghilterra:\n Scozia:\nVie di comunicazione.\nLe seguenti sono le principali strade che connettono Inghilterra e Scozia attraversando il confine."}
{"id": "5993813", "revid": "124776181", "url": "https://it.wikipedia.org/wiki?curid=5993813", "title": "Godsilia lanceolata", "text": "La godsilia (Godsilia lanceolata) \u00e8 un pesce osseo estinto, appartenente ai perciformi. Visse nell'Eocene medio (Luteziano, circa 45 milioni di anni fa) e i suoi resti fossili sono stati ritrovati in Italia, nel famoso giacimento di Monte Bolca.\nDescrizione.\nQuesto pesce era molto simile a un tonno dalle forme snelle; le dimensioni potevano arrivare al mezzo metro di lunghezza. Le spine delle pinne dorsali e le spine neurali erano pi\u00f9 ampie che in altri scombridi di taglia simile. Erano presenti delle scaglie ingrandite e ispessite nella zona delle pinne pettorali e, ventralmente, fino all'origine della pinna anale. Il resto del corpo era ricoperto da piccole scaglie. \"Godsilia\" possedeva 33-34 vertebre, e gli ipurali dall'1 al 4 erano fusi insieme in una piastra ipurale, cos\u00ec come l'urostilo. Le pinne pettorali erano lunghe. Le pinne dorsali erano vicine l'una all'altra. I denti erano piuttosto grandi, conici e molto appuntiti.\nClassificazione.\nInizialmente i fossili di questo animale, scoperti nel ben noto giacimento di Monte Bolca (Verona, Italia), vennero descritti con il nome di Scomber orcynus da Volta nel 1796. Successivamente Louis Agassiz, prima in una pubblicazione del 1835 e poi nella sua monumentale opera \"Recherches sur les poissons fossiles\" (1844), attribu\u00ec i fossili alla nuova specie Thynnus lanceolatus, considerandola una stretta parente dei tonni attuali. Questa classificazione rimase pressoch\u00e9 invariata fino al 2006, quando Monsch oper\u00f2 una revisione degli scombroidi di Monte Bolca e istitu\u00ec il genere \"Godsilia\" per questa specie. \"Godsilia\" \u00e8 considerata una forma intermedia tra le sottofamiglie Scombrinae e Scomberomorinae. "}
{"id": "5993814", "revid": "72396", "url": "https://it.wikipedia.org/wiki?curid=5993814", "title": "Grechetto rosso", "text": ""}
{"id": "5993824", "revid": "113454025", "url": "https://it.wikipedia.org/wiki?curid=5993824", "title": "U-995", "text": "U 995 \u00e8 un \"U-Boot\" tedesco di tipo VII C / 41 utilizzato durante la seconda guerra mondiale dalla Marina militare tedesca. In servizio dal settembre 1943, ha completato nove missioni. Alla fine della guerra la Marina norvegese ne \u00e8 entrata in possesso. Nel 1965 fece il suo ritorno in Germania con la consegna ufficiale il 2 ottobre 1971, e dal 13 marzo 1972 divenne una nave museo posta ai piedi del Monumento navale di Laboe. Il sommergibile \u00e8 visitato ogni anno da circa 350.000 persone.\nL'entrata in servizio e la formazione dell'equipaggio.\nDopo il varo del 22 luglio 1943 presso il cantiere Blohm &amp; Voss di Amburgo, l'\"U-boot\" il 16 settembre 1943 entr\u00f2 in servizio al comando del tenente di vascello Walter K\u00f6hntopp ed assegnato alla 5\u00aa flottiglia sommergibili presso Kiel per l'addestramento. La introduttiva nel Mar Baltico dur\u00f2 fino a maggio 1944 poi l'\"U 995\" \u00e8 stato assegnato alla 13\u00aa flottiglia sommergibili a Trondheim in Lofjord. In questo periodo, il successo iniziale della guerra sottomarina tedesca era gi\u00e0 storia. A causa di tattiche migliorate e innovazioni tecnologiche per la difesa sottomarina, gli Alleati avevano avuto la meglio in Atlantico.\nIn Norvegia.\nFino al 25 aprile 1944 l'\"U 995\" ha prestato servizio in Norvegia e nel suo settore di competenza nel mare del Nord. Anche se \u00e8 stato attaccato pi\u00f9 volte dagli aerei, grazie a tempestive immersioni subacquee poteva raggiungere in completa sicurezza il porto di Kristiansund. Dopo la riparazione di piccoli danni partecip\u00f2 anticipatamente nel luglio del 1944 a uno degli ultimi attacchi sottomarini tedeschi su un convoglio. A causa dell'assiduo pattugliamento aereo alleato, tuttavia, non riusc\u00ec a rintracciare e attaccare il convoglio di 25 battelli di linea verso la Russia. Dopo pesanti perdite il sommergibile si trasfer\u00ec a Trondheim, dove rimase fino al completamento delle riparazioni alla fine di agosto 1944.\nLa missione successiva port\u00f2 l'\"U 995\" alla fine di agosto in prossimit\u00e0 di basi navali russe nello stretto Yugorsky, dove incontr\u00f2 mine navali. Senza incidenti due settimane pi\u00f9 tardi torn\u00f2 rapidamente nel porto. Dopo un successivo breve pattugliamento, quando il sommergibile non ebbe nuovamente successo, Walter K\u00f6hntopp il 9 ottobre 1944 decise di sbarcare, lasciando il comando al tenente di vascello Hans Georg Hess.\nOperazioni nel Mare del Nord.\nIl 5 dicembre 1944 l''\"U 995\" ha segnato, sotto il suo nuovo comandante, il primo affondamento del cargo sovietico \"Proletarij\" (1128 t) del convoglio sovietico PK-20. Tra il 21 e il 29 dicembre 1944 affond\u00f2 tre piccole navi da guerra sovietiche (motoscafo Reshitelnyj di 20 t, il peschereccio \"Som 52\" di 417\u00a0t,) il dragamine ausiliario \"Tsh-883\" di 633\u00a0t). Il successivo affondamento avvenne il 2 marzo 1945, quando fu silurato il cacciasommergibili sovietico \"BO-224\" (ex \"SC-1507\") di 105\u00a0t. Il 20 marzo ha danneggiato cos\u00ec duramente il cargo statunitense \"Horace Bushnell\" di 7176\u00a0BRT del Convoglio artico JW 65, tanto da essere inserito nella lista del tonnellaggio affondato. Nel complesso, ha affondato sei navi per un totale di 9474\u00a0BRT.\nUtilizzo dopo la guerra.\nAlla fine della guerra, il sommergibile divenne bottino per il Regno Unito, ma \u00e8 rimasto nella sua base norvegese e non \u00e8 stato distrutto durante l'Operazione Deadlight. Fu poi donato alla Norvegia come bottino di guerra e nel 1946 pass\u00f2 sotto la Marina Norvegese. Fu in servizio negli anni 1952-1962 come nave-scuola con il nome \"Kaura\" con base a Narvik. Nel 1965 termin\u00f2 il servizio con la Marina norvegese. Fu restituito per un prezzo simbolico di un marco tedesco alla Germania e restaurato qui fino al 1971 rendendolo il pi\u00f9 fedele possibile al suo stato nel maggio 1945. Tuttavia, la torre ora visibile \u00e8 una riproduzione. Analogamente, anche alcune delle strutture sul ponte.\nDal 13 marzo 1972 si trova ai piedi del Memoriale navale di Laboe e pu\u00f2 essere qui visitato.\nCaratteristiche Tecniche.\nDimensioni Principali.\nLunghezza: 67,2m\nLarghezza: 6,2mPescaggio: 4.8m\nAltezza: 9.6m\nSupporto di stampa (diametro): 4.7m\nSpessore dello scafo a pressione: 20,5 millimetri\nProfondit\u00e0 (progettato/realizzato): 120m/240m\nVelocit\u00e0 di immersione: 30 sec.\nVolume: 759m\u00b3\nSpostamento subacqueo: 1070m\u00b3\nEquipaggio: 4 ufficiali superiori, 4 ufficiali subalterni, 10 sottufficiali, 27-34 marinai\nArmamento.\nTubi lanciasiluri (anteriore / posteriore): 4/1\nSiluri: 12 (o 26-39 mine)\nMitragliatrice contraerea 1\u00d73,7 centimetri, Doppia Mitragliatrice contraerea 2\u00d72,0 centimetri\nMotorizzazione.\n2\u00d7motori diesel MAN a 6 cilindri, ciascuno di 1.400\u00a0CV\n2\u00d7motori elettrici BBC, ciascuno di 375\u00a0PS\nVelocit\u00e0 (superficie/in immersione): 17 nodi (km)/7.6 nodi (1 nodo = 1,852 chilometri all'ora)\nPercorso (superficie/in immersione): 10000 miglia nautiche (nm) a 7\u00a0kN/mq 130 a 2 kn\nOlio combustibile magazzino: 113,5\u00a0t"}
{"id": "5993836", "revid": "110157", "url": "https://it.wikipedia.org/wiki?curid=5993836", "title": "Out of the Blue (album Debbie Gibson)", "text": "Out of the Blue \u00e8 il primo album della cantautrice statunitense Debbie Gibson, pubblicato dall'etichetta discografica Atlantic e distribuito dalla WEA nel 1987.\nI brani dell'album, disponibile su long playing, musicassetta e compact disc, sono interamente composti dall'interprete.\nL'uscita del disco viene anticipata da \"Only in My Dreams\", al quale fanno seguito altri 5 singoli, estratti fra il 1987 ed il 1988."}
{"id": "5993839", "revid": "121404465", "url": "https://it.wikipedia.org/wiki?curid=5993839", "title": "Song Ju-hun", "text": "Carriera.\nClub.\nDopo aver frequentato la Gwangmyoung Technical High School e la in patria, nel 2014 si trasferisce in Giappone, all', con cui esordisce in campionato il 30 agosto 2014 nella sconfitta per 5-0 in trasferta contro il , nella quale gioca per 90 minuti. Con l' gioca anche nella Coppa dell'Imperatore, nella quale fa l'esordio il 20 agosto 2014 nel 3\u00ba turno, perso per 1-2 d.t.s in casa contro il , venendo sostituito al 90' da Kentar\u014d \u014ci, e in Coppa J. League, dove disputa la sua prima partita il 21 maggio 2014 nella sconfitta per 3-0 contro il in trasferta, sfida valida per il girone B nella quale viene sostituito al 46' da Y\u016bki Kobayashi. Nel luglio 2015 passa in prestito al , squadra della seconda serie con la quale gioca la sua prima partita il 13 settembre 2015 nella vittoria per 1-0 contro l' in casa, giocando tutti i 90 minuti. Il 29 aprile 2016 segna il suo primo gol, al 5' della vittoria casalinga in campionato contro lo per 1-0.\nNazionale.\nHa fatto parte delle Nazionali Under-19. Under-20 e Under-23 sudcoreane. Con la seconda ha disputato il Mondiale Under-20 2013 in Turchia, raggiungendo i quarti di finale.\nViene convocato per le Olimpiadi 2016 in Brasile, ma non pu\u00f2 parteciparvi per infortunio e viene sostituito da Kim Min-Tae.\nStatistiche.\nPresenze nei club.\n\"Statistiche aggiornate al 11 agosto 2020\"."}
{"id": "5993841", "revid": "446353", "url": "https://it.wikipedia.org/wiki?curid=5993841", "title": "Bangla", "text": ""}
{"id": "5993846", "revid": "247222", "url": "https://it.wikipedia.org/wiki?curid=5993846", "title": "File Under Rock", "text": "File Under Rock \u00e8 un album del musicista Eddy Grant, pubblicato dall'etichetta discografica Parlophone e distribuito dalla EMI nel 1988.\nL'album, disponibile su long playing, musicassetta e compact disc, \u00e8 prodotto dallo stesso artista, che \u00e8 anche compositore ed arrangiatore dei brani.\nDal disco vengono tratti tre singoli: \"Gimme Hope Jo'anna\", \"Harmless Piece of Fun\" e \"Put a Hold on It\"."}
{"id": "5993864", "revid": "1990325", "url": "https://it.wikipedia.org/wiki?curid=5993864", "title": "Duca di Rethel", "text": "Il titolo di Duca di Rethel (gi\u00e0 Signore di Rethel e poi Conte di Rethel, successivamente Duca di Rethel-Mazzarino o semplicemente Duca di Mazzarino) nella Par\u00eca francese venne creato da Enrico III di Francia nel 1581.\nStoria.\nIl feudo di Rethel, risalente nelle prime titolazioni alla fine del X secolo, venne concesso originariamente alla famiglia francese dei Rethel e nel 1290 pass\u00f2 per matrimonio di Giovanna di Rethel al marito di questa, Luigi I di Dampierre. Dopo una serie di passaggi, il titolo nel 1565 era passato per matrimonio di Enrichetta di Cleves, al marito di questa, Luigi IV di Gonzaga-Nevers che dal 1581 venne elevato al rango ducale.\nIl titolo rimase ai Gonzaga sino al 1659 quando Carlo II di Gonzaga-Nevers decise di vendere il proprio titolo ducale al cardinale Giulio Mazzarino, primo ministro del re di Francia, il quale elesse poi a propria erede universale la nipote Ortensia Mancini che port\u00f2 in dote i propri titoli al marito Armand-Charles de La Porte, gi\u00e0 duca di Meilleraye. Ad ogni modo, dal 1663, il titolo era stato mutato in \"duca di Mazzarino\" o pi\u00f9 propriamente \"duca di Rethel-Mazzarino\" sino all'estinzione della casata con la morte di Louise d'Aumont nel 1826."}
{"id": "5993869", "revid": "144796", "url": "https://it.wikipedia.org/wiki?curid=5993869", "title": "Maria d'Albret", "text": ""}
{"id": "5993871", "revid": "339392", "url": "https://it.wikipedia.org/wiki?curid=5993871", "title": "WWE World Heavyweight Championship", "text": ""}
{"id": "5993878", "revid": "124123", "url": "https://it.wikipedia.org/wiki?curid=5993878", "title": "Gigi Chessa", "text": "Biografia.\nLuigi Chessa, noto come \"Gigi\", era figlio d'arte: era nato da Carlo, acquafortista e pittore, e dalla pittrice Luisa Carelli. Dopo l'infanzia a Parigi, dal 1909 ha vissuto a Torino. Fra il 1914 e il 1918 ha frequentato l'Accademia Albertina, poi lo studio del pittore Agostino Bosia. Nel 1919 sua sorella Maria spos\u00f2 Felice Carena. Con Felice Casorati, Felice Carena e Bosia, Gigi Chessa espose a Torino nel 1918. Nel 1920 incontr\u00f2 a Roma Armando Spadini, poi si trasfer\u00ec per molti mesi ad Anticoli Corrado, non lontano dalla Capitale, insieme a suo cognato Felice Carena. Alla Biennale romana del 1921 ammir\u00f2 Giovanni Fattori, e alla Biennale di Venezia del 1922 fu attratto da Paul C\u00e9zanne e dai post-impressionisti.\nEsposizioni.\nNel 1922 era presente alla Promotrice di Torino e inizi\u00f2 la collaborazione con la ditta Lenci, per la quale esegu\u00ec disegni di mobili e di tappeti e pi\u00f9 tardi di ceramiche, dimostrando di essere un artista completo e versatile. Nel 1923 fu premiato alla I Biennale delle arti decorative di Monza.\nPartecip\u00f2 con dipinti alla I Quadriennale di Torino e alla XIV Mostra veneziana di Ca' Pesaro, dove present\u00f2 le tele dipinte ad Anticoli Corrado, dichiarando di essere allievo e seguace di Felice Casorati. Nel 1924 espose alla galleria Pesaro di Milano e al Lido di Venezia e nel 1925 alla Societ\u00e0 Fontanesi, a Torino. \nNel mondo del teatro.\nNel 1925 Gigi Chessa, su richiesta dell'imprenditore e mecenate Riccardo Gualino, esegu\u00ec il restauro del vecchio teatro Scribe che cambi\u00f2 nome in Teatro di Torino: fu distrutto nel 1942 da un bombardamento. Ne progett\u00f2 le poltroncine, con grande rosone stilizzato centrale, in una linea compatta che si richiamava allo stile Impero. Nel 1925 disegn\u00f2 scene e costumi per \"L'italiana in Algeri\" di Rossini, nel 1926 scene e costumi per \"La sacra rappresentazione di Abraham e Isaac\" di Ildebrando Pizzetti, diretta dall'autore, e per \"Alceste\" di C. W. Gluck. Per il Teatro Gualino, nel 1925, ide\u00f2 le scene e i costumi per \"La Luna\", balletto di L. Perrachio, tratto da un racconto dei Fratelli Grimm; per il Metropolitan di New York, nel 1926, disegn\u00f2 scene e costumi per il balletto \"La Giara\" musicato da Alfredo Casella.\nPittore di paesaggi, di nudi, di ritratti, di nature morte, colorista raffinato e moderno interprete dell'impressionismo, Gigi Chessa nel 1926 ader\u00ec alla I Mostra del Novecento italiano a Milano, ma senza inviare sue opere; nel 1927 fu presente alla Quadriennale di Torino e alla Mostra di pittori italiani contemporanei al Mus\u00e9e d'art et d'histoire di Ginevra (sezione: Museo Rath). Nello stesso anno ottenne la cattedra di Scenografia alla Scuola superiore di Architettura di Torino ed espose alla III Biennale di Monza l'arredamento di una \"Farmacia\": semplice e moderno, stilizzato ed essenziale, secondo i dettami del Razionalismo.\nNel 1928 fu presente alla XVI Biennale di Venezia - dove present\u00f2 il bozzetto di una scena, realizzato per il Teatro di Torino - e esegu\u00ec anche le decorazioni di alcune sale espositive. Partecip\u00f2 alla I Mostra di Architettura Razionale a Roma e sempre nel 1928 progett\u00f2 i padiglioni dei Fotografi e delle Valli di Lanzo, per l'Esposizione di Torino del 1930 e collabor\u00f2 alla progettazione della Sala d'estate della V Triennale di Milano.\nGruppo dei \"Sei di Torino\".\nFelice Casorati nel 1923, nel suo studio torinese di via Mazzini, aveva aperto una scuola per giovani artisti: tra i suoi allievi c'erano Francesco Menzio, Carlo Levi, Gigi Chessa, Jessie Boswell, Enrico Paulucci e Nicola Galante. In seguito essi si associarono, sotto la sigla dei Sei di Torino.\nIl gruppo torinese - in opposizione a novecentisti che realizzavano opere di taglio falsamente classico e che rifiutavano ogni influenza dell'arte straniera - si riconosceva nei filoni innovativi dell'arte moderna europea. I sei artisti torinesi esposero insieme, a gennaio 1929 alla galleria Guglielmi, ad aprile al Circolo della stampa di Genova e a novembre alla galleria Bardi di Milano. Nel 1931, la loro mostra alla galleria Bardi di Roma fu inaugurata in contemporanea e in concorrenza polemica con l'apertura della Quadriennale romana. Furono sostenuti dalla critica pi\u00f9 attenta alle innovazioni del \"Razionalismo\", in particolare da Lionello Venturi e da Edoardo Persico.\nPubblicit\u00e0 e arredamento.\nNel 1930 Gigi Chessa disegn\u00f2 pubblicit\u00e0 per le ditte Venchi Unica e Vis Securit e l'arredamento per la ditta Solaro. Nel 1932 allest\u00ec vetrine per la Mostra della moda a Torino e disegn\u00f2 l'arredamento del bar Fiorina. Collabor\u00f2 nel 1930 con l'architetto Cuzzi per la villa Borsetti a Balme. Nel 1929, 1930, 1932 e 1935 prese parte alla mostra della Promotrice torinese; nel 1929 alla II Mostra del Novecento; nel 1930 e 1932, alla Biennale di Venezia; nel 1930 alla Mostra del Novecento a Buenos Aires, nel 1931 alla Esposizione internazionale di Barcellona, nel 1932 alla Rassegna d'arte italiana a Vienna e nel 1930 e 1933 alla Triennale di Milano. La malattia, che lo uccise giovanissimo, sembrava aver accelerato al massimo la sua attivit\u00e0. Nell'anno della sua morte gli fu dedicata una retrospettiva, presentata da Carlo Levi.\nSue opere furono esposte nella mostra \"I sei di Torino, 1929-1932\", alla Galleria civica di Torino, nel 1965 e nella mostra \"Arte moderna in Italia, 1915-1935\", nel 1967, a Firenze."}
{"id": "5993888", "revid": "297059", "url": "https://it.wikipedia.org/wiki?curid=5993888", "title": "Malattia da berillio", "text": ""}
{"id": "5993889", "revid": "297059", "url": "https://it.wikipedia.org/wiki?curid=5993889", "title": "Avvelenamento da berillio", "text": ""}
{"id": "5993892", "revid": "767487", "url": "https://it.wikipedia.org/wiki?curid=5993892", "title": "Pseudauxides speciosus", "text": "Pseudauxides speciosus \u00e8 un pesce osseo estinto, appartenente ai perciformi. Visse nell'Eocene medio (Luteziano, circa 45 milioni di anni fa) e i suoi resti fossili sono stati ritrovati in Italia, nel ben noto giacimento di Monte Bolca.\nDescrizione.\nQuesto pesce, lungo solitamente una trentina di centimetri, era piuttosto simile a un attuale sgombro. Il cranio possedeva un'ornamentazione costituita da profondi solchi sulle ossa frontali, mentre la prima spina emale era ispessita e ripiegata; i lepidotrichi mediani della pinna caudale erano ingranditi e ben spaziati fra loro. Le vertebre di \"Pseudauxides\", circa 30, erano dotate di fosse dorsolaterali e ventrolaterali. Il muso di \"Pseudauxides\" era pi\u00f9 corto del resto del cranio. Il corpo era ricoperto da scaglie di meda grandezza; i denti erano conici e molto appuntiti ma non fitti. Le pinne dorsali erano le une vicine alle altre; il primo e il secondo ipurale erano fusi insieme, cos\u00ec come il terzo e il quarto.\nClassificazione.\nI primi fossili di questo animale, rinvenuti a Monte Bolca (Verona, Italia), vennero descritti da Volta nel 1796 con il nome di Scomber speciosus. Successivamente Louis Agassiz, nel 1835, descrisse i fossili con il nome di Cybium speciosum, mentre Arambourg nel 1967 li attribu\u00ec al genere \"Scomberomorus\". \nUna ridescrizione operata da Monsch nel 2006 ha messo in luce sostanziali differenze tra questa specie e gli attuali generi di sgombridi, ed \u00e8 quindi stato istituito il genere \"Pseudauxides\". Lo studio di Monsch indica che \"Pseudauxides\" \"speciosus\" \u00e8 strettamente imparentato con i generi attuali \"Scomber\" e \"Rastrelliger\" e con l'estinto \"Auxides\". \u00c8 probabile che \"Pseudauxides\" fosse il pi\u00f9 primitivo di questi quattro generi."}
{"id": "5993898", "revid": "287204", "url": "https://it.wikipedia.org/wiki?curid=5993898", "title": "Waldegg (disambigua)", "text": ""}
{"id": "5993899", "revid": "22356", "url": "https://it.wikipedia.org/wiki?curid=5993899", "title": "Bruktererpeton", "text": ""}
{"id": "5993911", "revid": "287204", "url": "https://it.wikipedia.org/wiki?curid=5993911", "title": "Wollersdorf-Steinabruckl", "text": ""}
{"id": "5993912", "revid": "104458", "url": "https://it.wikipedia.org/wiki?curid=5993912", "title": "Woellersdorf-Steinabrueckl", "text": ""}
{"id": "5993914", "revid": "113129172", "url": "https://it.wikipedia.org/wiki?curid=5993914", "title": "Time and Tide", "text": ""}
{"id": "5993915", "revid": "104458", "url": "https://it.wikipedia.org/wiki?curid=5993915", "title": "Bad Schoenau", "text": ""}
{"id": "5993916", "revid": "104458", "url": "https://it.wikipedia.org/wiki?curid=5993916", "title": "Sch\u00f6nau im Gebirge", "text": ""}
{"id": "5993917", "revid": "104458", "url": "https://it.wikipedia.org/wiki?curid=5993917", "title": "Schonau im Gebirge", "text": ""}
{"id": "5993918", "revid": "104458", "url": "https://it.wikipedia.org/wiki?curid=5993918", "title": "Schoenau im Gebirge", "text": ""}
{"id": "5993924", "revid": "481666", "url": "https://it.wikipedia.org/wiki?curid=5993924", "title": "Trigger Fingers", "text": ""}
{"id": "5993926", "revid": "124561156", "url": "https://it.wikipedia.org/wiki?curid=5993926", "title": "Italia ai campionati del mondo di corsa in montagna", "text": "La Nazionale italiana di corsa in montagna \u00e8 la squadra che rappresenta l'Italia ai Campionati del mondo di corsa in montagna.\nI membri della nazionale sono suddivisi in quattro categorie, maschile assoluti, maschile U20M, femminile assolute e femminile U20W. Per tutte queste quattro categorie \u00e8 poi prevista una classifica individuale per Nazioni che tiene conto del piazzamento dei migliori rappresentanti per ogni nazionale.\nDal 1985 al 1992, a livello di campionati mondiali, venne disputata una prova supplementare tra gli uomini assoluti, quella del percorso corto o \"short\".\nCampionati mondiali.\nMaschili assoluti.\nMedagliere individuale maschile.\nLa tabella \u00e8 preordinata secondo l`ordine alfabetico, ma \u00e8 possibile ordinare i dati secondo qualunque colonna, come ad esempio il numero totale di medaglie d'oro o il numero totale di medaglie complessive. Per ordinare secondo numero di medaglie d'oro, numero di medaglie d'argento, numero di medaglie di bronzo (come fatto in via ufficiosa dal CIO e dalla maggior parte delle emittenti televisive) occorre ordinare prima la colonna dei bronzi, poi degli argenti, poi degli ori (cliccando due volte perch\u00e9 il primo click del mouse ordina in maniera crescente).\nMaschili assoluti percorso corto.\nQuesta prova breve venne disputata tra il 1985 e il 1992.\nMaschile Juniori/U20M.\nMedagliere individuale U20M.\nPer ragioni di et\u00e0 (tra gli U20M si rimane solo alcuni anni) vengono elencati solo gli atleti che hanno vinto almeno 2 medaglie.\nFemminile Juniores/U20W.\nIl primo mondiale u20 femminile venne disputato nel 1992 in Val di Susa. Soltanto 5 anni dopo la prova u20 femminile venne riproposta di nuovo. "}
{"id": "5993940", "revid": "810437", "url": "https://it.wikipedia.org/wiki?curid=5993940", "title": "Villa delle Lune", "text": ""}
{"id": "5993969", "revid": "124123", "url": "https://it.wikipedia.org/wiki?curid=5993969", "title": "Benincasa (beato)", "text": "Biografia.\nBenincasa, noto anche come Giovanni Benincasa o come beato Benincasa da Montepulciano, adolescente entr\u00f2 nell'Ordine dei Servi di Maria e a 25 anni si ritir\u00f2 in eremitaggio sul Monte Amiata. Qui trascorse gran parte della sua vita, in una celletta su una rupe presso i Bagni di San Filippo.\nViveva nutrendosi di un po' di cibo portato dai suoi visitatori, a cui praticava esorcismi e guarigioni con l'acqua da lui benedetta e regalava oggetti da lui realizzati.\nAlla soglia dei 50 anni, si spost\u00f2 in un luogo ancora pi\u00f9 ritirato presso Monticchiello, dove di li a poco mor\u00ec. Secondo gli Annali in quel momento tutte le campane dei paesi vicini si misero a suonare da sole e sulla grotta in cui viveva si vide splendere un inusitato chiarore."}
{"id": "5993973", "revid": "96758", "url": "https://it.wikipedia.org/wiki?curid=5993973", "title": "Arena aufSchalke", "text": ""}
{"id": "5993974", "revid": "1013865", "url": "https://it.wikipedia.org/wiki?curid=5993974", "title": "Strawberry (Arizona)", "text": "Strawberry \u00e8 una localit\u00e0 degli Stati Uniti d'America, situata nella Contea di Gila, nello Stato dell'Arizona."}
{"id": "5993975", "revid": "1846281", "url": "https://it.wikipedia.org/wiki?curid=5993975", "title": "Finale della UEFA Champions League 2003-2004", "text": "La finale della 49\u00aa edizione di UEFA Champions League \u00e8 stata disputata il 26 maggio 2004 all'Arena Auf Schalke di Gelsenkirchen tra e . All'incontro hanno assistito spettatori. La partita, arbitrata dal danese Kim Milton Nielsen, ha visto la vittoria per 3-0 del club lusitano.\nIl cammino verso la finale.\nIl di Jos\u00e9 Mourinho \u00e8 inserito nel gruppo F insieme agli spagnoli del , ai francesi dell' e ai serbomontenegrini del , superando il turno come secondo classificato, totalizzando 11 punti, alle spalle dei \"Blancos\". Agli ottavi di finale il Porto affronta gli inglesi del , vincendo l'andata al do Drag\u00e3o per 2-1 e pareggiando 1-1 all'Old Trafford con un gol allo scadere di Costinha. Ai quarti i francesi dell' perdono con un risultato aggregato di 4-2. In semifinale i portoghesi affrontano il , che ha gi\u00e0 eliminato e . Dopo la partita d'andata a Porto terminata a reti inviolate, al Riazor di La Coru\u00f1a il Porto si impone 1-0 con un gol su rigore di Derlei.\nIl di Didier Deschamps \u00e8 inserito nel gruppo C insieme agli spagnoli del , ai greci dell' e agli olandesi del , superando il turno come primo classificato totalizzando 11 punti. Alla 4\u00aa giornata, con la vittoria per 8-3 sul Deportivo, il Monaco registra la vittoria con pi\u00f9 gol nella storia della fase a gironi della Champions League. Agli ottavi i vicecampioni di Francia affrontano i russi della , perdendo la gara d'andata 2-1 e vincendo il ritorno 1-0, qualificandosi cos\u00ec al turno successivo grazie alla regola dei gol fuori casa. Ai quarti di finale i monegaschi pescano il temibile . L'andata al Bernab\u00e9u si conclude con il risultato di 4-2 per le \"Merengues\", ma allo Stade Louis II la situazione si ribalta e il Monaco vince 3-1 con una doppietta di Ludovic Giuly e il gol dell'ex di Fernando Morientes; con un risultato aggregato di 5-5 il Monaco passa ancora una volta grazie ai gol fuori casa. In semifinale gli inglesi del vengono sconfitti 3-1 in casa e allo Stamford Bridge il Monaco, pareggiando 2-2, pu\u00f2 festeggiare la prima storica qualificazione in finale di Champions League.\nLa partita.\nLa partita \u00e8 inedita nei quasi 50 anni di storia della manifestazione e vede di fronte il Porto, campione della passata edizione della Coppa UEFA, e il Monaco, squadra pi\u00f9 prolifica con 27 gol realizzati. L'inizio \u00e8 di marca monegasca con Giuly appostato alle spalle di Morientes, che serve l'attaccante spagnolo nelle sue incursioni per vie centrali. La difesa dei campioni di Portogallo regge bene e Ricardo Carvalho \u00e8 particolarmente in serata. Il Porto comincia a macinare gioco e, complice anche la scarsa prestazione delle ali francesi e l'infortunio di Giuly, passa in vantaggio al 39' con Carlos Alberto abile a sfruttare un rimpallo fortunoso in area.\nNella ripresa il Monaco alza ritmo e baricentro del gioco. Dall'altra parte Mourinho fa abbassare il ritmo ai suoi, che attendono gli avversari e ripartono in contropiede. Proprio con questa manovra arriva il gol del due a zero, firmato da Deco. Il Monaco si butta scriteriatamente in attacco e quattro minuti dopo, con un'azione fotocopia, il Porto chiude la partita col 3-0 di Dmitrij Aleni\u010dev. Il Porto torna a vincere il massimo trofeo continentale dopo 17 anni dall'ultima volta ed eguaglia il record di vittorie del Benfica per quanto riguarda le compagini portoghesi."}
{"id": "5993976", "revid": "1543377", "url": "https://it.wikipedia.org/wiki?curid=5993976", "title": "Gran Premio d'Austria 2016", "text": "Il Gran Premio d'Austria 2016 \u00e8 stata la nona prova della stagione 2016 del campionato mondiale di Formula 1. La gara si \u00e8 disputata domenica 3 luglio 2016 sul Red Bull Ring di Spielberg bei Knittelfeld ed \u00e8 stata vinta dal britannico Lewis Hamilton su Mercedes, al suo quarantaseiesimo successo nel mondiale. Hamilton ha preceduto sul traguardo l'olandese Max Verstappen su Red Bull Racing-TAG Heuer ed il finlandese Kimi R\u00e4ikk\u00f6nen su Ferrari.\nVigilia.\nSviluppi futuri.\nLa Scuderia Toro Rosso conferma, anche per la stagione , quale pilota titolare, Carlos Sainz Jr.. La Red Bull Racing, invece, prolunga al l'impiego di Daniel Ricciardo.\nAspetti tecnici.\nLa Pirelli, fornitrice unica degli pneumatici, porta, per questo gran premio le mescole di tipo \"morbido\", \"supersoft\" e \"ultrasoft\". Un extra set di questa mescola sar\u00e0 fornito ai piloti che affronteranno la Q3, che andr\u00e0 restituito al termine delle qualifiche. Tale set rester\u00e0 a disposizione degli altri piloti.\nLa Federazione Internazionale dell'Automobile, per questa gara, stabilisce due zone ove i piloti possono attivare il Drag Reduction System: la prima \u00e8 posta sul rettilineo dei box, con \"detection point\" stabilito dopo la curva \"Rindt\", mentre la seconda \u00e8 fissata tra le curve \"Remus\" e \"Schlossgold\", con punto di distacco fra i piloti posto prima della \"Remus\". Da questa gara la FIA controlla la pressione degli pneumatici ancora prima di venir montati sulle vetture. Inoltre alle scuderie \u00e8 permesso solo di gonfiarle, qualora vengano trovate a una pressione inferiore a quella consentita. Il controllo viene ripetuto quando un treno di gomme \u00e8 riutilizzato.\nIl circuito \u00e8 stato interamente riasfaltato. Inoltre, in diversi punti, sono stati inseriti dei nuovi cordoli, nonch\u00e9, alle curve \"Castrol\", \"Remus\" e \"Red Bull Mobile\", sono state ampliate le vie di fuga. I nuovi cordoli sono per\u00f2 considerati pericolosi, da alcuni piloti.\nLa Ferrari impiega un gettone di sviluppo per la componente \"MGU-K\" del motore, mentre la sua fornitrice del carburante, la Shell, porta un nuovo tipo di benzina. Sulla vettura di Sebastian Vettel viene sostituito il cambio; ci\u00f2 comporta la penalizzazione di 5 posizioni sulla griglia di partenza. La Mercedes sostituisce la \"power unit\" per entrambi i piloti, che cos\u00ec utilizzano la terza unit\u00e0 da inizio stagione.\nAspetti sportivi.\nL'ex pilota britannico Martin Donnelly \u00e8 nominato commissario aggiunto per la gara, da parte della Federazione. Ha svolto spesso in passato, tale funzione, l'ultima al Gran Premio di Spagna.\nAlfonso Celis Jr. prende il posto di Sergio P\u00e9rez, nelle prime prove del venerd\u00ec, in Force India.\nProve.\nResoconto.\nL'ipotesi che il nuovo asfalto possa aver reso pi\u00f9 veloce il tracciato si concretizza gi\u00e0 nella prima sessione del venerd\u00ec, con Nico Rosberg che ottiene un tempo inferiore a quello della \"pole position\" dell'anno precedente. Staccato di meno di 4 decimi \u00e8 il campione del mondo Lewis Hamilton. Nel corso della sessione Hamilton \u00e8 stato anche protagonista di un testacoda: ci\u00f2 ha costretto anche il sopraggiungente Romain Grosjean a compiere un analogo errore. Il pilota francese ha criticato la manovra del campione del mondo. Altri piloti hanno sfruttato le vie di fuga, come Max Verstappen che, uscito dalla curva 6, ha danneggiato la sua Red Bull Racing colpendo i dissuasori posti fuori dal tracciato. nella classifica, dietro al duo della Mercedes, si sono classificate le due Ferrari di Sebastian Vettel e Kimi R\u00e4ikk\u00f6nen. Al quinto posto ha chiuso Daniel Ricciardo, che per\u00f2 non ha utilizzato la mescola \"ultrasoft\", come i primi quattro. Al termine della sessione la direzione di gara ha inviato delle reprimende a Pascal Wehrlein, per non aver rispettato il regime di \"Virtual safety car\", a Rio Haryanto per un rientro pericoloso nella corsia dei box, e a Marcus Ericsson, per aver tagliato la linea bianca che delimita l'ingresso ai box.\nLa seconda sessione \u00e8, di fatto, interrotta da un violento temporale, dopo dieci minuti dal suo inizio. Per circa un'ora sul tracciato non vengono lanciate le vetture. Il miglior tempo della sessione \u00e8 perci\u00f2 quello fatto segnare ancora da Rosberg, nella primissima fase. Al secondo posto si \u00e8 posizionato nuovamente Lewis Hamilton, staccato di soli 19 millesimi. Il britannico, quinto prima della pioggia, ha fatto segnare il tempo nella parte finale della sessione, quando il tracciato si era asciugato. Al terzo posto si \u00e8 inserito un altro pilota dotato di una monoposto a motore Mercedes: Nico H\u00fclkenberg, che ha preceduto Vettel. Il tedesco della Ferrari \u00e8 poi terminato nella via di fuga della \"Remus\", dopo aver toccato un cordolo. Diversi piloti, a causa anche della pista bagnata, hanno compiuto degli errori.\nAl sabato vi \u00e8 un ribaltamento delle gerarchie, con le due Ferrari di Sebastian Vettel e Kimi R\u00e4ikk\u00f6nen. Al terzo posto di \u00e8 classificato Lewis Hamilton, mentre Nico Rosberg \u00e8 stato autore di un'uscita di pista alla \"Remus\", dovuta al cedimento di una sospensione. La monoposto \u00e8 gravemente danneggiata, tanto da mettere in dubbio la presenza del tedesco alle qualifiche. La sessione \u00e8 stata interrotta con bandiera rossa, proprio mentre il suo compagno di team stava cercando di migliorare la sua prestazione sul giro, dopo un lungo test sulle gomme \"Ultra soft\". Al termine delle prove la Mercedes \u00e8 costretta a sostituire il cambio sulla vettura di Rosberg, che perci\u00f2 subisce una penalizzazione di 5 posizioni sulla griglia di partenza. Alla Toro Rosso decidono, invece, di sostituire la \"power unit\" di Carlos Sainz Jr.. Essendo solo il quarto motore utilizzato dallo spagnolo in stagione, ci\u00f2 non comporta penalizzazioni sulla griglia.\nRisultati.\nNella prima sessione del venerd\u00ec si \u00e8 avuta questa situazione: \nNella seconda sessione del venerd\u00ec si \u00e8 avuta questa situazione:\nNella sessione del sabato si \u00e8 avuta questa situazione:\nQualifiche.\nResoconto.\nLa vettura di Nico Rosberg viene riparata in tempo, per permettere al pilota tedesco di affrontare le qualifiche. La possibilit\u00e0 che la pioggia faccia la sua comparsa sul tracciato, costringe i piloti ad affrontare subito la pista. Si porta al comando Lewis Hamilton, mentre Sergio P\u00e9rez danneggia una sospensione, passando sopra a uno dei dissuasori. Un pi\u00f9 grosso incidente coinvolge Daniil Kvjat, che distrugge la sua vettura, con un'uscita di pista. Viene esposta la bandiera rossa, che interrompe le qualifiche. Queste riprendono a meno di due minuti dal termine: la lotta per il passaggio in Q2 \u00e8 molto serrata, con soli due decimi di distacco fra Pascal Wehrlein nono, e Fernando Alonso, sedicesimo.\nUn altro problema affligge la Toro Rosso, dopo l'errore di Kvjat: perde potenza il propulsore sulla vettura di Carlos Sainz Jr.. Al termine della sessione il miglior tempo \u00e8 di Nico Rosberg, mentre sono eliminati i piloti di Sauber, Renault, poi Rio Haryanto e Daniil Kvjat.\nAll'inizio della seconda fase Nico H\u00fclkenberg \u00e8 posto sotto indagine dai commissari, per non aver rispettato le bandiere gialle. L'arrivo imminente della pioggia impone, nuovamente, ai piloti di cercare il loro miglior tempo, nella prima fase della sessione. La classifica \u00e8 ancora comandata dal duo della Mercedes, ma il distacco con gli altri piloti \u00e8 ridotto. Max Verstappen effettua un'escursione, fuori dal tracciato, cos\u00ec come Jenson Button. Come previsto la pioggia giunge a pochi minuti dal termine della Q2, non permettendo ai piloti di migliorarsi ancora. Oltre a Sergio P\u00e9rez e Carlos Sainz Jr., che non hanno preso parte alla sessione per i problemi accusati nella prima fase, vengono eliminati i due piloti della Haas, poi Pascal Wehrlein e Fernando Alonso. Lewis Hamilton ottiene il miglior tempo di sessione.\nLa pioggia costringe i piloti a montare, all'inizio della fase decisiva, le gomme intermedie. La classifica \u00e8 comandata da Sebastian Vettel, l'unico pilota a forzare nel primo giro cronometrato. A seguire poi Lewis Hamilton e Daniel Ricciardo. La pioggia termina presto, con la pista che si asciuga rapidamente: prima si pone al comando Kimi R\u00e4ikk\u00f6nen, poi le due Mercedes.\nPer l'ultima fase della Q3 le scuderie optano per le gomme da asciutto. Il primo pilota a ritoccare il tempo \u00e8 H\u00fclkenberg, con Hamilton penalizzato da un bloccaggio delle ruote. L'ultima fase \u00e8 caotica, con la cima della classifica che cambia di secondo in secondo, con l'arrivo dei vari piloti al traguardo. Al termine restano al comando le due Mercedes di Lewis Hamilton e Nico Rosberg (quest'ultimo per\u00f2 penalizzato). Per il campione del mondo \u00e8 la \"pole position\" numero 54, la sessantunesima per la Mercedes. Grazie alle penalizzazioni, Jenson Button partir\u00e0 in seconda fila, cosa che alla McLaren non accadeva dal Gran Premio di Russia 2014.\nAl termine delle qualifiche, Nico H\u00fclkenberg \u00e8 scagionato dai commissari, che non ravvisano, leggendo la telemetrie, la violazione degli obblighi imposti dalle bandiere gialle. Il tedesco parte cos\u00ec in prima fila, come non succedeva dalla \"pole position\" al Gran Premio del Brasile 2010. Diversamente da H\u00fclkenberg, Jolyon Palmer, Rio Haryanto e Felipe Nasr vengono penalizzati di tre posizioni sulla griglia di partenza per non aver rallentato nel periodo di esposizione delle bandiere gialle. Per Nasr, qualificato ultimo, ci\u00f2 non incide sulla sua posizione. Inoltre, tutti e tre pagano anche due punti di penalit\u00e0 sulla Superlicenza.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nDue piloti prendono il via dalla \"pit lane\": Daniil Kvjat, dopo l'incidente in qualifica e Felipe Massa, che sostituisce l'ala anteriore.\nAl via Lewis Hamilton mantiene il comando della gara, seguito da Jenson Button e Kimi R\u00e4ikk\u00f6nen, che hanno subito passato Nico H\u00fclkenberg. Seguono, al termine del primo giro, Nico Rosberg, Daniel Ricciardo, Max Verstappen e Sebastian Vettel. Gi\u00e0 nel secondo passaggio c'\u00e8 un cambio di classifica, con lo scambio di posizione tra le due Red Bull.\nH\u00fclkenberg cede, nei giri seguenti, diverse posizioni, fino a terminare a centro gruppo, mentre Vettel, al giro 7, sopravanza Ricciardo, ed \u00e8 sesto. Nello stesso giro l'altro ferrarista, Kimi R\u00e4ikk\u00f6nen prende la seconda piazza a Button. Anche il pilota della McLaren, nei successivi giri, viene risucchiato lontano dalla zona podio. Al decimo giro il britannico va al suo primo \"pit stop\", dopo che, nel giro precedente, avevano fatto una sosta sia Nico H\u00fclkenberg che il compagno di scuderia, Fernando Alonso.\nAll'undicesimo giro Nico Rosberg anticipa la sua prima sosta. Il tedesco della Mercedes rientra in pista quarto, dietro a Hamilton e al duo della Ferrari, ma con un ottimo ritmo di gara, che lo riporta presto vicino a Vettel. La sosta del capoclassifica avviene solo al giro 22: i meccanici per\u00f2 commettono una piccola imperfezione al cambio gomme. Un giro ed \u00e8 anche il turno per Kimi R\u00e4ikk\u00f6nen. Si trova ora primo Sebastian Vettel, seguito dal duo della Mercedes, con Rosberg che precede Hamilton. A seguire poi le due vetture della Red Bull Racing e R\u00e4ikk\u00f6nen.\nAl ventisettesimo giro esplode lo pneumatico posteriore sinistro sulla vettura di Vettel, lungo il rettilineo dei box: il pilota rimane incolume ma la vettura si \u00e8 danneggiata contro le barriere. La direzione di gare invia in pista la \"safety car\". Il gruppo delle monoposto, per evitare eventuali detriti rimasti sul tracciato percorre la corsia dei box.\nAlla ripartenza Nico Rosberg comanda il gruppo su Lewis Hamilton, Max Verstappen, Daniel Ricciardo, Kimi R\u00e4ikk\u00f6nen, Valtteri Bottas, Felipe Nasr e Jenson Button. Il brasiliano della Sauber cede per\u00f2 presto la posizione a Button e a Romain Grosjean.\nAl giro 52 \"pit stop\" per Bottas, e tre giri dopo anche per Lewis Hamilton, che monta gomme di mescola \"morbida\". Il giro dopo anche Rosberg effettua la sua seconda fermata ai box: il tedesco opta per gomme \"super soft\", e rientra in pista ancora davanti al compagno di team. A comandare la gara \u00e8 ora Max Verstappen, seguito da Rosberg e Hamilton.\nAl giro 58 Kimi R\u00e4ikk\u00f6nen sorpassa Ricciardo, ed \u00e8 quarto. L'australiano \u00e8 passato, poco dopo, anche da Button. Tra il giro 61 e il giro 63, le due Mercedes, che erano seconda e terza alle spalle di Verstappen, dopo la seconda sosta, passano il pilota della Red Bull. Al sessantacinquesimo passaggio Ricciardo si riprende la quinta posizione, passando Jenson Button.\nNegli ultimi giri Lewis Hamilton si avvicina a Nico Rosberg, attaccandolo con l\u2019intento di colpire il suo compagno di squadra proprio nell'ultima tornata: Lewis ci prova all'esterno ma Rosberg frena, chiudendo il compagno. Hamilton finir\u00e0 per causare un contatto con l'alettone del compagno; questo avviene alla \"Remus\", con la vettura di Rosberg danneggiata che comunque continua la gara. Le due vetture si ritrovano vicine alla curva \"Schlossgold\", con Hamilton che riesce ad avere la meglio tra i due. Rosberg \u00e8 passato, nelle ultime curve, anche da Verstappen e R\u00e4ikk\u00f6nen e chiude cos\u00ec quarto.\nLewis Hamilton conquista cos\u00ec la sua quarantaseiesima vittoria, e il suo decimo \"Hat Trick\", ovvero vittoria, \"pole position\" e giro veloce. La vittoria di Hamilton \u00e8 la duecentocinquantesima per un pilota del Regno Unito.\nPascal Wehrlein ottiene con la Manor il suo primo punto in F1. Per la scuderia britannica si tratta di un ritorno a punti dopo due anni, vale a dire dal Gran Premio di Monaco 2014, gara in cui il compianto Jules Bianchi regal\u00f2 2 punti al team che all'epoca si chiamava Marussia.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, Nico Rosberg \u00e8 penalizzato di dieci secondi sul tempo di gara per l'incidente all'ultimo giro con Lewis Hamilton. Tale penalit\u00e0 non incide sulla classifica finale. La FIA toglie anche due punti dalla Superlicenza del pilota tedesco.\nPolemiche dopo la gara.\nIl contatto fra i due piloti della Mercedes, in lotta per il primo posto, \u00e8 stato oggetto di forti discussioni, al termine del gran premio. Lewis Hamilton, al momento della premiazione, \u00e8 stato fischiato da parte del pubblico. Toto Wolff, direttore esecutivo della scuderia, ha duramente criticato l'incidente, affermando che, in futuro, la scuderia potrebbe intervenire con degli ordini di scuderia, al fine di evitare altre situazioni analoghe.\nLa Pirelli conduce un'indagine sulla gomma esplosa sulla vettura di Sebastian Vettel. Secondo il costruttore italiano l'evento \u00e8 stato dovuto a un detrito raccolto durante la gara."}
{"id": "5993977", "revid": "767487", "url": "https://it.wikipedia.org/wiki?curid=5993977", "title": "Tonto Basin", "text": "Tonto Basin \u00e8 una localit\u00e0 degli Stati Uniti d'America, situata nella Contea di Gila, nello Stato dell'Arizona."}
{"id": "5993978", "revid": "84184", "url": "https://it.wikipedia.org/wiki?curid=5993978", "title": "Radin", "text": ""}
{"id": "5993983", "revid": "81743575", "url": "https://it.wikipedia.org/wiki?curid=5993983", "title": "I polli tornano a casa (versione spagnola)", "text": ""}
{"id": "5993991", "revid": "83531", "url": "https://it.wikipedia.org/wiki?curid=5993991", "title": "Chieti Calcio 2000-2001", "text": "Questa pagina raccoglie le informazioni riguardanti il Chieti Calcio nelle competizioni ufficiali della stagione 2000-2001."}
{"id": "5993997", "revid": "767487", "url": "https://it.wikipedia.org/wiki?curid=5993997", "title": "Fake My Own Death", "text": "Fake My Own Death \u00e8 un singolo del gruppo musicale canadese Sum 41, il primo estratto dal loro sesto album in studio \"13 Voices\", pubblicato il 28 giugno 2016.\nVideo musicale.\nIl video ufficiale del brano, diretto da Marc Klasfeld (gi\u00e0 autore dei video di \"Fat Lip\", \"In Too Deep\" e \"The Hell Song\", vede i Sum 41 suonare sul tetto di un edificio mentre la citt\u00e0 viene attaccata da diverse figure, simili a meteore, tra le quali Kim Kardashian, Michael Jordan, degli Angry Birds, numerosi Nyan Cat, Donald Trump e ogni tipo di altro meme."}
{"id": "5993999", "revid": "481666", "url": "https://it.wikipedia.org/wiki?curid=5993999", "title": "Baciami, Kate!", "text": ""}
{"id": "5994000", "revid": "481666", "url": "https://it.wikipedia.org/wiki?curid=5994000", "title": "Kiss Me Kate (film 1963)", "text": ""}
{"id": "5994014", "revid": "81744124", "url": "https://it.wikipedia.org/wiki?curid=5994014", "title": "Fiat Uno D/TD", "text": ""}
{"id": "5994015", "revid": "1305772", "url": "https://it.wikipedia.org/wiki?curid=5994015", "title": "Pain (Of Mice &amp; Men)", "text": "Pain \u00e8 un singolo del gruppo musicale statunitense Of Mice &amp; Men, il primo estratto dal loro quarto album in studio \"Cold World\", pubblicato il 27 giugno 2016.\nLa canzone.\nIl testo di \"Pain\" fa principalmente riferimento all'esperienza del cantante Austin Carlile con la sindrome di Marfan che lo affligge sin da ragazzo e del dolore che vi \u00e8 nel mondo. Parlando del brano ad \"Alternative Press\", ha infatti detto:\nVideo musicale.\nIl video ufficiale del brano, pubblicato insieme al singolo, \u00e8 stato diretto da Mark Lediard."}
{"id": "5994018", "revid": "123956333", "url": "https://it.wikipedia.org/wiki?curid=5994018", "title": "Sollevamento pesi ai Giochi della XVII Olimpiade - Pesi piuma", "text": "La competizione della categoria pesi piuma (fino a 60\u00a0kg) di sollevamento pesi ai Giochi della XVII Olimpiade si \u00e8 svolta il giorno 7 settembre 1960 al Palazzetto dello Sport di Roma.\nRegolamento.\nLa classifica era ottenuta con la somma delle migliori alzate delle seguenti 3 prove:\nSu ogni prova ogni concorrente aveva diritto a tre alzate."}
{"id": "5994019", "revid": "380453", "url": "https://it.wikipedia.org/wiki?curid=5994019", "title": "Pallavolo Molfetta 2015-2016", "text": "Questa voce raccoglie le informazioni riguardanti la Pallavolo Molfetta nelle competizioni ufficiali della stagione 2015-2016.\nStagione.\nLa stagione 2015-16 \u00e8 per la Pallavolo Molfetta, sponsorizzata dall'Exprivia, la terza consecutiva in Serie A1: in panchina arriva Flavio Gulinelli a cui succede, a campionato in corso, prima Paolo Montagnani e poi Vincenzo Di Pinto; la rosa \u00e8 quasi del tutto modificata con le uniche conferme di Davide Candellaro, Francesco Del Vecchio, Alessandro Porcelli e Raydel Hierrezuelo. Tra i nuovi acquisti quelli di Rocco Barone, Daniele De Pandis, Michele Fedrizzi, Jo\u00e3o Rafael Ferreira, Fernando Hern\u00e1ndez e Luigi Randazzo, mentre tra le cessioni quelle di Elia Bossi, Sergio Noda, Alen \u0160ket, Luca Spirito, Maurice Torres e Roberto Romiti.\nIl campionato si apre con la sconfitta al tie-break ad opera del Modena Volley: la prima vittoria per i pugliesi arriva alla seconda giornata quando battono per 3-0 il Gruppo Sportivo Porto Robur Costa; in tutto il resto del girone di andata la Pallavolo Molfetta segue un andamento altalenante alterando una o due gare perse a una o due gare vinte, chiudendo al sesto posto in classifica, qualificandosi per la prima volta alla Coppa Italia. Anche il girone di ritorno segue lo stesso andamento altalenante di quello di andata, anche se caratterizzato tra la sedicesima e la diciottesima giornata da tre stop consecutivi: il club di Molfetta chiude la \"regular season\" al sesto posto. Nei quarti di finale dei play-off scudetto incontra la Trentino Volley: la serie arriva a gara cinque con due vittorie a testa conquistate nei rispettivi incontri casalinghi e nell'ultima gara a spuntarla \u00e8 la formazione di Trento. I pugliesi accedono quindi ai play-off per il quinto posto, utile per accedere, in caso di vittoria, alla Challenge Cup 2016-17: nei quarti di finale hanno la meglio in gara 3 sul Volley Milano, mentre in semifinale vengono sconfitti dalla Pallavolo Piacenza.\nGrazie al sesto posto al termine del girone di andata della Serie A1 2015-16 la Pallavolo Molfetta partecipa alla Coppa Italia: tuttavia viene eliminata nei quarti di finale dopo essere stata sconfitta dalla Trentino Volley nella gara di andata, e aver vinto quella di ritorno, avendo per\u00f2 totalizzato un peggiore quoziente set.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "5994020", "revid": "1318658", "url": "https://it.wikipedia.org/wiki?curid=5994020", "title": "Teatro dell'opera dei Margravi", "text": "Il teatro dell'opera dei Margravi \u00e8 un teatro barocco del XVIII secolo sito a Bayreuth. Il 30 giugno 2012 l'edificio \u00e8 stato inserito nella lista dei patrimoni dell'umanit\u00e0 dall'UNESCO, in quanto considerato un capolavoro dell'arte barocca in ambito teatrale.\nStoria.\nL'idea della costruzione di tale edificio \u00e8 fatta risalire a Guglielmina di Prussia, che ha commissionato il progetto all'architetto Giuseppe Galli da Bibbiena. L'edificio \u00e8 stato il pi\u00f9 grande teatro di corte del XIX secolo.\nTutela.\nIl bene \u00e8 protetto dalla legge bavarese per la tutela dei monumenti di interesse nazionale."}
{"id": "5994029", "revid": "767487", "url": "https://it.wikipedia.org/wiki?curid=5994029", "title": "The Evil in You", "text": "The Evil in You \u00e8 il quinto album in studio della band power metal tedesca At Vance.\nDopo quattro album Oliver Hartmann cede il microfono e Mats Lev\u00e9n."}
{"id": "5994039", "revid": "287204", "url": "https://it.wikipedia.org/wiki?curid=5994039", "title": "Giustino (opera)", "text": ""}
{"id": "5994042", "revid": "123663458", "url": "https://it.wikipedia.org/wiki?curid=5994042", "title": "Lea DeLaria", "text": "Biografia.\nFiglia di Jerry Jean Cox, casalinga, e Robert George DeLaria, pianista jazz e assistente sociale. I suoi nonni paterni erano italiani. Ha frequentato l'asilo fino alla terza media presso la St. Mary's Elementary School di Belleville e ha fatto riferimento alla sua educazione cattolica nelle sue esibizioni.\nLa carriera di DeLaria \u00e8 iniziata nel 1982 quando si \u00e8 trasferita a San Francisco e ha recitato in cabaret volgari nel Mission District. Discutendo il suo stand-up, DeLaria dice: \"Questo \u00e8 quello che sono, quando sono l\u00ec. Questo \u00e8 tutto. Sono un grande butch diga . Ecco chi sono. E sono uno amichevole. Sono una grande lesbica mascolina con un sorriso sulla faccia.\"\nNel 1986, DeLaria ha diretto \"Ten Percent Revue\", una rivista musicale con canzoni legate all'omosessualit\u00e0 e la maggior parte delle quali riflette l'orgoglio di essere gay.\u00a0\"Ten Percent Revue\" fu eseguita a\u00a0Boston e altri. Molti spettacoli sono andati esauriti.\nNel 1988, DeLaria ha recitato in \"Dos Lesbos\", una commedia musicale su due lesbiche che affrontano i problemi della convivenza.\u00a0Lo spettacolo ha ricevuto recensioni molto favorevoli a livello nazionale.\nDeLaria ha recitato in \"Girl Friday: We're Funny That Way\", una commedia musicale, nel 1989.\nQuando DeLaria \u00e8 apparsa al\u00a0\"The Arsenio Hall Show\"\u00a0nel 1993, \u00e8 stata la prima comica apertamente gay ad apparire in un talk show a tarda notte.\u00a0Mentre appariva nello show, DeLaria ha detto: \"Ciao a tutti, mi chiamo Lea DeLaria, ed \u00e8 fantastico essere qui, perch\u00e9 sono gli anni '90! \u00c8 trendy essere queer! Sono una grande lesbica\".\u00a0DeLaria in seguito disse che le era stato detto che non avrebbe dovuto usare il termine diga in onda.\u00a0Hall in seguito la difese, dicendo: \"Se vuole definirsi una lesbica, sono affari suoi\".\nNel dicembre 1993, ha ospitato \"DeLaria\u00a0Comedy Central's\u00a0Out There\", il primo all-gay stand-up comedy speciale.\nNota per interpretare il personaggio di Carrie \"Big Boo\" Black nella serie \"Orange Is the New Black\" a partire dal 2013, ha recitato anche in diversi musical, tra cui \"On The Town\" (Broadway, 1998), \"Chicago\" (tour statunitense, 1998), \"The Rocky Horror Show\" (Broadway, 2000), \"Hair\" (Broadway, 2004)\", Mame\" (Media Theatre, 2013) e \"Mamma Mia!\" (Los Angeles, 2017).\n\u00c8 dichiaratamente omosessuale.\nVita privata.\nNel gennaio 2015, DeLaria si \u00e8 fidanzata con l'editore di moda Chelsea Fairless dopo due anni e mezzo di fidanzamento. I due si sono conosciuti tramite l'amica di Fairless, l'attrice Emma Myles, che interpreta Leanne in \"Orange is the New Black\". Nel gennaio 2017, DeLaria ha confermato che lei e Fairless si erano separati."}
{"id": "5994056", "revid": "120822353", "url": "https://it.wikipedia.org/wiki?curid=5994056", "title": "Ipiq-Adad", "text": "Biografia.\nFiglio di Ur-Ninmar, fu successore di Ur-Nigi\u0161zida, come governatore di Eshnunna, capitale dell'omonimo regno da circa il 1820 a.C. a circa il 1811 a.C. Il regno di Eshnunna conquistato dal re di Assiria, Naram-Suen, intorno al 1830 a.C., era divenuto tributario di questo ed il suo re sostituito da un governatore. L'esercito di Eshnunna, alleato con quello del regno di Mari, sconfisse intorno al 1818 a.C. l'esercito del regno di Khana., costringendo il suo re Ila-kabkabi a rifugiarsi in Babilonia. Intorno all 1808 a.C. Shamshi-Adad I, figlio di Ila-kabkabi, dopo aver conquistato il regno di Assiria, conquist\u00f2 anche Eshnunna sostituendo il governatore con uno dei suoi figli."}
{"id": "5994065", "revid": "600229", "url": "https://it.wikipedia.org/wiki?curid=5994065", "title": "Lirico", "text": ""}
{"id": "5994068", "revid": "1438939", "url": "https://it.wikipedia.org/wiki?curid=5994068", "title": "Tesoro del Loch Arkaig", "text": "Il cosiddetto tesoro del Loch Arkaig (in inglese: \"Loch Arkaig treasure\"), conosciuto anche come l'oro giacobita (in inglese: \"Jacobite gold\") fu un carico contenente 40.000 monete d'oro donato dai Francesi a sostegno dell'insurrezione giacobita e che sarebbe stato nascosto dagli stessi Giacobiti nel 1746 - secondo quanto si tramanda - nei pressi o nei fondali del Loch Arkaig, un lago delle Highlands scozzesi e che non \u00e8 mai stato ritrovato.\nLa vicenda ha ispirato anche dei romanzi ed dei film.\nStoria.\nAntefatti.\nI Giacobiti, seguaci di Carlo Edoardo Stuart alias Bonnie Prince Charles nel suo tentativo di ascesa al trono di Gran Bretagna al posto della monarchia hanoveriana, di fede protestante, godevano del sostegno di re Luigi XV di Francia, di fede cattolica.\nI fatti.\nLuigi XV invi\u00f2 in Scozia alcune navi cariche di soldati allo scopo di sostenere l'insurrezione giacobita. Queste navi furono per\u00f2 fermate dal mare in tempesta; al loro posto giunsero per\u00f2 delle navi cariche d'oro.\nUn primo carico di monete d'oro fu consegnato erroneamente a degli Scozzesi che non erano seguaci di Bonnie Prince Charles, bens\u00ec legislatori di re Giorgio II.\nAltre due navi, francesi, la \"Le Mars\" e la \"Bellone\" arrivarono in ritardo rispetto ai tempi pattuiti. Tuttavia, i marinai, ignari di ci\u00f2, scaricarono ugualmente 40.000 luigi d'oro.\nIl carico sarebbe stato poi nascosto da un capo-clan, tale Cluny Macpherson, nell'area del Loch Arkaig.\nTentativi di recupero del tesoro.\nIn seguito, nel 1753, Bonnie Prince Charles, durante il suo \"esilio\" in vari Paesi europei, invi\u00f2 in Scozia un suo seguace, Archibald Cameron, con l'incarico di recuperare l'oro. Cameron fu per\u00f2 arrestato e giustiziato con l'accusa di essere un ribelle.\nDelle monete d'oro, che facevano forse parte del tesoro, furono in seguito ritrovate nell'area del Loch Arkaig nel 1850."}
{"id": "5994076", "revid": "767487", "url": "https://it.wikipedia.org/wiki?curid=5994076", "title": "Transnational Speedway League", "text": "Transnational Speedway League: Anthems, Anecdotes, and Undeniable Truths \u00e8 il primo album in studio del gruppo statunitense Clutch, pubblicato il 17 agosto 1993.\nIl disco.\nL'album presenta influenze da vari generi (alternative, punk e grunge su tutti) e mette in luce le radici eterogenee del gruppo. Si tratta inoltre del primo lavoro della band senza il produttore Lawrence \"Uncle Punchy\" Packer, che aveva partecipato ai primi due EP dei Clutch."}
{"id": "5994079", "revid": "15756", "url": "https://it.wikipedia.org/wiki?curid=5994079", "title": "Chained (At Vance)", "text": "Chained \u00e8 il sesto album in studio della band power metal tedesca At Vance."}
{"id": "5994080", "revid": "22356", "url": "https://it.wikipedia.org/wiki?curid=5994080", "title": "Pseudauxides", "text": ""}
{"id": "5994083", "revid": "1602064", "url": "https://it.wikipedia.org/wiki?curid=5994083", "title": "Fay Kanin", "text": "Moglie dello sceneggiatore premio Oscar Michael Kanin, sposato nel 1940, fu autrice di molte sceneggiature sia da sola che in coppia col marito, sia per il cinema che per la TV. I due furono nominati per il premio Oscar alla migliore sceneggiatura originale 1959 per \"10 in amore\". Vinse due premi Emmy nel 1974 per \"Tell Me Where it Hurts\" ed un premio Emmy nel 1979 come produttrice del film TV \"Fuoco di sbarramento\".\nFu anche prolifica autrice teatrale: tra gli altri, adatt\u00f2 per Broadway \"Rashomon\", tratto, come l'omonimo film di Akira Kurosawa, da racconti di Ry\u016bnosuke Akutagawa, e fu autrice di \"Grind\", che le valse una nomination ai premi Tony.\nFu presidentessa dell'Academy of Motion Picture Arts and Sciences tra il 1979 ed il 1983, seconda donna a ricoprire il ruolo dopo Bette Davis"}
{"id": "5994085", "revid": "287204", "url": "https://it.wikipedia.org/wiki?curid=5994085", "title": "American Hockey League 1993-1994", "text": "La stagione 1993-1994 \u00e8 stata la 58\u00aa edizione della American Hockey League, la pi\u00f9 importante lega minore nordamericana di hockey su ghiaccio. Questa fu l'ultima stagione disputata dall'unica squadra fondatrice della AHL ancora in attivit\u00e0, quella degli Springfield Indians. La stagione vide al via sedici formazioni e al termine dei playoff i Portland Pirates conquistarono la loro prima Calder Cup sconfiggendo i Moncton Hawks 4-1.\nStagione regolare.\nClassifiche.\nAtlantic Division\nNorth Division\nSouth Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5994089", "revid": "767487", "url": "https://it.wikipedia.org/wiki?curid=5994089", "title": "Acidemia metilmalonica", "text": "L'acidemia metilmalonica (MMA) \u00e8 un difetto congenito del metabolismo riguardante la vitamina B12.\nNei soggetti affetti, il corpo non riesce ad abbattere alcune proteine e grassi, e ci\u00f2 si traduce nell'accumulo nel sangue di una sostanza chiamata acido metilmalonico.\nIl corpo non \u00e8 in grado di abbattere gli amminoacidi metionina, treonina, isoleucina e valina. I segni che la caratterizzano riguardano i disturbi gastrointestinali e neurometabolici che esitano nell'ipofunzione dell'enzima mitocondriale metilmalonil-CoA mutasi.\nCause.\nDovuta agli errori della sintesi dell'adenosilcobalamina (AdoCbl) \u00e8 originata dai difetti genetici nel metabolismo della cobalamina (cblA, cblB o cblD-variante 2 [cblDv2]). L'acidemia metilmalonica refrattaria alla vitamina B12 \u00e8 causata dal deficit completo (mut0) o anche parziale (mut-) dell'attivit\u00e0 dell'enzima mitocondriale metilmalonil-CoA mutasi. La malattia viene diagnosticata solitamente nel primo anno di vita; si tratta di una malattia autosomica recessiva, il che significa che il gene difettoso deve essere passato al bambino da entrambi i genitori. Circa un bambino ogni 25-48.000 nasce con questa condizione. Tuttavia, il tasso effettivo pu\u00f2 essere maggiore, perch\u00e9 un neonato pu\u00f2 morire prima che la condizione venga diagnosticata. L'acidemia metilmalonica colpisce indistintamente maschi e femmine.\nSintomi.\nNel periodo che va dalla nascita alla prima infanzia, i bambini possono risultare normali oppure presentare: sonno patologico, ritardo della crescita, vomito ricorrente, disidratazione e ipotonia muscolare. In seguito, quando cominciano ad assumere maggiori quantit\u00e0 di proteine, pu\u00f2 sopraggiungere un peggioramento delle condizioni; tali soggetti possono sviluppare sintomi pi\u00f9 gravi come insufficienza respiratoria, aumento del volume del fegato, encefalopatia progressiva e coma. Possono inoltre sviluppare anemia (non megaloblastica), chetoacidosi diabetica e iperammoniemia potenzialmente fatali, ritardo dello sviluppo e deficit cognitivo con infarto metabolico che interessa il tronco encefalico. La MA sfocia spesso in insufficienza renale terminale prima dell'adolescenza o dell'et\u00e0 adulta. I pazienti con cblB sono di solito colpiti in forma pi\u00f9 grave rispetto a quelli con cblA. La malattia pu\u00f2 causare inoltre convulsioni e ictus.\nDiagnosi.\nIl test per l'acidemia metilmalonica \u00e8 diventato sempre pi\u00f9 diffuso come parte integrante degli esami di screening neonatale. La diagnosi precoce e il trattamento hanno dimostrato di essere utili e si basano sull'aumento dell'acido metilmalonico nel sangue e nelle urine; potrebbe essere possibile anche una diagnosi prenatale, mediante il dosaggio del metilmalonato nel liquido amniotico e nelle urine materne nel secondo trimestre, e con l'analisi dell'attivit\u00e0 funzionale della mutasi e del metabolismo della cobalamina sugli amniociti in coltura. \u00c8 possibile la diagnosi molecolare, se sono gi\u00e0 noti il gene coinvolto e la mutazione segregante nella famiglia.\nTerapia.\nIl trattamento prevede una dieta povera di proteine e deve essere iniziata subito dopo la prima diagnosi, prevede inoltre integratori di carnitina e iniezioni intramuscolari di vitamina B12. Il regime dietetico del bambino deve essere attentamente controllato, se gli integratori non risultano di aiuto, il medico pu\u00f2 raccomandare una dieta che eviti sostanze denominate isoleucina, treonina, metionina e valina. Nella maggior parte dei pazienti con cblA e quasi nella met\u00e0 di quelli con cblB, \u00e8 stata osservata una buona risposta all'integrazione di cobalamina inoltre possono essere utili gli antibiotici orali per ridurre l'acido propionico nella flora intestinale. Il trapianto di fegato o rene (o entrambi) pu\u00f2 aiutare alcuni pazienti; questi trapianti forniscono al corpo cellule nuove che consentono all'acido metilmalonico una ripartizione normale."}
{"id": "5994091", "revid": "3732", "url": "https://it.wikipedia.org/wiki?curid=5994091", "title": "Poster olimpico", "text": ""}
{"id": "5994092", "revid": "125676646", "url": "https://it.wikipedia.org/wiki?curid=5994092", "title": "Non si gioca con morte", "text": "Non si gioca con morte (\"Finders Keepers\") \u00e8 un film horror per la TV del 2014 diretto da Alexander Yellen.\nTrama.\nAlyson e sua figlia Claire si trasferiscono in una casa, di cui scopriranno ben presto la pericolosit\u00e0 quando la bambola di nome Lilly che verr\u00e0 trovata dalla bambina comincer\u00e0 a compiere svariati omicidi.\nAlyson vede che sua figlia \u00e8 ossessionata dalla bambola tanto che canta canzoni sataniche, cos\u00ec la porta da uno psicologo, il Signor Freeman. Freeman per\u00f2 viene ucciso da Lilly, la quale gli infilza le forbici nella schiena e lo appende al ventilatore.\nClaire diventa sempre pi\u00f9 strana finch\u00e9 un giorno la madre la vede vestita come la bambola. Alyson si spaventa per sua figlia, quindi va dalla sua amica parapsicologa Elena e le fa analizzare la bambola. Quest'ultima per\u00f2 si \u00e8 connessa al corpo di Claire, cos\u00ec l'amica di Alyson le taglia la pancia. Claire si sveglia con la pancia squartata, si alza dal letto e va ad uccidere l'amica della madre. I suoi occhi iniziano a diventare neri come quelli della bambola, cos\u00ec, mentre \u00e8 sul punto di uccidere i genitori, suo padre cava gli occhi a Lilly e tutto torna normale."}
{"id": "5994093", "revid": "767487", "url": "https://it.wikipedia.org/wiki?curid=5994093", "title": "Masoch", "text": "Masoch \u00e8 un film drammatico del 1980 scritto e diretto da Franco Brogi Taviani e ispirato alla biografia dello scrittore Leopold von Sacher-Masoch raccontata ne \"Le mie confessioni\", i diari dell'ex moglie Aurora von R\u00fcmelin pubblicati sotto lo pseudonimo di Wanda von Sacher-Masoch.\nTrama.\nMasoch \u00e8 uno scrittore nell'Austria di met\u00e0 ottocento. S'innamora, ricambiato, della crudele Aurora R\u00fcmelin, una donna di umili origini. Masoch, per portare avanti la relazione, stabilisce delle condizioni formalizzate in un patto sottoscritto da entrambi: il loro rapporto dovr\u00e0 sottostare a delle rigide dinamiche padrona-schiavo, per soddisfare le fantasie erotiche dell'uomo. I due si sposano e hanno tre figli, mentre Masoch chiede costantemente ad Aurora di umiliarlo e violentarlo, sia fisicamente che emotivamente, fino a spingerla nelle braccia di un altro uomo."}
{"id": "5994094", "revid": "767487", "url": "https://it.wikipedia.org/wiki?curid=5994094", "title": "Psychic Warfare", "text": "Psychic Warfare \u00e8 l'undicesimo album in studio della band statunitense Clutch, pubblicato il 2 ottobre 2015 e prodotto dalla casa discografica di propriet\u00e0 del gruppo, la Weathermaker.\nIl disco.\nL'album \u00e8 stato pubblicato sia in formato CD che in edizione speciale in vinile. \u00c8 stato prodotto e mixato da Machine, pseudonimo di Gene Freeman, che ha lavorato con i Clutch anche nei precedenti \"Pure Rock Fury\", \"Blast Tyrant\" e \"Earth Rocker\".\nIl disco si avvale inoltre della copertina e delle immagini di Dan Winters, che ha lavorato con il gruppo sin dal loro disco di esordio.\n\"Psychic Warfare\" ha raggiunto la posizione numero uno nelle classifiche Billboard dei migliori album rock e hard rock, nonch\u00e9 la numero due nella classifica degli album indipendenti e la numero undici nella Billboard 200: considerando tali valutazioni e le 26'000 copie vendute nella prima settimana, l'album rappresenta il miglior successo di critica e di vendita nei primi sette giorni del gruppo."}
{"id": "5994095", "revid": "1305772", "url": "https://it.wikipedia.org/wiki?curid=5994095", "title": "Toni Zanussi", "text": "Biografia.\nAlla morte di entrambi i genitori nel 1964 viene assegnato e accolto presso l'Istituto religioso Saveriano di Udine.\nNel 1968 si trasferisce a Rapallo e nel 1969 viene assunto presso il Porto di Genova in Costa Crociere con varie mansioni, naviga sulle rotte mediterranee e della East Coast continentale americana da Buenos Aires, Porto Rico, Miami, Nassau (Bahamas) e Cuba.\nEntra in contatto con il panorama artistico e culturale degli anni '70 della East Coast americana.\nNel 1971 rientra a Venezia, con l'esperienza maturata a bordo delle navi da crociera viene assunto a Palazzo della Contessa Cicogna dove entra in contatto con il panorama artistico e culturale dell'area veneziana\nNel 1975 ritorna nella terra friulana d'origine: da qui comincia a sviluppare il suo percorso artistico all'interno del suo studio.\nSviluppa una rete di rapporti in ambito artistico e legati all'impegno sociale.\nFondamentali gli incontri con Ernesto Balducci, Elio Bartolini, Davide Lajolo, Gianfranco Ravasi, Duccio Trombadori, David Maria Turoldo, Marisa Vescovo e Gillo Dorfles.\nAttivit\u00e0 artistica.\nLa sua ricerca \u00e8 legata all'uso delle forme astratte, cromatiche e tecniche come la linea dei Voli di Sarajevo e Le Citt\u00e0 Invisibili.\nIl legame con agli aspetti sociali del proprio lavoro, lo portano a creazioni e figurazioni pi\u00f9 esplicite con installazioni come La Porta della Pace (1998) la Tenda della Pace (Udine, 2002) e la Porta di Baghdad/Babel Baghdad (2007).\nTale ricerca nel panorama degli artisti contemporanei lo pone all'attenzione della critica di Gillo Dorfles che, con la definizione di Cosmo-Gonie (cosmo in formazione) consacra l'originale ricerca cromatica e di strutturazione nella visione metaforica della realt\u00e0 frutto di intime attitudini all'introspezione e alla meditazione.\nGillo Dorfles inserisce il testo critico (Cosmo-Gonie, opere stabili, dicembre 1993 Berlino) nel volume \u201cGli artisti che ho incontrato\u201d (2016), raccolta della produzione critica di Dorfles dell'arte ed estetica del XX secolo.\nLegami con l'area geografica.\nIl laboratorio dell'artista \u00e8 situato a Tarcento sul Monte Stella ed \u00e8 sede distaccata del Centro Interdipartimentale di Ricerca sulla pace \"Irene\" dell'Universit\u00e0 degli Studi di Udine.\nDocumentazione attivit\u00e0 artistica.\nLa documentazione della sua attivit\u00e0 artistica si trova presso il "}
{"id": "5994096", "revid": "599013", "url": "https://it.wikipedia.org/wiki?curid=5994096", "title": "Miguel \u00c1ngel Guerrero Mart\u00edn", "text": "Carriera.\nHa giocato durante la sua permanenza nel calcio giovanile alla scuola calcio del Real Madrid, Getafe, Toledo e Rayo Vallecano. In seguito \u00e8 entrato a far parte dell'Albacete \"B\" nella stagione 2009 -10 nella quale ha debuttato nella seconda divisione. Nel 2010-11 ha cominciato a far parte della prima squadra, terminando per\u00f2 la stagione senza presenze.\nGli inizi e il debutto in prima divisione.\nNella stagione 2011-12 \u00e8 stato prelevato da Real Sporting Gijon \"B\" . Ha debuttato con la prima squadra a Sporting Gijon in Seconda Divisione il 19 agosto 2012 presso il Nuevo Estadio Los Pajaritos contro CD Numancia Soria. Il 9 febbraio 2013 ha segnato il suo primo gol in categoria con il CD de Lugo, in una vittoria. Nella stagione 2014-15 ha ottenuto una promozione per la prima divisione e ha concluso come capocannoniere della squadra segnando undici gol. Il suo debutto nella massima divisione si \u00e8 verificato la prima giornata della stagione 2015-16, in una partita contro il Real Madrid conclusa per 0-0. \u00c8 riuscito a segnare il suo primo gol nell'ottava giornata in una partita allo stadio El Molinon contro il Granada conclusa con il risultato di 3-3.\nLegan\u00e9s.\nIl 28 giugno 2016 \u00e8 stato acquistato dal CD Legan\u00e8s, che dalla stagione 2016-17 ha militato nella prima divisione spagnola."}
{"id": "5994099", "revid": "84184", "url": "https://it.wikipedia.org/wiki?curid=5994099", "title": "Radi", "text": ""}
{"id": "5994100", "revid": "641453", "url": "https://it.wikipedia.org/wiki?curid=5994100", "title": "Siracusa Calcio 2016-2017", "text": "Questa voce raccoglie le informazioni riguardanti il Siracusa Calcio nelle competizioni ufficiali della stagione 2016-2017.\nMaglie e sponsor.\nLo sponsor tecnico per la stagione 2016-2017 \u00e8 Max, mentre lo sponsor ufficiale \u00e8 per il secondo anno consecutivo Premier Win 365.\nRosa.\nRosa, ruoli e numerazione sono aggiornati al 25 agosto 2016.\nStatistiche.\n\"Statistiche aggiornate al.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "5994110", "revid": "144796", "url": "https://it.wikipedia.org/wiki?curid=5994110", "title": "Louise F\u00e9licit\u00e9 d'Aumont", "text": ""}
{"id": "5994111", "revid": "31886", "url": "https://it.wikipedia.org/wiki?curid=5994111", "title": "Acantholycosa sundukovi", "text": "Acantholycosa sundukovi \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 in onore dell'entomologo russo Yuri Sunduk, specialista in coleotteri carabidi, che raccolse gli esemplari dell'olotipo.\nCaratteristiche.\nL'olotipo maschile rinvenuto ha lunghezza totale \u00e8 di 6,00mm; la lunghezza del cefalotorace \u00e8 di 3,25mm; e la larghezza \u00e8 di 2,40mm.\nDistribuzione.\nLa specie \u00e8 stata reperita nella Russia orientale: l'olotipo maschile \u00e8 stato rinvenuto a Sukhoi Klyuch, nella riserva di Lazo, appartenente alla Provincia Marittima.\nTassonomia.\nAppartiene all\"'oligerae-group\", le cui caratteristiche peculiari sono: un ben sviluppato braccio apicale dell'apofisi tegolare, estremit\u00e0 contorta dell'embolus e apofisi paleale di forma laminare e piatta.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5994121", "revid": "31886", "url": "https://it.wikipedia.org/wiki?curid=5994121", "title": "Acantholycosa zinchenkoi", "text": "Acantholycosa zinchenkoi \u00e8 un ragno appartenente alla famiglia Lycosidae.\nEtimologia.\nIl nome della specie \u00e8 in onore del signor \"V. Zinchenko\" di Novosibirsk, che raccolse gli esemplari.\nCaratteristiche.\nL'olotipo maschile rinvenuto ha lunghezza totale \u00e8 di 7,50-7,80mm; la lunghezza del cefalotorace \u00e8 di 3,75-4,05mm; e la larghezza \u00e8 di 3,00-3,25mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto a circa 2100-2500 metri di altitudine, nella parte meridionale dei monti Katun, appartenenti alla sezione russa dei Monti Altaj.\nTassonomia.\nAppartiene al \"mordkovitchi-group\", le cui caratteristiche peculiari sono: una consistente apofisi terminale troncata alla punta e un'apofisi tegolare con la parte terminale estesa retrolateralmente.\nAl 2016 non sono note sottospecie e dal 2004 non sono stati esaminati nuovi esemplari."}
{"id": "5994122", "revid": "640389", "url": "https://it.wikipedia.org/wiki?curid=5994122", "title": "Attentato di Istanbul del 28 giugno 2016", "text": "L'attentato all'Aeroporto di Istanbul-Atat\u00fcrk del 28 giugno 2016 \u00e8 un attentato terroristico portato a termine da almeno tre uomini kamikaze nella zona degli arrivi dell'aeroporto Ataturk. La responsabilit\u00e0 dei fatti \u00e8 stata attribuita, visti anche precedenti simili, a terroristi legati all'organizzazione terroristica nota come \"Stato Islamico\".\nContesto.\nAl momento dell'incidente, Istanbul era gi\u00e0 stata oggetto di tre attacchi terroristici nel 2016: due attentati suicidi, uno a gennaio e l'altro a marzo, attribuiti allo \"Stato Islamico\" e un terzo nel mese di giugno rivendicato dai Falconi per la liberazione del Kurdistan (Tak). Anche altre citt\u00e0 della Turchia sono state bersaglio di attacchi terrorisitci: il 10 ottobre 2015 due kamikaze, presumibilmente appartenenti allo Stato Islamico, si fecero esplodere nel corso di \"una marcia per la pace\", causando oltre 100 vittime. Prima ancora, un simile attacco ebbe luogo nella citt\u00e0 meridionale di Suru\u00e7, per mano di un kamikaze dell'ISIS. Poi, nei primi mesi del 2016, la capitale Ankara fu teatro di altri due attentati, questa volta per opera di miliziani curdi del PKK, responsabili anche dell'attentato del 7 giugno 2016 a Istanbul. Anche se nel 2016 gli scontri tra i miliziani curdi e le autorit\u00e0 turche si sono spostati nelle aree rurali, le principali citt\u00e0 restano obiettivi probabili. L\"'escalation\" di attacchi si \u00e8 avuta nel 2015, .\nEsplosioni.\nPoco prima delle 22:00, due assalitori si sono avvicinati allo scanner a raggi-x e hanno aperto il fuoco. Gli agenti di polizia hanno poi risposto al fuoco e gli assalitori si sono fatti esplodere tra le persone.Tramite una telecamera, \u00e8 stato possibile vedere un assalitore che camminava armato. L'aggressore \u00e8 stato poi colpito da un funzionario della sicurezza a distanza ravvicinata, provocando la sua caduta a terra. L'agente di sicurezza si \u00e8 poi avvicinato all'aggressore ed \u00e8 fuggito dopo aver notato la cintura esplosiva, che, azionata dal terrorista, \u00e8 esplosa. Due aggressori sono morti facendosi esplodere, un terzo \u00e8 stato ucciso dalla polizia.\nMolti viaggiatori hanno descritto ci\u00f2 che hanno visto. Un uomo ha dichiarato: \"Abbiamo visto l'uomo sparare a casaccio. Stava sparando a chiunque si trovasse di fronte a lui. Era vestito di nero ed era a volto scoperto. Ero a 50 metri di distanza da lui. Ci siamo nascosti dietro un bancone, per\u00f2 sono riuscito ad alzarmi in piedi e l'ho guardato. Ci sono state poi due esplosioni. A quel punto aveva smesso di sparare. Lui si \u00e9 voltato e ha iniziato a venire verso di noi. Si guardava intorno con ansia per vedere se qualcuno lo stesse per fermare e poi \u00e8 andato gi\u00f9 per la scala mobile. Abbiamo sentito due spari e poi un'altra esplosione e poi era tutto finito.\" Gli attentatori erano in tutto tre: i primi due si sono fatti esplodere nei pressi dei terminal arrivi e partenze; il terzo, ferito, si \u00e8 fatto esplodere nell'area parcheggi, prima che potesse raggiungere un'area affollata. Le autorit\u00e0 hanno riferito che in realt\u00e0 il commando era composto da altri attentatori: una donna \u00e8 stata arrestata poco dopo, mentre tre terroristi si sono dati alla fuga.\nVittime.\nNegli attacchi, escludendo gli attentatori, sono state uccise 45 persone:"}
{"id": "5994123", "revid": "1846281", "url": "https://it.wikipedia.org/wiki?curid=5994123", "title": "Finale della Coppa dei Campioni 1985-1986", "text": "La finale della 31\u00aa edizione di Coppa dei Campioni si disput\u00f2 il 7 maggio 1986 presso lo Stadio Ram\u00f3n S\u00e1nchez Pizju\u00e1n di Siviglia tra gli spagnoli del e i rumeni della . All'incontro assistettero circa spettatori. La partita, arbitrata dal francese Michel Vautrot, vide la vittoria ai rigori della squadra rumena, dopo che i tempi regolamentari e supplementari si chiusero sullo 0-0.\nIl cammino verso la finale.\nLa di Emerich Jenei esord\u00ec contro i danesi del che sconfissero con un risultato aggregato di 5-2. Agli ottavi di finale gli ungheresi dell' si espressero al meglio a Budapest vincendo 1-0, ma nella gara di ritorno in Romania furono travolti 4-1. Ai quarti la squadra rumena fatic\u00f2 pi\u00f9 del previsto contro i modesti finlandesi del , avendo la meglio solo nella gara di ritorno vincendo 1-0. In semifinale la Steaua affront\u00f2 i belgi dell' che vinsero per 1-0 l'andata a Bruxelles, ma poi furono sconfitti a Bucarest con un secco 3-0. La Steaua pot\u00e9 cos\u00ec festeggiare la prima storica qualificazione a una finale di Coppa dei Campioni.\nIl di Terry Venables inizi\u00f2 il cammino europeo contro i cecoslovacchi dello Sparta Praga, battendoli 2-1 in trasferta e perdendo 1-0 in casa; si qualific\u00f2 cos\u00ec al turno successivo grazie alla regola dei gol fuori casa. Agli ottavi i lusitani del furono battuti 2-0 al Camp Nou e, sebbene avessero vinto la gara di ritorno 3-1, non si qualificarono per via della citata regola delle reti in trasferta. Ai quarti di finale il \"Bar\u00e7a\" incontr\u00f2 i campioni in carica della , battuti con un risultato aggregato di 2-1. In semifinale gli svedesi dell' vinsero l'andata 3-0 e persero il ritorno col medesimo risultato, furono dunque necessari i tiri di rigore per sancire la finalista: il Barcellona si impose 5-4.\nLa partita.\nSebbene il cammino delle due squadre abbia visto la Steaua faticare meno rispetto al Barcellona, sono comunque i catalani quelli pi\u00f9 accreditati per la vittoria finale. I rumeni hanno un gioco attendista e ostruzionistico, che mira a rompere le trame avversarie per ripartire con veloci contrattacchi, mentre il \"Bar\u00e7a\" non riesce a trovare gli spunti dei suoi uomini migliori, come Bernd Schuster che \u00e8 in piena crisi. Contro un Barcellona cos\u00ec sterile la Steaua raggiunge il suo obiettivo: portare la gara ai rigori. Dal dischetto, pi\u00f9 che i tiratori, salgono in cattedra i portieri. Helmuth Duckadam per i rumeni e Javier Urruticoechea per gli \"azulgrana\" parano le prime due conclusioni delle squadre, bloccando il risultato sullo 0-0 dopo ben 4 tiri. Al terzo tentativo Marius L\u0103c\u0103tu\u0219 porta in vantaggio la squadra di Bucarest, mentre Pichi Alonso viene neutralizzato ancora del portiere rumeno. Gavril Balint realizza ancora e quando Duckadam para anche il quarto rigore, non solo regala la Coppa dei Campioni alla propria squadra, ma si guadagna l'appellativo di \"Eroe di Siviglia\" e verr\u00e0 nominato calciatore rumeno dell'anno. Si \u00e8 trattato della prima finale terminata a reti inviolate nella storia della competizione, e della prima e unica coppa vinta da una squadra rumena."}
{"id": "5994125", "revid": "729019", "url": "https://it.wikipedia.org/wiki?curid=5994125", "title": "VII (At Vance)", "text": "VII \u00e8 il settimo album in studio della band power metal tedesca At Vance.\nIl disco segna l'ennesima rivoluzione della formazione: Olaf Lenk decide di farsi carico di tutta la parte strumentale e di affidare la voce al nuovo arrivo Rick Altzi."}
{"id": "5994140", "revid": "599013", "url": "https://it.wikipedia.org/wiki?curid=5994140", "title": "Georg Auerbacher", "text": "Carriera.\nNei primi anni di competizioni motociclistiche si \u00e8 dedicato sia alle corse in singolo che a quelle con le motocarrozzette, passando a gareggiare solo con queste ultime dal 1961.\nLe sue prime presenze nelle gare del motomondiale risalgono alla stagione 1962 dove ha ottenuto i suoi primi punti iridati in occasione del Tourist Trophy 1962.\nDurante il decennio di permanenza nelle gare mondiali \u00e8 riuscito ad ottenere 6 vittorie e 30 piazzamenti sul podio nei singoli gran premi ed \u00e8 stato vice campione del mondo in tre occasioni, nel 1967, nel 1968 e nel 1970.\nNel 1966 ha ottenuto anche il titolo nazionale tedesco dei sidecar.\nLa sua carriera agonistica ha avuto termine in seguito ad un grave incidente occorso durante le prove del Tourist Trophy 1972.\n\u00c8 deceduto in un incidente stradale il 14 marzo 2007."}
{"id": "5994142", "revid": "827882", "url": "https://it.wikipedia.org/wiki?curid=5994142", "title": "The Concerts in China", "text": ""}
{"id": "5994144", "revid": "3115", "url": "https://it.wikipedia.org/wiki?curid=5994144", "title": "Umberto di Capua", "text": "Biografia.\nNasce a Rotondella, in Basilicata da una famiglia napoletana. Dopo la maturit\u00e0 classica, nel 1960 si laurea con lode in ingegneria elettronica all'Universit\u00e0 di Napoli.\nInizia la sua attivit\u00e0 lavorativa nel 1961 alla SGS Microelettronica (oggi STMicroelectronics) e nel 1969 viene nominato General Manager della S.G.S. in Francia.\nNel 1973 ritorna in Italia e inizia a lavorare alla FIAT come direttore della Sezione Investimenti Diversificati.\nNel 1974 viene nominato amministratore delegato della Ercole Marelli.\nNel 1981 diventa presidente e amministratore delegato della IAO Industries, azienda del gruppo ITT in Italia, produttrice di componenti automobilistiche.\nNel 1991 diventa amministratore delegato della ABB in Italia assumendo anche la carica di presidente nel 2000. Nel 2002 la societ\u00e0 fattura in Italia oltre 1700 miliardi di lire e d\u00e0 lavoro a circa diecimila persone.\nNoto per il suo impegno verso la privatizzazione di \"tutti i settori (dall'energia elettrica ai telefoni al gas) in maniera molto determinata\", nel 2000 assume per un biennio la carica di presidente di Sviluppo Italia.\nNel 2002 viene nominato vice-presidente di Banca Carime.\nNel 2002 acquisisce Elettronica Aster S.p.A., societ\u00e0 operante nel settore dell'elettronica e della difesa, nella quale mantiene la carica di presidente del consiglio di amministrazione.\nNel 2011 viene nominato presidente di Antirion SGR.\nCarriera diplomatica.\nAmbasciatore del Sovrano militare ordine di Malta in Bulgaria (2005-2007), a Malta (2007-2016) e infine nel Principato di Monaco (dal 2016).\nNel corso della sua carriera Di Capua si \u00e8 particolarmente distinto per l'impegno nella promozione dell'immagine dell'Ordine nel mondo.\nAltre cariche.\nDal 2000 al 2002 \u00e8 stato presidente dell'Accademia di belle arti di Brera e dal 2002 al 2004 membro del comitato esecutivo di Confindustria.\nVita privata.\nUmberto di Capua \u00e8 sposato con Marinella ed ha due figli e quattro nipoti.\nOnorificenze e riconoscimenti.\n Companion of the National Order of Merit \n- 15 aprile 2015"}
{"id": "5994146", "revid": "74801", "url": "https://it.wikipedia.org/wiki?curid=5994146", "title": "Adelocosa anops", "text": "Adelocosa anops \u00e8 un ragno appartenente alla famiglia Lycosidae.\n\u00c8 l'unica specie nota del genere Adelocosa.\nCaratteristiche.\nLa lunghezza degli esemplari \u00e8 intorno ai . Di colore bruno-rossastro, ha perso completamente gli occhi essendo troglobio. Genera da 15 a 30 uova alla volta che la femmina porta con s\u00e9 nel sacco ovigero fino alla nascita dei ragnetti.\nDistribuzione.\nL'unica specie oggi nota di questo genere \u00e8 stata rinvenuta in alcune grotte di lava dell'isola di Kauai, quarta isola in ordine di grandezza dell'arcipelago hawaiano e la pi\u00f9 antica dal punto di vista geologico.\nTassonomia.\nDal 2015 non sono stati esaminati altri esemplari, n\u00e9 sono state descritte sottospecie al 2016."}
{"id": "5994149", "revid": "22475", "url": "https://it.wikipedia.org/wiki?curid=5994149", "title": "Meganyctiphanes norvegica", "text": "Il krill (\"Meganyctiphanes norvegica\" (M. Sars, 1857)), conosciuto comunemente come krill nordico o krill del Nord, \u00e8 un crostaceo appartenente alla famiglia Euphausiidae diffuso nelle acque dell'Atlantico nord. \u00c8 un importante componente dello zooplancton e funge da nutrimento per altri animali come balene, pesci e uccelli. Nell'Oceano antartico il krill antartico compie un ruolo simile.\nQuesta specie \u00e8 l'unica appartenente al genere \"Meganyctiphanes\"."}
{"id": "5994153", "revid": "767487", "url": "https://it.wikipedia.org/wiki?curid=5994153", "title": "Ride the Sky (At Vance)", "text": "Ride the Sky \u00e8 l'ottavo album in studio della band power metal tedesca At Vance.\nOlaf Lenk continua lungo la strada del disco precedente occupandosi di registrare tutte le parti strumentali, ad eccezione del basso che cede al nuovo arrivato Wolfman."}
{"id": "5994154", "revid": "72396", "url": "https://it.wikipedia.org/wiki?curid=5994154", "title": "Fasulo Aristarco", "text": ""}
{"id": "5994156", "revid": "31886", "url": "https://it.wikipedia.org/wiki?curid=5994156", "title": "Adelocosa", "text": ""}
{"id": "5994176", "revid": "599013", "url": "https://it.wikipedia.org/wiki?curid=5994176", "title": "Sportverein Mattersburg 2015-2016", "text": "Questa pagina raccoglie i dati riguardanti lo Sportverein Mattersburg nelle competizioni ufficiali della stagione 2015-2016."}
{"id": "5994178", "revid": "767487", "url": "https://it.wikipedia.org/wiki?curid=5994178", "title": "Dwight Lewis", "text": ""}
{"id": "5994182", "revid": "767487", "url": "https://it.wikipedia.org/wiki?curid=5994182", "title": "Facing Your Enemy", "text": "Facing Your Enemy \u00e8 il nono album in studio della band power metal tedesca At Vance.\nOlaf Lenk e Rick Altzi sono indicati come gli unici membri ufficiali della band in questo disco. Compaiono quindi come ospiti turnisti Chris Hill al basso e Casey Grillo (dei Kamelot) alla batteria. Quest'ultimo ha registrato le parti di batteria in Florida, presso gli Above The C Studios di Tampa"}
{"id": "5994209", "revid": "547034", "url": "https://it.wikipedia.org/wiki?curid=5994209", "title": "Ginnastica ai Giochi della XXXI Olimpiade", "text": "Nel programma della Ginnastica ai Giochi della XXXI Olimpiade sono comprese gare di ginnastica artistica, ritmica e trampolino elastico. Tutte le gare si sono svolte alla HSBC Arena - Arena Ol\u00edmpica do Rio di Rio de Janeiro, Brasile, dal 6 al 21 agosto.\nQualificazioni.\nLe qualificazioni si basano sui risultati ottenuti ai Campionati Mondiali di ginnastica artistica, ritmica e trampolino del 2015 e al Test Event Pre-Olimpico svoltosi dal 16 al 22 aprile 2016.\nPer la ginnastica artistica, le prime otto squadre classificate nel concorso maschile e femminile dei Campionati Mondiali si qualificano direttamente ai Giochi Olimpici. Quelle classificate tra il nono e il sedicesimo posto partecipano al \"Test Event\" Pre-Olimpico che qualifica altre quattro squadre. I vincitori di medaglie individuali hanno accesso diretto ai Giochi.\nPer la ginnastica ritmica, le migliori dieci squadre si qualificano alle Olimpiadi, le restanti migliori sei classificate disputano il \"Test Event\" con in palio gli ultimi tre posti disponibili. Dei dieci posti assegnati durante i Campionati Mondiali, gli ultimi due serviranno eventualmente per garantire la presenza di almeno tre continenti. Per quanto riguarda le individualiste, si qualificano automaticamente le migliori 15 atlete (massimo due ginnaste per nazione) mentre le restanti 22 partecipano al Test Event per l'assegnazione dei posti rimanenti.\nPer il trampolino elastico, i migliori otto uomini e donne si classificano direttamente alle Olimpiadi, tenendo sempre conto della regola dei passaporti. I restanti 32 atleti (16 uomini e 16 donne) partecipano al Test Event per l'assegnazioni degli ultimi 10 posti disponibili (5 uomini e 5 donne)."}
{"id": "5994211", "revid": "110157", "url": "https://it.wikipedia.org/wiki?curid=5994211", "title": "Lega Nazionale C 1998 (football americano)", "text": "La Lega Nazionale C 1998 \u00e8 stata la 4\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5994212", "revid": "375960", "url": "https://it.wikipedia.org/wiki?curid=5994212", "title": "Guerre ottomano-veneziane", "text": ""}
{"id": "5994216", "revid": "2091899", "url": "https://it.wikipedia.org/wiki?curid=5994216", "title": "Eric Red", "text": "\u00c8 noto soprattutto per aver scritto \"The Hitcher - La lunga strada della paura\" (\"The Hitcher\", 1986) e \"Il buio si avvicina\" (\"Near Dark\", 1987).\nBiografia.\nSi trasferisce a Los Angeles dove frequenta l'AFI Conservatory, diplomandosi nel 1983. Qui realizza il cortometraggio \"Gunmen's Blues\" (1981). Rimasto senza soldi dopo aver cercato un distributore per il film, si mantiene facendo il tassista a New York.\nLa sceneggiatura che ha scritto come saggio di diploma viene realizzata nel 1986 col titolo \"The Hitcher - La lunga strada della paura\" (\"The Hitcher\", 1986). Del film esiste un remake del 2007 in cui Red \u00e8 stato coinvolto in qualit\u00e0 di consulente. Nel 1987 comincia la collaborazione con la regista Kathryn Bigelow, con cui scrive tre sceneggiature: l'horror vampiresco \"Il buio si avvicina\" (\"Near Dark\", 1987), il thriller poliziesco \"Blue Steel - Bersaglio mortale\" (\"Blue Steel\", 1989), entrambi diretti da Bigelow, e il film per la TV \"Preso in trappola\" (\"Undertow\", 1996), diretto da Red.\nA met\u00e0 anni '80 \u00e8 uno dei numerosi sceneggiatori a cui viene affidata la scrittura del terzo capitolo della saga cinematografica di \"Alien\", ma una volta completata, la sceneggiatura di Red viene rifiutata di produttori Walter Hill e e David Giler.\nNel 2000 ha un incidente automobilistico: la vettura da lui guidata finisce in un bar di Los Angeles uccidendo due persone. Subito dopo l'incidente, Red scende dalla vettura e tenta di suicidarsi tagliandosi la gola con un pezzo di vetro.\nDal 2012, con la pubblicazione del romanzo \"Don't Stand So Close\" (Scary Tales Publications) comincia la sua attivit\u00e0 di romanziere thriller/horror. Red aveva precedentemente scritto anche il graphic novel \"Containment\" (2005)."}
{"id": "5994217", "revid": "290948", "url": "https://it.wikipedia.org/wiki?curid=5994217", "title": "Monsignore Vincenzo Regina", "text": ""}
{"id": "5994220", "revid": "144796", "url": "https://it.wikipedia.org/wiki?curid=5994220", "title": "Armand-Charles de La Porte", "text": ""}
{"id": "5994221", "revid": "767487", "url": "https://it.wikipedia.org/wiki?curid=5994221", "title": "Almah (album)", "text": "Almah \u00e8 il primo album dell'omonima band Almah, progetto solista di Edu Falaschi. I testi raccontano i differenti sentimenti dell'essere umano. Il titolo del disco si pronuncia esattamente come il termine portoghese che significa \"anima\".\nL'album \u00e8 uscito nell'agosto del 2006 e Falaschi lo ha promosso con un tour brasiliano nel quale si \u00e8 fatto accompagnare dal fratello Tito Falaschi e da Demian Tiguez, entrambi ex membri dei Symbols."}
{"id": "5994222", "revid": "144796", "url": "https://it.wikipedia.org/wiki?curid=5994222", "title": "Girolama Mazzarino", "text": ""}
{"id": "5994227", "revid": "1442080", "url": "https://it.wikipedia.org/wiki?curid=5994227", "title": "Pat Courtney", "text": "Carriera.\nCourtney trascorse quasi tutta l'intera carriera agonistica in forza allo . Con i Rovers vinse la A Division 1963-1964 (Irlanda), ottenendo il diritto di partecipare alla Coppa dei Campioni 1964-1965. Dalla competizione continentale Courtney e compagni furono poi estromessi al primo turno dal .\nCourtney in campionato durante la sua militanza con i Rovers ottenne inoltre cinque secondi posti, di cui quello nella stagione 1970-1971 fu ottenuto a seguito della sconfitta nello spareggio per il titolo nazionale contro il .\nOltre al titolo nel 1964 Courtney con i Rovers vinse sette FAI Cup, di cui sei consecutive, cinque League of Ireland Shield, di cui quattro consecutive, due Dublin City Cup, due Leinster Senior Cup, una Top Four Cup e la prima edizione della Blaxnit Cup.\nCon i Rovers, nell'estate 1967, Courtney disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Lo Shamrock rappresent\u00f2 i , e chiuse al sesto ed ultimo posto della Eastern Division, con 2 vittorie, 3 pareggi e 7 sconfitte, non qualificandosi per la finale (vinta dai Los Angeles Wolves, rappresentati dai )."}
{"id": "5994235", "revid": "76963", "url": "https://it.wikipedia.org/wiki?curid=5994235", "title": "Jordan Clark", "text": "Biografia.\nNel 2011 partecipa e vince lo show \"So you think you can dance Canada\".\nDal 2013 ha preso parte allo show canadese \"The Next Step\" nel ruolo di Giselle, una talentuosa ballerina acrobatica, e dal 2016 appare come guest nello spin-off \"Lost &amp; Found Music Studios\"."}
{"id": "5994238", "revid": "1379854", "url": "https://it.wikipedia.org/wiki?curid=5994238", "title": "Shigemitsu Harada", "text": ""}
{"id": "5994239", "revid": "767487", "url": "https://it.wikipedia.org/wiki?curid=5994239", "title": "Jasmin Sudi\u0107", "text": "Carriera.\nClub.\nApprodato in Svezia dalla ex Jugoslavia, ha fatto parte del settore giovanile di alcune squadre della citt\u00e0 di Malm\u00f6, tra cui FC Malm\u00f6, BK Olympic e Heleneholms SK. Nel 2004 \u00e8 diventato un giocatore della principale squadra cittadina, il Malm\u00f6 FF.\nNell'ultima giornata dell'Allsvenskan 2008, con il Malm\u00f6 FF fuori dai giochi per il titolo nazionale o le coppe europee, ha debuttato in prima squadra partendo titolare nella rocambolesca vittoria per 6-3 sul campo dell'Hammarby. Nel 2009 ha guadagnato maggiore spazio, complice la cessione del compagno di reparto Jimmy Dixon. Gran parte della stagione successiva \u00e8 stata invece condizionata da un grave infortunio ai legamenti del ginocchio. Prima dell'inizio del campionato 2011 sembrava pronto al rientro, ma una ricaduta lo ha indotto a perdere l'intera stagione per ristabilirsi completamente dai problemi fisici. Tornato disponibile, nel 2012 ha giocato le sue ultime 9 partite di campionato con il Malm\u00f6 FF.\nIl 14 gennaio 2013 \u00e8 stato annunciato il suo passaggio in prestito al Mj\u00e4llby. Mette a referto 11 presenze, tutte da titolare, ma a fine giugno si infortuna nuovamente al legamento crociato e chiude anzitempo la stagione. Circa un anno pi\u00f9 tardi, nel luglio 2014, il Mj\u00e4llby decide di puntare su di lui e lo ingaggia a titolo definitivo con un biennale, ma la squadra finir\u00e0 per retrocedere in Superettan.\nSudi\u0107 ha potuto cos\u00ec sfruttare una clausola contrattuale per svincolarsi, e firmare con l'H\u00e4cken nel gennaio 2015. Alla seconda giornata del campionato 2017 \u00e8 rimasto vittima del suo quarto infortunio al legamento crociato \u2013 il primo al ginocchio sinistro dopo i tre precedenti al ginocchio destro \u2013 il quale lo ha costretto all'ennesimo lungo stop.\nNella primavera del 2018 \u00e8 tornato in campo per alcune partite disputate da aggregato alla squadra Under-21 dell'H\u00e4cken, poi in estate si \u00e8 trasferito al Trelleborg, squadra neopromossa in Allsvenskan che stava cercando di ottenere una difficile salvezza. Nel gennaio del 2019 si \u00e8 sottoposto a una nuova operazione al ginocchio nel tentativo di superare il dolore, senza per\u00f2 ottenere risultati positivi al punto tale da non riuscire a correre, pertanto ha deciso di ritirarsi dal calcio giocato."}
{"id": "5994240", "revid": "287204", "url": "https://it.wikipedia.org/wiki?curid=5994240", "title": "Jasmin Sudic", "text": ""}
{"id": "5994244", "revid": "254059", "url": "https://it.wikipedia.org/wiki?curid=5994244", "title": "Michele Lorenzo Mancini", "text": "Biografia.\nNato nel 1602 circa a Roma, in seno alla nobile famiglia dei Mancini, Michele Lorenzo Mancini era figlio del barone Paolo Lucio Mancini (1580 \u2013 1637) e di Vittoria Capocci. Suo fratello era Francesco Maria Mancini, futuro cardinale. Nel 1634 spos\u00f2 Girolama Mazzarino, sorella del potente cardinale Mazzarino, primo ministro di Francia e consulente fidato di re Luigi XIV durante la sua prima parte del regno, mentre dall'anno successivo alla morte del padre ottenne il titolo di barone e nobile romano. All'epoca era indicato come \"Mastro di Strada\". In occasione di tale matrimonio vennero effettuati importanti lavori di ampliamento del palazzo di famiglia a Roma posto tra piazza Santi Apostoli e via del Corso.\nQuesto matrimonio, di grande portata per l'influenza che ebbe poi la famiglia Mazzarino nella storia della Francia e per i vantaggi che ne derivarono anche per la famiglia Mancini, port\u00f2 per\u00f2 alla ribalta le problematiche passioni che sin dalla giovinezza avevano contraddistinto Michele Lorenzo, ovvero l'astrologia e la negromanzia. In particolare su quest'ultima pratica, da quanto Giulio Mazzarino divenne primo ministro di Francia con la morte del cardinale Richelieu a cui succedette nel 1642, Michele venne malvisto a corte, ma tollerato in quanto astrologo, all'epoca professione ritenuta funzionale alle esigenze della corte. La sua figura e le sue amicizie nell'ambito della \"magia nera\" lo costrinsero ad ogni modo a vivere prevalentemente a Roma mentre la moglie compiva frequenti viaggi in Francia in visita al fratello. \nMor\u00ec a Roma nel 1656. Dopo la sua morte, la moglie e le figlie si trasferirono definitivamente a Parigi dove, grazie all'influenza del potente cardinale Mazzarino, ottennero numerosi vantaggi personali.\nMatrimonio e figli.\nIl 6 agosto 1634, Lorenzo spos\u00f2 Girolama Mazzarino, sorella del cardinale Mazzarino, primo ministro di Luigi XIV di Francia. Da questa unione nacquero i seguenti figli:"}
{"id": "5994245", "revid": "156341", "url": "https://it.wikipedia.org/wiki?curid=5994245", "title": "Coppa Italia di Serie A2 di pallacanestro femminile", "text": ""}
{"id": "5994247", "revid": "1043175", "url": "https://it.wikipedia.org/wiki?curid=5994247", "title": "Jeong Seung-hyun", "text": "Carriera.\nClub.\nHa sempre giocato in Corea del Sud, nell', con cui ha esordito nel 2015. Il 19 aprile 2015 esordisce in campionato, nella sfida con l'.\nNazionale.\nHa fatto parte della Nazionale Under-23 sudcoreana.\nViene convocato per le Olimpiadi 2016 in Brasile. Successivamente viene convocato dalla Nazionale maggiore per i Mondiali 2018, disputati in Russia, in cui tuttavia non scende mai in campo in nessuna delle 3 partita della selezione asiatica che viene eliminata al primo turno."}
{"id": "5994248", "revid": "290948", "url": "https://it.wikipedia.org/wiki?curid=5994248", "title": "Don Giuseppe Rizzo", "text": ""}
{"id": "5994250", "revid": "697352", "url": "https://it.wikipedia.org/wiki?curid=5994250", "title": "Coppa Italia di Serie A2", "text": ""}
{"id": "5994251", "revid": "88740", "url": "https://it.wikipedia.org/wiki?curid=5994251", "title": "Yuricam - Yurika no Campus Life", "text": "YuriCam-Yurica's Campus Life (\u3086\u308a\u30ad\u30e3\u30f3\uff5e\u3086\u308a\u304b\u306e\u30ad\u30e3\u30f3\u30d1\u30b9\u30e9\u30a4\u30d5\uff5e) \u00e8 un manga scritto da Shigemitsu Harada e disegnato da Seguchi Takahiro, pubblicato tra le pagine di Young Animal tra il 2010 e il 2013 che conta in totale 5 volumi per un totale di 45 capitoli. In Italia \u00e8 inedito.\nTrama.\nYurika Kamishiro \u00e8 studentessa in una prestigiosa scuola femminile famosa soprattutto per i suoi numerosi amori lesbo e voci di corridoio la vorrebbero esser stata amante di almeno met\u00e0 delle 10000 ragazze frequentanti l'istituto. Questi pettegolezzi sono devastanti per lei, che \u00e8 etero e vorrebbe tanto trovarsi un fidanzato. Ma per qualche strana ragione ogni ragazza la trova irresistibile, anche se etero.\nSar\u00e0 tuttavia costretta a sfruttare tale \"abilit\u00e0\" e lasciarsi andare ad amori lesbo per potersi pagare gli studi, poich\u00e9 l'azienda del padre \u00e8 fallita e lui non pu\u00f2 pi\u00f9 provvedere alla figlia."}
{"id": "5994268", "revid": "580533", "url": "https://it.wikipedia.org/wiki?curid=5994268", "title": "R\u00e9ka-Luca Jani", "text": ""}
{"id": "5994271", "revid": "293377", "url": "https://it.wikipedia.org/wiki?curid=5994271", "title": "Patrick Courtney", "text": ""}
{"id": "5994274", "revid": "1186766", "url": "https://it.wikipedia.org/wiki?curid=5994274", "title": "Rinofrino dorsale", "text": ""}
{"id": "5994275", "revid": "1186766", "url": "https://it.wikipedia.org/wiki?curid=5994275", "title": "Rospo scavatore messicano", "text": ""}
{"id": "5994276", "revid": "81748394", "url": "https://it.wikipedia.org/wiki?curid=5994276", "title": "Tribunale ordinario in composizione monocratica", "text": ""}
{"id": "5994285", "revid": "767487", "url": "https://it.wikipedia.org/wiki?curid=5994285", "title": "Moon Chang-jin", "text": "Carriera.\nClub.\nHa sempre giocato in Corea del Sud, nel , con cui ha esordito in campionato il 14 giugno 2012 in trasferta contro l', sfida terminata 1-1, subentrando al 79' a Lee Myung-Joo. L'esordio in AFC Champions League arriva invece il 13 marzo 2013 nella trasferta in Uzbekistan contro il , valida per il girone G, terminata 2-2, nella quale entra al 72' al posto di Lee Kwang-Hoon.\nNazionale.\nHa fatto parte delle Nazionali Under-19, Under-22 e Under-23 sudcoreane.\nViene convocato per le Olimpiadi 2016 in Brasile."}
{"id": "5994288", "revid": "117785166", "url": "https://it.wikipedia.org/wiki?curid=5994288", "title": "Sindaci di Castelsilano", "text": ""}
{"id": "5994291", "revid": "22475", "url": "https://it.wikipedia.org/wiki?curid=5994291", "title": "Fighting Street", "text": ""}
{"id": "5994292", "revid": "1272592", "url": "https://it.wikipedia.org/wiki?curid=5994292", "title": "Associazione Sportiva Gubbio 1910 2000-2001", "text": "Questa pagina raccoglie le informazioni riguardanti l'Associazione Sportiva Gubbio 1910 nelle competizioni ufficiali della stagione 2000-2001."}
{"id": "5994307", "revid": "1097011", "url": "https://it.wikipedia.org/wiki?curid=5994307", "title": "Radio Antena Satelor", "text": "Radio Antena Satelor (Radio antenna dei villaggi) \u00e8 l'unica stazione in Europa che si rivolge esclusivamente all'ambiente rurale. Con un target costituito prevalentemente da romeni delle zone rurali, Radio Antena Satelor discute dei problemi reali del villaggio romeno. La sua missione attuale e principale consiste nel preparare i residenti nei villaggi per le modifiche derivanti dall'integrazione europea.\nNonostante la sua vocazione di radio popolare ascoltata nelle campagne, essa dedica ampi spazi del proprio palinsesto al folklore, alla musica tradizionale romena, all'informazione (notiziari, interviste, rubriche) e anche alla prosa radiofonica (commedie, radiodrammi, racconti). In alcune ore della giornata ripete la programmazione di Radio Rom\u00e2nia Actualit\u0103\u0163i che \u00e8 il primo canale radio in Romania sia per copertura geografica, sia per numero di ascoltatori.\nLocalit\u00e0 di trasmissione e frequenze operative.\nDAB.\nCanale 12A, frequenza 223,936 MHz, polarizzazione verticale potenza di uscita del trasmettitore: 250 W (copertura: Bucarest e dintorni)\nTelefono.\n031 - 504.04.84\nA differenza delle altre emittenti ripetitrici su onde medie, la stazione di Bod opera sulle onde lunghe permettendo una ricezione praticamente stabile in quasi tutte le ore della giornata. In condizioni locali favorevoli (assenza di elettrosmog e con uso di adeguata antenna ricevente esterna) essa \u00e8 ascoltabile anche nelle ore di luce in buona parte dell'Europa, Italia compresa, grazie alle caratteristiche di propagazione per onda di terra di questa gamma di frequenza.\nLa stazione di Bod a 153\u00a0khz se inserita in un contesto geografico di Europa, Africa e Medio Oriente, \u00e8 la stazione che opera sul pi\u00f9 basso canale allocato alle stazioni di radiodiffusione circolare assieme a un trasmettitore dell'Algeria e uno della Norvegia."}
{"id": "5994314", "revid": "287204", "url": "https://it.wikipedia.org/wiki?curid=5994314", "title": "Parigi-Roubaix 1958", "text": "La Parigi-Roubaix 1958, cinquantaseiesima edizione della corsa, fu disputata il 13 aprile 1958, per un percorso totale di 269\u00a0km. Fu vinta dal belga L\u00e9on Van Daele, giunto al traguardo con il tempo di 8h04'41\" alla media di 33,330\u00a0km/h davanti a Miguel Poblet e Rik Van Looy.\nI ciclisti che tagliarono il traguardo a Roubaix furono 75. La corsa, durata pi\u00f9 di 8 ore, detiene un particolare record: infatti i ciclisti che arrivarono allo sprint, per giocarsi la vittoria, furono 23 (15 Belgi, 6 Francesi, 1 Irlandese ed 1 Spagnolo)."}
{"id": "5994321", "revid": "123972805", "url": "https://it.wikipedia.org/wiki?curid=5994321", "title": "INTERSOS", "text": "INTERSOS \u00e8 un'organizzazione non governativa italiana, umanitaria e senza scopo di lucro e una di quelle con pi\u00f9 collaboratori.\nAttualmente \u00e8 presente in 19 paesi del mondo, fra cui Afghanistan, Siria, Sud Sudan, Iraq e Somalia. \u00c8 l'unica organizzazione non governativa italiana presente in Yemen.\nStoria.\nINTERSOS \u00e8 stata fondata il 25 novembre 1992 da Nino Sergi con il sostegno delle confederazioni sindacali italiane, ed altri.\nNasce per portare aiuto alle vittime di disastri naturali, conflitti ed in generale, delle condizioni di estrema esclusione della persona.\nHa gestito interventi e progetti in occasione della disgregazione della Jugoslavia, in Somalia nel post-Siad Barre, nel conflitto in Cecenia con la Federazione russa, nei conflitti Afghani, dopo il conflitto in Iraq, in occasione dei conflitti Darfur, Ciad, Repubblica democratica del Congo, Sudan del Sud e per bonificare le mine anti-uomo disseminate in occasione di numerosi conflitti.\nDal 2015 Kostas Moschochoritis, esperto di questioni umanitarie, \u00e8 il Segretario Generale di INTERSOS.\nAttivit\u00e0.\nINTERSOS gestisce progetti, direttamente ed in collaborazione con altre organizzazioni umanitarie, per fornire assistenza in Italia ed all'estero in situazioni di emergenza umanitaria, con particolare riferimento ai temi della tutela dei migranti, della persona e della famiglia, l'infanzia con programmi specifici per le spose-bambine, e i bambini soldato.\nIn Italia gestisce il centro A28 per minori stranieri non accompagnati.\nInoltre, ha gestito programmi di bonifica dalle mine anti-uomo che fanno la maggior parte delle vittime tra la popolazione civile."}
{"id": "5994328", "revid": "599013", "url": "https://it.wikipedia.org/wiki?curid=5994328", "title": "Arsenius Butscher", "text": "Carriera.\nDopo aver iniziato a gareggiare con le motocarrozzette a met\u00e0 degli Anni Cinquanta, Butscher \u00e8 stata una presenza costante nelle gare del motomondiale dalla stagione 1958 a quella del 1971. Le sue migliori stagioni sono state le ultime in cui ha gareggiato, il 1969 in cui si \u00e8 piazzato al sesto posto finale, il 1970 in cui ha ottenuto la sua prima vittoria nel Gran Premio motociclistico del Belgio 1970 ed \u00e8 giunto al quarto posto generale e il 1971 al termine del quale, dopo aver ottenuto il suo miglior piazzamento in classifica finale con il terzo posto, si \u00e8 ritirato dalle competizioni.\nNel corso delle partecipazioni iridate ha ottenuto 2 vittorie e 11 piazzamenti sul podio nei singoli gran premi.\n\u00c8 deceduto il 11 marzo 2013 all'et\u00e0 di 84 anni."}
{"id": "5994330", "revid": "785863", "url": "https://it.wikipedia.org/wiki?curid=5994330", "title": "Givanildo Vieira de Souza", "text": ""}
{"id": "5994334", "revid": "287204", "url": "https://it.wikipedia.org/wiki?curid=5994334", "title": "Associazione Calcio Imolese 2000-2001", "text": "Questa pagina raccoglie le informazioni riguardanti l'Associazione Calcio Imolese nelle competizioni ufficiali della stagione 2000-2001."}
{"id": "5994336", "revid": "1718925", "url": "https://it.wikipedia.org/wiki?curid=5994336", "title": "Il tesoro delle Fiji", "text": "Il tesoro delle Fiji (\"Pirate Islands: The Lost Treasure of Fiji\") \u00e8 una serie televisiva australiana per ragazzi, spin-off/sequel de \"Le isole dei pirati\". \u00c8 stata trasmessa in Australia dal 12 febbraio 2007 sul canale Network Ten mentre in Italia dal 16 novembre 2007 sul canale RaiSat Smash.\nTrama.\nIl campione australiano di videogiochi \"Tyler Bradden\" si reca alle Fiji per la presentazione dell'inedito videogioco in realt\u00e0 virtuale \"Pirates Island\". Suo fratello \"Marty\", sentendosi messo in disparte, inizia a barare con dei codici scaricati da internet, quando rimangono intrappolati nella realt\u00e0 virtuale del videogioco. Per ritornare alla propria vita quotidiana, i protagonisti dovranno completare il gioco e battere il temibile \"Capitan Blackheart\"."}
{"id": "5994338", "revid": "599013", "url": "https://it.wikipedia.org/wiki?curid=5994338", "title": "Matti Haapoja", "text": "Il numero esatto delle sue vittime \u00e8 sconosciuto. Fu condannato per due omicidi e stava per essere processato per un terzo omicidio quando si suicid\u00f2 in cella. Pu\u00f2 essere collegato ad altri sette casi di omicidio, anche se molti di questi avvennero mentre era in esilio in Siberia e sono scarsamente documentati, quindi il suo coinvolgimento non \u00e8 certo. Si dice abbia confessato 18 omicidi, ma non c'\u00e8 certezza della sua confessione. Alcune fonti fissano il numero delle sue vittime tra le 22 e le 25. Ha anche ferito accoltellandoli sei uomini.\nGiovent\u00f9.\nHaapoja inizi\u00f2 la sua carriera criminale partecipando a varie risse per poi passare presto ai furti di cavalli. Il primo omicidio di cui si ha notizia lo commise il 6 dicembre 1867, quando accoltell\u00f2 il compagno di bevute Heikki Impponen durante una rissa. Fu condannato a 12 anni di carcere da scontarsi in una prigione a Turku per l'omicidio. Nei successivi 10 anni evase di prigione 4 volte, passando mesi come latitante dopo ogni fuga. In questo periodo ottenne una grande visibilit\u00e0 come evaso abituale e ladro. La sua fama da rapinatore crebbe dopo che i giornali riportarono che aveva rapinato e sparato ad Esa Nyrhinen il 12 agosto 1876. Pi\u00f9 tardi si scopr\u00ec che Nyrhinen aveva nascosto Haapoja in casa sua e che i due avevano litigato.\nOmicidi.\nCome risultato delle evasioni e dei furti, Haapoja fu condannato all'ergastolo nel 1874. Dopo l'ultima evasione, richiese che l'ergastolo fosse commutato in esilio in Siberia. La richiesta fu accettata e fu mandato nell'oblast di Omsk nel 1880. Durante l'esilio, si ritenne che abbia ucciso un uomo nel 1886, per questo fu inviato nella Siberia orientale. Storie mai confermate raccontano di come durante questo periodo Haapoja uccise altri due criminali finlandesi, Juha Antinpoika Leskenantti \"Anssin Jukka\" e Kaappo Sutki, storie probabilmente false e non confermate da alcuna prova.\nAll'incirca nel 1889, Haapoja decise di fuggire dalla Siberia e ritornare in Finlandia. Disse in seguito che intendeva emigrare in America. Raccolse denaro a tal fine con una serie di rapine e omicidi. Probabilmente uccise tre uomini e partecip\u00f2 all'omicidio di un quarto. Ottenne inoltre un passaporto appartenente a un russo di cui si persero le tracce.\nHaapoja torn\u00f2 in Finlandia nel settembre 1890. Il mese successivo, uccise e rapin\u00f2 una prostituta, Jemina Salo. Fu catturato a Porvoo un paio di giorni dopo e riconosciuto. Al processo Haapoja si comport\u00f2 arrogantemente confessando questo omicidio e quelli che commise in Siberia. Sperava che lo rimandassero in Siberia ma la corte per la seconda volta lo condann\u00f2 all'ergastolo.\nIl 10 ottobre 1894, Haapoja provo\u00f2 di nuovo a fuggire di prigione. Durante il tentativo uccise una guardia e ne fer\u00ec altre due. Quando cap\u00ec di non potercela fare, prov\u00f2 a suicidarsi accoltellandosi, ma la ferita non fu fatale. Ci\u00f2 nonostante, appena si riprese, si impicc\u00f2 in cella l'8 gennaio 1895. Il suo scheletro fu conservato al Museo del crimine di Vantaa per molto tempo, fino a quando fu seppellito a Ylistaro nel 1995.\nLo scrittore Kaijus Ervasti ha scritto un libro su Matti Haapoja dal titolo \"Murhamiehen muotokuva \u2013 Matti Haapoja 1845\u20131895\" (\"Ritratto di un assassino \u2013 Matti Haapoja 1845\u20131895\").\nVittime.\nPossibili.\n\u00c8 possibile che ci siano state pi\u00f9 vittime, ma solo queste dieci possono essere identificate come certe o probabili."}
{"id": "5994357", "revid": "287204", "url": "https://it.wikipedia.org/wiki?curid=5994357", "title": "R136a2", "text": "R136a2 \u00e8 una stella di Wolf-Rayet visibile nella costellazione del Dorado. \u00c8 una delle stelle pi\u00f9 massicce e pi\u00f9 luminose conosciute, con una massa di 195 volte quella solare, e una luminosit\u00e0 oltre volte quella del Sole.\nLa stella fa parte del superammasso stellare R136, posto al centro della Nebulosa Tarantola, la pi\u00f9 grande regione di formazione stellare del Gruppo Locale, nella Grande Nube di Magellano.\nCaratteristiche.\nCome tutte le stelle di Wolf-Rayet, R136a2 sta subendo una grave perdita di massa a causa di un intenso vento stellare, che ad una velocit\u00e0 di 2400\u00a0km/s fanno perdere all'anno. L'elevata massa della stella comprime e riscalda il nucleo favorendo la fusione rapida dell'idrogeno attraverso il ciclo del carbonio-azoto, portando la luminosit\u00e0 stellare a L\u2609. Il tasso di fusione \u00e8 cos\u00ec elevato che in 10 secondi R136a2 produce pi\u00f9 energia di quanta ne produce il Sole in un anno. Potrebbe aver avuto una massa di 240\u00a0M\u2609 nel momento della sua formazione, e potrebbe aver perso 40 masse solari negli ultimi 1-2 milioni di anni. Le teorie comunemente accettate suggeriscono che nessuna stella possa formarsi sopra le 150\u00a0M\u2609, tuttavia, essa potrebbe essere il risultato della fusione di due o pi\u00f9 stelle.\nA causa della temperatura elevata, la stella emette la maggior parte dell'energia nella regione ultravioletta dello spettro elettromagnetico, mentre la sua luminosit\u00e0 in luce visibile \u00e8 solo 87.000 volte quella solare (MV -7,52)."}
{"id": "5994359", "revid": "123524857", "url": "https://it.wikipedia.org/wiki?curid=5994359", "title": "Manolo Da Rold", "text": "Biografia.\nDopo gli studi pianistici presso la sua citt\u00e0 natale si \u00e8 diplomato in organo e composizione organistica al Conservatorio di Castelfranco Veneto e in Musica Sacra presso il Conservatorio Santa Cecilia di Roma con il massimo dei voti e la lode; si \u00e8 dedicato alla direzione corale e composizione studiando con prestigiosi nomi internazionali come Gary Graden, Stojan Kuret, Javier Busto, Giorgio Kirschner, Gianmartino Durighello, Carlo Pavese, Maurizio Ciampi e molti altri.\nDirige dal 1998 la Corale Zumellese di Mel luogo in cui risiede attualmente. Alla guida della Corale Zumellese ha effettuato concerti e partecipato a festival internazionali in tutta Europa e in sud America, \u00e8 risultato vincitore per due volte (41\u00b0 e 47 edizione) del Concorso corale nazionale di Vittorio Veneto \"Citt\u00e0 della Vittoria\", aggiudicandosi anche il premio speciale come miglior direttore e ambedue le volte il premio ASAC. Detentore del leone di vetro come vincitore del Gran Premio della Coralit\u00e0 Veneta nel 2014, Vincitore inoltre del Gran premio Marcacci di Teramo nel 2009 e dei concorsi della Valle d'Aosta (Gressan) 2003 e Biella 2004 del Concorso Nazionale Aerco video 2020. Ha ottenuto il terzo premio nella categoria a programma libero nel 2005 al Concorso Internazionale \u201cCesare Augusto Seghizzi\u201d di Gorizia,\n\u00c8 direttore e fondatore nel 1999 del Coro di Voci Bianche \u201cRoberto Goitre\u201d di Mel con cui svolge un'intensa attivit\u00e0 artistica.\nHa eseguito in prima assoluta opere di Ivo Antognini, Javier Busto, Piero Caraba, Sandro Filippi, Battista Pradal, Giorgio Susana, Andrea Basevi.\n\u00c8 direttore e fondatore nel 2013 del coro maschile \u201cMelos\u201d con cui esegue elaborazioni di autori contemporanei di canti popolari provenienti dalla tradizione arcaica.\n\u00c8 stato docente presso il Conservatorio \"E.R. Duni\" di Matera \u00e8 docente di Musica d'insieme vocale e repertorio corale al conservatorio di Ferrara, \u00e8 membro della commissione artistica dell'ASAC, viene spesso chiamato come docente a corsi di perfezionamento sulla tecnica di direzione e come specialista sul repertorio corale contemporaneo.\nMembro dell'ACDA (USA) \u00e8 stato invitato a parlare della sua musica negli Stati Uniti, paese in cui molte compagini corali eseguono i suoi lavori. \u00c8 membro fondatore dell'ANDCI l'associazione italiana dei direttori di coro.\nHa collaborato con l'Universit\u00e0 IUSVE di Venezia e con l'Universit\u00e0 degli Studi della Basilicata come esperto di didattica legata all'etnomusicologia.\nAppassionato di etnomusicologia si \u00e8 dedicato allo studio e alla catalogazione di melodie arcaiche provenienti dalla tradizione orale raccolte nell'area veneta e pubblicando elaborazioni corali per vari organici prendendo spunto da questo materiale tematico.\nDal 1998 \u00e8 direttore artistico della Rassegna internazionale di canto corale di Mel.\nProduzione musicale.\nLa sua produzione verte maggiormente sulla musica corale, attualmente pubblica con Alliance Music Pubblications (USA), Edition ICOT (JPN) Ut Orpheus, Sonitus Edizioni, Edizioni Musicali Europee, Feniarco e ASAC.\nHa ottenuto numerosi riconoscimenti a concorsi di composizione sia in Italia che all'estero. \nHa collaborato come compositore per molti anni con la storica rivista di musica corale e didattica \"La Cartellina\" e con numerose istituzioni musicali come la Societ\u00e0 del Quartetto di Vicenza, Poesia in canto, Edizioni Corali, la CEI, Feniarco e ha scritto su commissione e dedicato partiture a numerosi cori tra cui il Coro Vesna di Mosca, Il Pilgrim mission choir di Seoul, il coro Magerit di Madrid, in coro Amuse Singers di New York il Coro Citt\u00e0 di Roma, Coro La Rupe di Quincinetto Cantori di Santomio, il coro La Stele di Rover\u00e8 Il coro Polifonico Monteverdi e molti altri.\nIn collaborazione con il compositore Sandro Filippi ha pubblicato \".. e nell'aria si sentiva\u201d raccolta di elaborazioni di melodie popolari per coro virile a tre e quattro voci.\nHa pubblicato \"Storie\" volume di composizioni per coro di voci bianche a cappella e con accompagnamento pianistico.\nTra i suoi brani pi\u00f9 eseguiti vi sono \"Vi Adoro\" per coro misto, Madrigale mille (vincitore del 4\u00ba Concorso Nazionale di composizione corale \"Nella citt\u00e0 dei Gremi\" di Sassari) \"Ave Maria\" dedicata a Mauro Marchetti e al trentennale del Coro Citt\u00e0 di Roma, O Bone Jesu e O Magnum Mysterium per coro virile,Madrigale del diniego, Ubi caritas per coro maschile, Regina Coeli per coro femminile, Angel fly per coro voci bianche\nNumerose anche le sue opere didattiche tra cui si ricorda \"il Ciclo dell'Acqua\" per coro di bambini e pianoforte, \ntra le composizioni strumentali si ricordano \"Alma Espagnola\" per chitarra e Reckoner's trio per marimba, vibrafono e pianoforte. Numerose anche le trascrizioni orchestrali e per organo.\nHa collaborato con riviste specializzate con articoli musicali e analisi di partiture di musica contemporanea."}
{"id": "5994363", "revid": "83531", "url": "https://it.wikipedia.org/wiki?curid=5994363", "title": "Societ\u00e0 Sportiva Lanciano 2000-2001", "text": "Questa pagina raccoglie le informazioni riguardanti la Societ\u00e0 Sportiva Lanciano nelle competizioni ufficiali della stagione 2000-2001."}
{"id": "5994407", "revid": "1149807", "url": "https://it.wikipedia.org/wiki?curid=5994407", "title": "Junior (studente)", "text": "Il termine inglese junior indica, negli Stati Uniti, gli studenti al terzo anno di studi, che possono essere di \"high school\" o universitari. I junior sono considerati studenti del secondo biennio.\nHigh school.\nNegli Stati Uniti, l'undicesimo anno \u00e8, di solito, il terzo anno di studio alla high school e viene chiamato anno da junior.\nCollege.\nNegli Stati Uniti, di norma, i college richiedono che gli studenti dichiarino un academic major all'inizio del loro anno da junior. Nell'anno da junior, gli studenti del college sono invitati ad iniziare il loro tirocinio, in modo da prepararsi al meglio alla formazione supplementare (scuola medica, la scuola di legge, etc.) per la compilazione delle domande e scegliendo gli esami complementari.\nGran Bretagna scuola primaria.\nIn Gran Bretagna, si definisce junior ogni bambino in fase 2 (dal terzo al sesto anno di corso). Alla fine del sesto anno, all'et\u00e0 di 11 o 12 anni, i bambini lasciano la scuola primaria per iscriversi alla scuola secondaria. Tale cambiamento viene definito passaggio da junior a senior."}
{"id": "5994409", "revid": "15756", "url": "https://it.wikipedia.org/wiki?curid=5994409", "title": "Timeflies", "text": "Timeflies \u00e8 un duo statunitense, formatosi nell'ottobre 2010 a Boston, composto dal produttore Rob Resnick (26 maggio 1989) e dal cantante Cal Shapiro (3 ottobre 1988).\nCarriera.\nBiografia.\nCal Shapiro.\nCal Shapiro \u00e8 cresciuto con la sua famiglia a New York prima di trasferirsi a Boston. Cal e un cantante e un freestyling, da quando era un adolescente, guadagnando le sue prime pubblicit\u00e0 battendo il campione in carica Puge in una battaglia di freestyle a Hampshire. In seguito ha conseguito il diploma di laurea presso la Tufts University, specializzandosi in musica e di imprenditorialit\u00e0. Nel suo secondo anno, al momento dell'adesione \"The Ride\", Cal si innamor\u00f2 di performance. Cal poi ha collaborato con il batterista e produttore, Rob Resnick, per formare i Timeflies.\nRob Resnick.\nRob Resnick, detto anche \"Rez\", \u00e8 nato a Montclair, New Jersey. Ha costruito una Tools Studio Pro nel seminterrato di casa sua per le sue band delle scuole superiori. Si \u00e8 laureato in musica e filosofia. Durante il secondo anno, Rob ha iniziato a utilizzare software di produzione audio come Reason, Digital Performer e Ableton Live. Nello stesso anno, Resnick \u00e8 stato un DJ e un batterista. Rob ha lavorato anche nella Cedar Lake Camp come direttore musicale, che gli ha dato una buona esperienza di produzione musicale.\nGli inizi (2007-2010).\nI due hanno cominciato a esibirsi per la prima volta a Boston nel 2007. Si trasferirono a Los Angeles. Si sono incontrati alla Tufts University nel 2007 in una festa del college. Resnick ha invitato il suo amico Cal Shapiro a essere il cantante della sua band funk \"The Ride\", successivamente chiamata Timeflies. Il gruppo inizi\u00f2 a far successo quando il coinquilino di Shapiro \u2013 oggi direttore generale dei Timeflies \u2013 Jared Glick, ha inviato la loro canzone \"Fade\" per vari blog musicali.\nAlla fine di settembre 2011, i Timeflies pubblicano il loro primo album di debutto, \"The Scotch Tape\", che \u00e8 salito a 8 # sul grafico generale di iTunes e al 2\u00ba posto nella classifica iTunes Pop. Shapiro e Resnick sono stati chiamati \"menti musicali\" dalla rivista Vanity Fair. Nello stesso anno, hanno cominciato a esibirsi nei campus universitari e nei festival musicali negli Stati Uniti.\nIl successo di \"One Night\" e \"Swoon\" (2013).\nIl 27 novembre 2012, hanno pubblicato il loro primo EP, \"One Night\", che ha raggiunto la 2\u00aa posizione sul grafico generale di iTunes ed \u00e8 stata in 1\u00aa posizione nella classifica di iTunes Pop. \"One night\" ha debuttato nella Billboard 200 al numero 29. Il singolo \"Swoon\" ha raggiunto un picco sulle canzoni Billboard Rap arrivando al 45\u00ba posto. Sono stati chiamati dalla Billboard i 13 artisti da guardare nel 2013. \nIl 22 febbraio 2013, hanno annunciato la creazione della loro etichetta, Forty8Fifty. Il loro prossimo album uscir\u00e0 con la sua etichetta nel 2013.\nIl loro singolo di debutto, \"I Choose U\", \u00e8 stato rilasciato il 1\u00ba aprile 2013, per la prima volta ascoltata in radio americana sotto l'etichetta Island Def Jam Music Group. Il singolo \u00e8 stato remixato dal discjockey Fedde Le Grand e il 3 giugno \u00e8 stato pubblicato sulla sua pagina ufficiale di Soundcloud.\nIl 2 agosto 2013, si sono esibiti al festival musicale di Lollapalooza a Chicago.Il loro secondo EP, \"Warning Signs,\" \u00e8 stato rilasciato il 13 ottobre 2013.\n\"After Hours\" (2014-presente).\nTimeflies pubblicano il loro album di debutto, \"After Hours\", il 29 aprile 2014 sotto la loro etichetta Forty8Fifty insieme alla Island Def Jam Music Group. L'album prende spunto dai cantanti: Fabolous, T-Pain, e Katie Sky, oltre alle collaborazioni con Mike Posner e Martin Johnson e il cantante dei Boys Like Girls. Il duo ha trascorso pi\u00f9 di un anno a registrare l'album, in una casa di studio a Los Angeles. L'album ha raggiunto il terzo posto nella classifica generale di ITunes e primo posto nella classifica di ITunes Pop.\nNel 2013 hanno pubblicato un video musicale \"Monsters\", che ha oltre 1,6 milioni di visualizzazioni su YouTube.\nNel giugno 2016 esce il singolo \"Once in a While,\" tra i top Billboard 200.\nStile e influenze.\nRob cita Porter Robinson, Benny Blanco, Pretty Lights, e J.R Rotem come importanti influenze. \nLe influenze di Cal sono Robert Johnson, Janis Joplin, Muddy Waters, e il suo preferito, Big L. Egli."}
{"id": "5994411", "revid": "1305772", "url": "https://it.wikipedia.org/wiki?curid=5994411", "title": "Gem'X", "text": "Gem'X \u00e8 un videogioco rompicapo basato su schemi bidimensionali di gemme, pubblicato nel 1991 per Amiga, Atari ST, Commodore 64 e MS-DOS dalla tedesca Demonware.\nLa grafica \u00e8 in stile giapponese, con intermezzi di immagini blandamente erotiche, a cartone animato, di ragazze nude. Lo sviluppatore Kaiko viene a volte scambiato per giapponese, ma \u00e8 tedesco e all'epoca apparteneva ad AUDIOS, azienda di breve vita nota anche per \"Apidya\", fondata da Chris H\u00fclsbeck (autore della colonna sonora di \"Gem'X\") e altri.\nModalit\u00e0 di gioco.\nLa schermata di gioco \u00e8 divisa verticalmente in due parti, ciascuna formata da una griglia di caselle quadrate che possono contenere una gemma ciascuna. La disposizione iniziale delle caselle occupate da gemme \u00e8 simile nelle due griglie, ma ci sono differenze, soprattutto nel tipo di gemme. La griglia di sinistra \u00e8 modificabile dal giocatore tramite un cursore, mentre quella di destra \u00e8 fissa e rappresenta l'obiettivo da raggiungere; per completare un livello bisogna fare in modo che le due griglie diventino identiche.\nOgni gemma pu\u00f2 appartenere a uno di cinque tipi, differenti per forma e colore, che formano una gerarchia di cinque stadi. Quando si preme con il cursore su una gemma, questa cambia tipo, diminuendo di due stadi, mentre tutte le gemme adiacenti in orizzontale e verticale diminuiscono di uno stadio. Se una gemma diminuisce oltre il quinto stadio, sparisce del tutto, causando anche la caduta verso il basso delle gemme soprastanti.\nIn ogni livello c'\u00e8 un numero limitato di mosse e una quantit\u00e0 limitata di tempo a disposizione. Se si esaurisce uno dei due si perde una vita e si ricomincia il livello da capo. Il giocatore ha sempre la possibilit\u00e0 di annullare l'ultima mossa fatta.\nI livelli vanno affrontati in gruppi, chiamati miniere. Ogni miniera contiene 16 livelli, ma bisogna affrontarne solo alcuni, scelti casualmente dal computer. Il giocatore pu\u00f2 decidere di saltare il livello in corso e farsene assegnare un altro, ma al costo di una vita. Completato il numero di livelli richiesto, si pu\u00f2 scegliere la miniera successiva tra due possibilit\u00e0, seguendo un diagramma ad albero. Si ottiene anche una password con la quale in futuro si potr\u00e0 ricominciare il gioco direttamente dalla nuova miniera. Ci sono in tutto 26 miniere per un totale di circa 400 livelli.\nSeguito.\nUn seguito per Amiga e DOS, \"Gem'Z\", anche noto come \"Super Gem'Z\", giunse a uno stadio avanzato di sviluppo nel 1992, ma non venne mai pubblicato ufficialmente. \u00c8 stato comunque diffuso come abandonware funzionante. La meccanica di gioco del seguito \u00e8 pi\u00f9 simile a un misto di \"Sokoban\", \"Bomberman\" e altri, con modalit\u00e0 multigiocatore."}
{"id": "5994414", "revid": "83531", "url": "https://it.wikipedia.org/wiki?curid=5994414", "title": "Associazione Calcio Nuova Maceratese 2000-2001", "text": "Questa pagina raccoglie le informazioni riguardanti l'Associazione Calcio Nuova Maceratese nelle competizioni ufficiali della stagione 2000-2001."}
{"id": "5994418", "revid": "93556", "url": "https://it.wikipedia.org/wiki?curid=5994418", "title": "Osservatorio astronomico di Luserna San Giovanni", "text": "Losservatorio astronomico di Luserna San Giovanni \u00e8 un osservatorio astronomico in Italia.\nStoria.\nL'Associazione Astrofili Urania nasce con atto notarile il 18 novembre 1989 con 11 soci. La prima sede provvisoria fu ospitata presso il comune di Luserna San Giovanni. Nel 1990 venne acquistato il terreno in localit\u00e0 Brich del Colletto a Luserna San Giovanni, adiacente alla scuola Beckwith che risulter\u00e0 essere la prima sede sociale ufficiale. Nel frattempo furono donati telescopi sempre pi\u00f9 potenti idonei all'osservazione del cielo.\nNel 1994 fu acquisito e attivato il planetario (il primo presente in Piemonte), per la visualizzazione della volta celeste a scopo didattico. Negli anni seguenti fu installata l'antenna di radioastronomia, con diametro di 4 metri successivamente ampliato a 8 metri sotto la presidenza di Romano Vivaldi. L'intero complesso di elementi fu realizzato dal punto di vista strutturale, meccanico ed elettronico dai soci competenti nelle rispettive materie.\nNel 1998 fu inaugurata da personaggi d'eccezione come Margherita Hack la torre con la cupola in vetroresina idonea all'installazione degli strumenti ottici per l'osservazione e la fotografia degli oggetti del profondo cielo. Nel 2003 il giornalista scientifico de \"La Stampa\" Piero Bianucci e il prof. Marianini furono presenti all'apertura al pubblico della struttura completa, comprendente la sala conferenze, la biblioteca e l'aula museale con il planetario.\nIl radiotelescopio dell'osservatorio risulta l'unico presente sul territorio regionale, tant'\u00e8 che anche alcuni ricercatori dell'INAF ne usufruiscono per i loro studi. Presso l'osservatorio \u00e8 inoltre operativa una stazione \"PRISMA\" (\"Prima Rete per la Sorveglianza sistematica di Meteore e Atmosfera\" )\nL'associazione astrofili Urania.\nL'associazione \u00e8 autonoma, apolitica ed aconfessionale, senza fini di lucro e ha una durata illimitata nel tempo.\nIl primo presidente fu Gianni Peyrot in carica fino al 2003; gli succedette Romano Vivaldi, il quale rest\u00f2 nella sua funzione sino alla sua prematura scomparsa avvenuta nel 2010. In quell'anno \u00e8 subentrato Sergio Lera, attuale presidente dell'Associazione. Ad oggi si contano una settantina di socidi varie et\u00e0. Le sue finalit\u00e0 culturali sono la diffusione e la divulgazione delle scienze astronomiche e non, l'incentivazione ed il miglioramento degli studi e delle ricerche nel settore, attraverso i rapporti con le organizzazioni di astrofili ed astronomi nonch\u00e9 con istituti di ricerca, sul territorio nazionale e internazionale.\nL'associazione collabora a stretto contatto con il planetario di Pino Torinese e l'osservatorio di Alpette."}
{"id": "5994420", "revid": "48344", "url": "https://it.wikipedia.org/wiki?curid=5994420", "title": "Bikar karla", "text": ""}
{"id": "5994422", "revid": "228587", "url": "https://it.wikipedia.org/wiki?curid=5994422", "title": "Cala Rossa", "text": ""}
{"id": "5994436", "revid": "125860362", "url": "https://it.wikipedia.org/wiki?curid=5994436", "title": "VH1 (Italia)", "text": "VH1 \u00e8 una rete televisiva musicale edita da Paramount Networks Italia diretta da Luca De Gennaro.\nStoria.\nDopo che la sua versione paneuropea fu ospitata da Sky Italia dal 1\u00ba ottobre 2007 al 18 ottobre 2010, a distanza di poco meno di sei anni, dal 1\u00ba luglio 2016 torna in onda sulla televisione digitale terrestre con la sua versione italiana sulla LCN 67 al posto di MTV Music sul mux TIMB 3, che, al pari di MTV, diventa esclusiva Sky.\nIl primo video musicale ad essere stato trasmesso \u00e8 stato \"Born to run\" di Bruce Springsteen, singolo del 1975.\nRispetto a MTV Music, il canale si rivolge a fasce d'et\u00e0 pi\u00f9 adulte, trasmettendo videoclip di grandi classici pop, rock e r\u2019n\u2019b, italiani e internazionali, dedicando particolare attenzione ai concerti dal vivo, alle ricorrenze, ai compleanni e a speciali dedicati ai grandi della musica degli scorsi decenni.\nIn occasioni particolari, invece, il canale trasmette alcuni film, di solito in contemporanea con Paramount Network ma anche solo su tale canale in prima serata.\nIl 27 maggio 2017 trasmette in diretta in simulcast con MTV e MTV Music gli MTV Awards 2017 che sono stati ospitati a Roma.\nIl 6 dicembre 2017 entra nella piattaforma satellitare Tiv\u00f9sat al numero 25.\nIl 20 febbraio 2018 il canale cambia look con nuove grafiche e nuovo logo, sotto il quale \u00e8 presente un orologio digitale durante i videoclip musicali.\nIl 28 marzo 2018 il canale passa alla posizione 22 su Tiv\u00f9sat.\nDal 2 febbraio 2020 il canale diventa visibile anche con tessere Sky Italia in modalit\u00e0 FTV alla posizione numero 715.\nIl 4 marzo 2021 VH1, assieme a Spike, inizia le trasmissioni in alta definizione sul satellite, mentre dall'11 marzo viene inserito ai canali 715 di Sky e 22 di Tiv\u00f9sat (di conseguenza la versione SD viene spostata all'LCN 122 di quest'ultima piattaforma, provvisoriamente fino al 1\u00ba luglio quando questa versione viene eliminata anche su quest'ultima piattaforma).\nDal 1\u00ba luglio 2021 sul satellite \u00e8 visibile esclusivamente in HD.\nIl 22 novembre 2021 sul digitale terrestre, il canale \u00e8 passato al formato MPEG-4 nel mux TIMB 3.\nDal 17 gennaio 2022 il canale si sposta sulla numerazione LCN 167, invertendo la propria posizione con R101 TV, che si sposta al canale 67.\nLa voce ufficiale dei promo del canale \u00e8 la doppiatrice Tania De Domenico.\nPalinsesto.\nAttualmente in onda.\nVengono qui di seguito elencati i programmi che sono attualmente in onda su VH1:"}
{"id": "5994438", "revid": "287204", "url": "https://it.wikipedia.org/wiki?curid=5994438", "title": "Associazione Calcio Prato 2000-2001", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 2000-2001."}
{"id": "5994445", "revid": "81750746", "url": "https://it.wikipedia.org/wiki?curid=5994445", "title": "Arcivescovo Cranmer", "text": ""}
{"id": "5994448", "revid": "1315817", "url": "https://it.wikipedia.org/wiki?curid=5994448", "title": "Movimento per l'arte concreta", "text": ""}
{"id": "5994461", "revid": "767487", "url": "https://it.wikipedia.org/wiki?curid=5994461", "title": "Federico Falcone", "text": "Carriera.\nInizia la carriera nel Newell's Old Boys, formazione della massima serie argentina; in particolare, gioca la sua prima partita nella massima serie argentina nel campionato di Clausura del 2009. L'anno seguente scende in campo in 5 occasioni , mentre nel campionato di Apertura del 2011 gioca altre 4 partite, per un totale di 10 presenze senza reti nell'arco dei tre anni di permanenza al Newell's.\nDal gennaio al dicembre del 2012 gioca in prestito al La Serena, con cui realizza 4 reti in 13 presenze nella massima serie cilena ed un gol in 3 partite in Coppa del Cile; torna quindi al Newell's, che nel gennaio del 2013 lo cede a titolo definitivo allo Huachipato, sempre nella massima serie cilena. Con lo Huachipato Falcone rimane fino al gennaio del 2014, e nell'arco di questo periodo segna 2 gol in 6 partite nella Coppa Libertadores 2013 e 3 gol in 24 partite nella massima serie cilena, giocando poi anche 7 partite senza mai segnare in Coppa del Cile.\nDal gennaio all'agosto del 2014 milita nel Barnechea, con cui gioca 3 partite senza mai segnare nella seconda divisione cilena; milita in questa categoria anche dall'agosto del 2014 all'agosto del 2015 con i Rangers Talca, con cui realizza 8 reti in 32 incontri di campionato.\nNella stagione 2015-2016 gioca nel Valletta con cui vince il campionato maltese, nel quale realizza 16 reti in 30 presenze; gioca inoltre anche una partita in Coppa di Malta. Rimane a Malta anche per la stagione 2016-2017, nella quale esordisce nei preliminari di Champions League il 28 giugno 2016 giocando da titolare nella partita casalinga vinta per 1-0 contro il B36 T\u00f3rshavn, nella quale realizza anche il gol decisivo per la vittoria della sua squadra. Va a segno anche nella partita di ritorno, nella quale gioca nuovamente da titolare, contribuendo cos\u00ec al passaggio del Valletta al secondo turno preliminare. Segna un gol anche nella partita di andata del secondo turno preliminare, conclusasi con una sconfitta casalinga per 2-1 contro la Stella Rossa."}
{"id": "5994466", "revid": "287204", "url": "https://it.wikipedia.org/wiki?curid=5994466", "title": "John James (architetto)", "text": "Biografia.\nFiglio di un pastore dell'Hampshire chiamato anch'egli John James, frequent\u00f2 la Scuola dello Spirito Santo, Basingstoke, di cui suo padre era preside. Fu poi apprendista nel 1690 da Matthew Banckes, Maestro carpentiere della Corona nel periodo 1683-1706, di cui spos\u00f2 la nipote e visse per un po' ad Hampton Court Palace. Fu impiegato a Greenwich, dove nel 1718 divent\u00f2 Direttore congiunto dei lavori con Hawksmoor, al quale succedette come Ispettore alla fabbrica di Westminster Abbey, dove complet\u00f2 la torre occidentale di Hawksmoor. Nel frattempo fu nominato maestro carpentiere presso la Cattedrale di San Paolo, dove coadiuv\u00f2 Sir Christopher Wren e gli succedette nel 1723 come Ispettore della fabbrica. Fu Maestro della Compagnia dei carpentieri nel 1734.\nNel 1714 inizi\u00f2 a lavorare alla Chiesa di San Giorgio, Tiverton, che fu finalmente completata nel 1733.\nNel 1716 prese il posto di James Gibbs come uno dei due periti per il Comitato per la costruzione di cinquanta nuove chiese - l'altro era Nicholas Hawksmoor. Egli progett\u00f2 una chiesa per il comitato, \"Chiesa di San Giorgio, Hanover Square\" e collabor\u00f2 con Hawksmoor sulla progettazione di altre due, San Giovanni Horsleydown a Southwark e San Luca Old Street. Alla Chiesa di San Alfege a Greenwich ricostru\u00ec la torre medievale e aggiunse un campanile nel 1730, il resto della chiesa era stata interamente ricostruita da Hawksmoor per il comitato nel 1712-1714. James ha anche progettato la Chiesa di Santa Maria, Rotherhithe, nel 1714-1715 e San Lorenzo nei pressi di Edgware Whitchurch, pi\u00f9 o meno nello stesso periodo. Egli inoltre rivest\u00ec di nuovo la torre medievale di Santa Margherita di Westminster 1735-1737 in modo gotico, con una specie di \"carta traslucida\" (VCH Middlesex Vol.XIII City of Westminster Parte 1 P.144)\nEgli fu il professionista in loco per la costruzione della East India House, Leadenhall Street, Londra, su progetto del commerciante e architetto dilettante Theodore Jacobsen, 1726-1729.\nTra i numerosi edifici di Twickenham, John James progett\u00f2 la Chiesa di Santa Maria dopo che era crollata nel 1713 (con l'eccezione della sopravvissuta torre ovest).\nNel sud-est di Londra, James progett\u00f2 Wricklemarsh, \"una casa pionieristica palladiana\" (Colvin) e in effetti la sua unica struttura in stile palladiano, per Sir Gregory Page nel 1723.\nLa casa che progett\u00f2 per se stesso intorno al 1725 - Warbrook in Eversley, Hampshire - \u00e8 una delle poche case sopravvissute costruite da un architetto settecentesco per uso proprio. Egli potrebbe anche aver progettato Hursley House, Hursley, Hampshire, per William Heathcote (pi\u00f9 tardi, Sir); Barnsley House in Gloucestershire \u00e8 ora di solito attribuita a lui, circa del 1720.\nScritti.\nPubblic\u00f2 uno studio (1736) in un trattato di guerra sulla progettazione del ponte di Westminster, per il quale aveva presentato un disegno, che, anche se non accettato dai committenti, fu considerato \"chiaro e ben definito\". Competente in latino, francese e italiano, tradusse il trattato di Andrea Pozzo sulla prospettiva \"Regole ed esempi di prospettiva, adatto a pittori ed architetti\" (1707, 2\u00aa edizione c. 1725) e dal francese di Claude Perrault, \"Trattato dei cinque ordini di colonne in Architettura\" (1708), e dal francese di Dezallier d'Argenville, \"Teoria e pratica del giardinaggio\" (1712, 2\u00aa edizione 1728, 3\u00aa edizione 1743.\nCos\u00ec John James pu\u00f2 essere visto come uno degli intermediari che hanno reso il barocco continentale utilizzabile in architettura, nella pittura decorativa e nella pianificazione formale dei giardini, a disposizione dei mecenati e degli artigiani inglesi."}
{"id": "5994467", "revid": "123386873", "url": "https://it.wikipedia.org/wiki?curid=5994467", "title": "Pietro Montani", "text": "Biografia.\nAllievo di Emilio Garroni, \u00e8 professore ordinario di Estetica alla Sapienza Universit\u00e0 di Roma, \u00e8 stato Directeur d'\u00c9tudes Associ\u00e9 presso all'EHESS di Parigi e ha insegnato Estetica al Centro sperimentale di cinematografia di Roma. La sua ricerca si concentra oggi principalmente sui temi di filosofia della tecnica.\nAllievo di Emilio Garroni, per Montani l'estetica non va considerata come filosofia dell'arte, ma come una teoria della sensibilit\u00e0 umana, che ha la peculiarit\u00e0 di essere aperta agli stimoli del mondo esterno. La riflessione di Montani si snoda in diversi passaggi e attraverso il confronto con alcuni dei protagonisti della filosofia, della linguistica, della semiotica e della teoria del cinema del Novecento, avendo sempre come punto di riferimento la filosofia critica di Kant.\nPensiero.\nErmeneutica e filosofia critica.\nNel 1985 Montani pubblica \"Il debito del linguaggio\", in cui, partendo dal confronto con le teorie strutturaliste, in particolare quelle di Roman Jakobson e Jan Mukarovsky, mostra come la questione del significato del testo poetico non possa essere risolta mediante l'individuazione del codice linguistico o semiotico di riferimento, ma rimandi ad una condizione estetica della significazione. Questo tema viene ulteriormente approfondito da Montani in \"Estetica ed ermeneutica\". In questo testo Montani, prendendo le mosse dalla filosofia critica kantiana, propone di ripensare la verit\u00e0 \u2013 nel senso heideggeriano della \"a-letheia\", del dis-velamento dell'essere \u00a0\u2013 come una situazione ermeneutica strettamente legata all'effettiva esperienza del soggetto, seguendo la rilettura della filosofia di Heidegger proposta da Hans Georg Gadamer.\nIl cinema sovietico.\nLa formazione e il pensiero di Montani sono stati segnati dal suo interesse per il cinema e in particolare per due autori sovietici: Dziga Vertov e Sergej Michajlovi\u010d \u0116jzen\u0161tejn. Di entrambi ha curato l'edizione italiana degli scritti.\nVerso una teoria dell'immaginazione.\nNel testo \"L'immaginazione narrativa\" (Guerini 1999) Montani coniuga l'interesse per il cinema con quello pi\u00f9 strettamente filosofico per il tema dell'immaginazione. Montani propone di considerare l'immaginazione nei termini in cui, in \"Tempo e racconto\", Paul Ric\u0153ur parla della narrazione, ovvero come di un processo di \u201crifigurazione\u201d dell'esperienza del tempo da parte dell'uomo. Per Ricoeur la narrazione ha il potere di far fare al lettore esperienza di un tempo propriamente umano. Montani fa propria la tesi di Ricoeur, applicandola per\u00f2, all'ambito della narrazione cinematografica. Montani ritiene che il territorio dell'immaginazione in cui lavora il cinema sia quello dell'intreccio tra finzione e testimonianza, tra la costruzione dell'intreccio narrativo e la documentazione del reale. La trasformazione dell'esperienza del tempo avviene, cos\u00ec, ad un livello pi\u00f9 profondo e creativo.\nTecnica ed estetica.\nCon \"Bioestetica\" si inaugura la fase pi\u00f9 recente del pensiero di Montani, dedicata all'approfondimento del rapporto tra tecnica e estetica. Attraverso il paradigma della bioestetica Montani propone di leggere i fenomeni di biopotere che caratterizzano l'epoca contemporanea a partire dalla loro natura innanzitutto tecnica ed estetica, cio\u00e8 a partire dal fatto che la sensibilit\u00e0 dell'essere umano viene sempre pi\u00f9 orientata ed organizzata tecnicamente. Il biopotere consiste proprio nella capacit\u00e0 di canalizzare la sensibilit\u00e0 umana. In \"L'immaginazione intermediale\" Montani prende in analisi i modi in cui il cinema risponde alle forme di anestetizzazione. Prendendo le mosse dalla spettacolarizzazione della politica emersa in seguito all'attentato delle Torri Gemelle, Montani introduce il concetto di \"autenticazione dell'immagine\", che non consiste nell'accertamento del referente fattuale dell'immagine (il vero, il reale) ma nella rigenerazione di un orizzonte di senso condiviso, la capacit\u00e0 di riferimento dell'esperienza e del linguaggio, in un'epoca caratterizzata da crescenti fenomeni di \u201cindifferenza referenziale\u201d La riflessione sul rapporto tra estetica e tecnica continua in \"Tecnologie della sensibilit\u00e0\", in cui viene teorizzata l'esistenza di una terza funzione dell'immaginazione: accanto a quella produttiva e riproduttiva vi \u00e8 una funzione interattiva. L'immaginazione interattiva diventa il paradigma attraverso cui leggere l'epoca contemporanea, attraversata profondamente da fenomeni dell'interattivit\u00e0 digitale e dalla proliferazione di ambienti virtuali"}
{"id": "5994470", "revid": "287204", "url": "https://it.wikipedia.org/wiki?curid=5994470", "title": "Associazione Calcio Sangiovannese 2000-2001", "text": "Questa pagina raccoglie le informazioni riguardanti l'Associazione Calcio Sangiovannese nelle competizioni ufficiali della stagione 2000-2001."}
{"id": "5994471", "revid": "15756", "url": "https://it.wikipedia.org/wiki?curid=5994471", "title": "Lunghezza di penetrazione di London", "text": "Nei superconduttori, la lunghezza di penetrazione di London (di solito viene indicata con formula_1 o formula_2) caratterizza la distanza in cui penetra il campo magnetico all'interno di un superconduttore. Infatti il campo magnetico all'interno dei superconduttori diminuisce esponenzialmente con la distanza dalla superficie.\nLa lunghezza di penetrazione di London deriva dalla combinazione della equazione di London e dalla legge di Amp\u00e8re. Se uno considera una lastra di superconduttore immersa nel vuoto in un debole campo magnetico esterno B0\ndiretto nella direzione parallela alla superficie del superconduttore, detta \"x\" la direzione normale alla superficie del superconduttore e posta l'origine sulla superficie di separazione tra superconduttore e vuoto, all'interno del superconduttore il campo magnetico varia con la legge:\nIl valore della lunghezza di penetrazione \u00e8 pari a:\ndove formula_5 \u00e8 la densit\u00e0 dei portatori di carica del superfluido per unit\u00e0 di volume, \"q\" la loro carica ed \"m\" la loro massa.\nIl campo magnetico esterno ha un tale comportamento, ma data la naturale connessione tra corrente e campo magnetico: in un filo superconduttore percorso da corrente, esaminato localmente, la supercorrente cio\u00e8 la corrente dovuta alle coppie di Cooper, \u00e8 confinata in una regione dell'ordine di grandezza di formula_1 cio\u00e8 solo sulla sua superficie.\nLa lunghezza di penetrazione ha una somiglianza con l'effetto pelle. Nei metalli normali la presenza dell'effetto pelle causa che solo i portatori di carica sulla superficie contribuiscono ai fenomeni di trasporto, quindi ad esempio a frequenze di 50 Hz \u00e8 inutile avere conduttori di rame di diametro superiore a 6 mm in quanto la parte interna non contribuisce alla conduzione. In maniera analoga \u00e8 inutile nei superconduttori utilizzati per generare grandi correnti di avere fili di sezione elevata. La figura a fianco mostra la sezione di un cavo superconduttore destinato a portare una corrente molto elevata, le superfici esagonali pi\u00f9 scure ingrandite sono costituite da centinaia di fili di diametro dell'ordine di grandezza della lunghezza di penetrazione.\nPer avere una idea per alcuni metalli puri, nella tabella che segue, vengono date lunghezze di penetrazione allo zero assoluto per alcuni metalli puri.\nLa lunghezza di penetrazione dipende dal materiale, se i materiali hanno piccolo cammino libero medio elettronico a causa di impurezze o imperfezioni strutturali (detti superconduttori sporchi), la lunghezza di penetrazione pu\u00f2 essere molto grande anche maggiore di 150 nm.\nLa transizione superconduttiva \u00e8 un transizione di fase del secondo ordine per cui formula_7 all'aumentare della temperatura fino a raggiungere la temperatura critica \"T\"c (la temperatura a cui sparisce la superconduttivit\u00e0). Di conseguenza la funzione formula_8 diverge per formula_9. Spesso si indica tale divergenza con la legge empirica:\nNel caso dei film se il loro spessore \u00e8 inferiore alla lunghezza di penetrazione il campo magnetico penetra all'interno, la corrente di schermo \u00e8 piccola, e di conseguenza per campi magnetici paralleli alla superficie \u00e8 molto maggiore di quello che si ha per il materiale\n\"bulk\".\nLa lunghezza di penetrazione \u00e8 determinata dalla densit\u00e0 di superfluido, che una quantit\u00e0 importante in quanto \u00e8 collegata a \"T\"c nei superconduttori ad alta temperatura critica. Se un superconduttore ha dei nodi nella \"gap\" di energia, la lunghezza di penetrazione a 0\u00a0K dipende dal campo magnetico, in quanto la densit\u00e0 di superfluido cambia con il campo magnetico. Per questa ragione misure accurate della lunghezza di penetrazione a bassa temperatura possono dare informazioni sui superconduttori ad alta temperatura critica."}
{"id": "5994472", "revid": "767487", "url": "https://it.wikipedia.org/wiki?curid=5994472", "title": "Sim Sang-min", "text": "Carriera.\nClub.\nHa sempre giocato in Corea del Sud, nel , con cui ha esordito in campionato il 26 marzo 2014 nella sfida casalinga con lo , vinta per 2-0, nella quale gioca per 78 minuti, prima di essere sostituito da Kim Chi-Woo. L'esordio in AFC Champions League arriva invece il 1\u00ba aprile 2014 nel 2-2 in casa contro i giapponesi del , sfida valida per il girone F, nella quale viene sostituito al 90' da Yun Ju-Tae.\nNazionale.\nHa fatto parte delle Nazionali Under-20 e Under-23 sudcoreane. Con la prima ha partecipato ai Mondiali Under-20 2013, nei quali ha raggiunto i quarti di finale.\nViene convocato per le Olimpiadi 2016 in Brasile."}
{"id": "5994487", "revid": "3732", "url": "https://it.wikipedia.org/wiki?curid=5994487", "title": "Trattato di Ryswick", "text": ""}
{"id": "5994490", "revid": "767487", "url": "https://it.wikipedia.org/wiki?curid=5994490", "title": "Park Dong-jin", "text": "Carriera.\nClub.\nHa sempre giocato in Corea del Sud, nel , con il quale ha esordito nel 2016.\nNazionale.\nHa fatto parte della Nazionale Under-23 sudcoreana.\nViene convocato per le Olimpiadi 2016 in Brasile."}
{"id": "5994496", "revid": "124123", "url": "https://it.wikipedia.org/wiki?curid=5994496", "title": "Wilhelmina Lewenhaupt", "text": "Biografia.\nEra la figlia del conte Klaes Lewenhaupt, e di sua moglie, Wilhelmina Kristina Beck-Friis.\nSpos\u00f2 il barone Carl Jedvard Bonde, nel 1846. Wilhelmina \u00e8 stata descritta come un realista leale con modo elegante e imponente, ed ebbe un ruolo di primo piano all'interno della vita dell'alta societ\u00e0 svedese.\nDama d'onore.\nFece il suo debutto a corte come dama d'onore della regina Giuseppina (1844-1846).\nNel 1860, venne nominata \"\u00f6verhovm\u00e4starinna\" (Mistress of the Robes) della regina Luisa, succedendo alla contessa Stefanie Hamilton. Questa posizione l'ha resa il capo di tutti i cortigiani femminile nella corte della regina con il grado di eccellenza e gli diede lo status superiore con la responsabilit\u00e0 di tutte le dame di compagnia della regina della corte. Ebbe un buon rapporto con la regina Luisa, che contava su di lei per rettificare quelle dame di compagnia che suscitavano in lei gelosia attirando l'attenzione del re.\nEsercit\u00f2 una rigida disciplina a corte, era un'esperta di galateo e rimproverava non solo i cortigiani, ma anche i membri della casa reale in materia di etichetta. Lasci\u00f2 la sua posizione a corte su sua richiesta nel 1869. La sua partenza era rammaricata dalla frazione conservatrice a corte: tre anni dopo la sua partenza, nel 1872, le donne che non erano membri della nobilt\u00e0, per la prima volta, ebbero il permesso di essere presentate a corte, e dopo l'ascesa al trono di Oscar II, nel 1873, la corte reale si ridusse. Durante il 1890, tuttavia, il \"Grefvinnan Bondes anteckningsbok\" (\"Il manuale della contessa Bonde\") era ancora utilizzato come una enciclopedia in materia di etichetta alla corte reale svedese .\nMorte.\nEra un'amica della principessa Luisa di Svezia, che spesso la visita durante le sue visite in Svezia dopo il suo matrimonio. Nel 1895 rimase vedova. Mor\u00ec nel 1899."}
{"id": "5994503", "revid": "1573940", "url": "https://it.wikipedia.org/wiki?curid=5994503", "title": "Cyclura cornuta", "text": "L\u2019iguana rinoceronte (Cyclura cornuta , \u00e8 una specie di sauro della famiglia degli Iguanidi presente soprattutto sull'isola di Hispaniola, suddivisa tra Haiti e la Repubblica Dominicana, nonch\u00e9 su alcuni isolotti vicini. \u00c8 un'iguana massiccia, che misura tra 60 e 136 cm di lunghezza, la cui colorazione varia dal grigio metallo al verde scuro passando per il bruno. Si distingue soprattutto per la presenza di piccole corna ossee sul muso, alle quali deve il proprio nome comune, ma anche il suo appellativo latino \"cornuta\". Questa iguana \u00e8 prevalentemente erbivora, e si nutre di foglie, di fiori e di frutti di varie piante. \u00c8 pi\u00f9 precoce delle altre iguane del genere \"Cyclura\", raggiungendo la maturit\u00e0 tra 4 e 5 anni nei maschi e a 2-3 anni nelle femmine. Dopo l'accoppiamento, che avviene nel mese di maggio, le femmine depongono in media 17 uova che si schiudono dopo circa 85 giorni. L'iguana rinoceronte \u00e8 in diminuzione allo stato selvatico, essendo minacciata dalla presenza di predatori introdotti sull'isola come cani, gatti o manguste. \u00c8 quindi oggetto di numerosi programmi di conservazione. Al contrario, viene comunemente allevata in cattivit\u00e0 ed \u00e8 di fatto l'iguana del genere \"Cyclura\" pi\u00f9 numerosa al mondo.\nDescrizione.\nQuesta iguana ha un corpo massiccio, con una forte testa e delle zampe possenti. Presenta una cresta estesa dalla testa alla coda. \u00c8 di colore uniforme variabile dal grigio al bruno, una colorazione scura che probabilmente ne facilita il camuffamento. La maggior parte degli adulti pesa tra 4,56 e 9\u00a0kg, e pu\u00f2 raggiungere una lunghezza totale di 122\u00a0cm, met\u00e0 dei quali rappresentati dalla coda.\nL'iguana rinoceronte \u00e8 caratterizzata dalla presenza di tubercoli ossei sporgenti sul muso che ricordano delle corna. Thomas Wiewandt, che trascorse un lungo periodo a studiare \"Cyclura cornuta stejnegeri\" sull'isola di Mona, suggerisce che queste corna, cos\u00ec come le spine laterali, funzionino come una corazza protettiva contro le rocce taglienti, o per proteggere i maschi e aiutarli a fuggire mentre combattono tra loro. I maschi possiedono una massa adiposa a forma di casco nella regione occipitale, e una grande giogaia. Questa specie, come gli altri membri del genere \"Cyclura\", presenta un dimorfismo sessuale assai marcato. I maschi sono infatti pi\u00f9 grandi delle femmine, hanno spine dorsali pi\u00f9 grandi e presentano pori femorali pi\u00f9 evidenti sulle cosce, che vengono utilizzati per rilasciare feromoni.\nBiologia.\nComportamento.\nL'iguana rinoceronte \u00e8 un animale eterotermo prevalentemente attivo di giorno, che trascorre parte della giornata a riscaldarsi al sole per mantenere la sua termoregolazione. La notte si ritira dentro una grotta, un tronco d'albero cavo, una tana o una fessura tra le rocce. \u00c8 inoltre un animale molto territoriale. I maschi dominanti difendono un territorio ove si trovano una o pi\u00f9 femmine dagli altri maschi. Come le altre specie di iguane \"Cyclura\", gli esemplari di questa specie comunicano tra loro essenzialmente attraverso scuotimenti della testa, ed \u00e8 proprio con movimenti di questo tipo che i maschi cercano di intimidire i loro congeneri o di attirare le femmine. Utilizzano anche questo tipo di movimenti della testa per fronteggiare i predatori.\nAlimentazione.\nL\u2019iguana rinoceronte, come la maggior parte delle specie di \"Cyclura\", \u00e8 principalmente erbivora, e consuma foglie, fiori, bacche e frutti appartenenti a varie specie di piante. Uno studio condotto nel 2000 dalla dottoressa Allison Alberts allo zoo di San Diego ha rivelato che questi animali partecipano alla dispersione dei semi di numerose piante, e che i semi che sono passati attraverso il loro tratto digerente germinano pi\u00f9 rapidamente degli altri. I semi contenuti nei frutti consumati dalle iguane godono di un reale vantaggio adattativo, in quanto germinano prima della fine della breve stagione delle piogge. L\u2019iguana rinoceronte rappresenta inoltre un ottimo sistema di dispersione dei semi, soprattutto quando le femmine migrano verso i siti di nidificazione, ed essendo i pi\u00f9 grandi erbivori del loro ecosistema insulare sono essenziali per mantenere un equilibrio tra il clima e la vegetazione. L'iguana rinoceronte pu\u00f2, all'occorrenza, divenire carnivora, e alcuni individui sono stati visti mangiare piccole lucertole, serpenti e insetti.\nCome le altre lucertole erbivore, l'iguana rinoceronte deve fronteggiare un problema di osmoregolazione: la materia vegetale contiene pi\u00f9 potassio e meno sostanze nutritive rispetto alla carne, e gli animali devono quindi consumarne grandi quantit\u00e0 per soddisfare il loro fabbisogno metabolico. A differenza di quelli dei mammiferi, i reni dei rettili non possono concentrare la loro urina per conservare l\u2019acqua corporea. Al contrario i rettili espellono attraverso la loro cloaca degli acidi urici tossici. Nel caso dell\u2019iguana rinoceronte, che consuma molti vegetali, l\u2019eccesso di ioni salini viene espulso attraverso una ghiandola del sale, allo stesso modo degli uccelli.\nCiclo vitale.\nI maschi di iguana rinoceronte, a differenza di quelli delle altre specie di \"Cyclura\", raggiungono la maturit\u00e0 sessuale all'et\u00e0 di 4-5 anni. Le femmine la raggiungono a 2 o 3 anni. I maschi sono territoriali e gli esemplari pi\u00f9 aggressivi occupano territori pi\u00f9 estesi. Possono accoppiarsi con pi\u00f9 femmine. Il periodo dell\u2019accoppiamento ha luogo agli inizi o poco prima della prima stagione delle piogge (maggio-giugno) e si prolunga per 2 o 3 settimane. Le femmine depongono tra 2 e 34 uova, con una media di 17, 40 giorni dopo l\u2019accoppiamento, in tane scavate a 1\u00a0m di profondit\u00e0. Esse rimangono di guardia al nido vari giorni dopo la deposizione, e l\u2019incubazione dura circa 85 giorni. \u00c8 da notare che le uova di questa specie sono tra le pi\u00f9 grandi nel mondo delle lucertole. Misurano 64,4-73,3\u00a0mm \u00d7 43,4-46,9\u00a0mm e pesano tra i 72,9 e gli 83,2 g (in media 78 g). Il periodo di nidificazione corrisponde, in questa specie, con la stagione delle piogge. In questo modo, il rischio che le uova si essicchino \u00e8 limitato, e i piccoli hanno tutte le possibilit\u00e0 di trovare nutrimento in abbondanza, specialmente frutta.\nLa longevit\u00e0 di questi animali in cattivit\u00e0 \u00e8 di una ventina d'anni.\nDistribuzione e habitat.\nL\u2019iguana rinoceronte \u00e8 presente a Hispaniola (sia ad Haiti che nella Repubblica Dominicana) e nelle isole vicine e sull\u2019isola di Mona a Porto Rico. Le popolazioni di questa iguana sono stabili unicamente a Isla Beata e all\u2019estremit\u00e0 della penisola di Barahona nel parco nazionale di Jaragua. In passato una sottospecie viveva sull\u2019isola di Navassa, ma attualmente sembra essere scomparsa. Sono presenti popolazioni relativamente numerose nel sud-est di Haiti e sulle isole situate al largo, nonch\u00e9 in quelle che sorgono dalle acque del lago salato \"\u00c9tang Saum\u00e2tre\". Le popolazioni di Haiti sono ancora pi\u00f9 minacciate a causa della deforestazione e delle attivit\u00e0 umane. In generale, le iguane vivono pi\u00f9 volentieri, anche se non si limitano a questi habitat, nelle foreste cespugliose, nelle foreste secche xeriche, negli habitat rocciosi a substrato calcareo delle terrazze costiere e nelle pianure dell'isola principale, e su varie isole e \"cayes\" al largo di Haiti, in tutta un'intera gamma di habitat subtropicali.\nL\u2019iguana rinoceronte \u00e8 una specie diurna che vive principalmente in zone rocciose con poca vegetazione. Bench\u00e9 sia in grado di correre molto rapidamente, quando viene attaccata o minacciata attacca aggressivamente il suo avversario mordendo e colpendo con la coda, soprattutto quando \u00e8 messa con le spalle al muro.\nTassonomia.\nL\u2019iguana rinoceronte \u00e8 una specie di lucertola appartenente al genere \"Cyclura\". Il nome del genere \"Cyclura\", che deriva dal greco antico \"cyclos\" (\"\u03ba\u03cd\u03ba\u03bb\u03bf\u03c2\"), \u00abcircolare\u00bb, e \"our\u00e1\" (\"\u03bf\u1f50\u03c1\u03ac\"), \u00abcoda\u00bb, fa riferimento ai grandi anelli ben visibili sulla coda di tutti i rappresentanti di questo genere. L'appellativo specifico \"cornuta\" \u00e8 la forma femminile dell'aggettivo latino \"cornutus\", che significa \u00abcornuto\u00bb, e si riferisce alle protuberanze cornee situate sul muso dei maschi di questa specie. La specie venne identificata per la prima volta da Pierre Joseph Bonnaterre nel 1789.\nOltre alla sottospecie tipo (\"Cyclura cornuta cornuta\") presente a Hispaniola, vi sono altre due sottospecie di iguana rinoceronte, \"Cyclura cornuta stejnegeri\" e \"Cyclura cornuta onchiopsis\", nonostante si ritenga che quest\u2019ultima sottospecie sia ormai scomparsa allo stato selvatico.\nEcco la lista delle sottospecie secondo Reptarium Reptile Database:\nQueste sottospecie vengono considerate tutte specie a parte da Powell e dalla IUCN.\nConservazione.\nStato di conservazione.\nBench\u00e9 l'iguana rinoceronte sia la specie di \"Cyclura\" pi\u00f9 numerosa in cattivit\u00e0, non ne rimangono che 10.000-16.000 esemplari allo stato selvatico. La specie \u00e8 quindi classificata come in pericolo, cos\u00ec come la sottospecie dell\u2019isola di Mona. Sebbene questa specie sia molto comune in cattivit\u00e0, \u00e8 ancora considerata dalla CITES (\"Convention on International Trade in Endangered Species\") come un animale protetto. Nella Repubblica Dominicana, la maggior parte delle popolazioni vivono all'interno di aree naturali protette, e gli animali godono di una protezione adeguata, ma la situazione \u00e8 differente ad Haiti, paese pi\u00f9 povero dove il consumo di carne di iguana \u00e8 ancora comune e importante per gli abitanti delle zone rurali, dove non ci sono vere e proprie aree protette e gli accordi della CITES vengono mal applicati.\nUn programma di allevamento volto al rilascio di esemplari in natura venne messo in atto dal \"Parque Zool\u00f3gico Nacional of the Dominican Republic\" (ZooDom) tra il 1974 e il 1994, dove nascevano in media ogni anno 100 giovani iguane. Queste venivano in seguito rilasciate in varie zone protette del sud-ovest della Repubblica Dominicana al fine di contrastare gli effetti negativi della predazione da parte di serpenti e di animali introdotti come gatti e manguste. Il programma venne interrotto nel 1995, dopo un cambio di amministrazione dello zoo. Dal 2009, sono state effettuate reintroduzioni di iguana rinoceronte sulla penisola di Saman\u00e1 da un\u2019associazione comunitaria dell\u2019isola: \"Iguanario de los Tocones\".\nMinacce.\nL'iguana rinoceronte \u00e8 minacciata principalmente dalla distruzione dell'habitat, dovuta principalmente alle attivit\u00e0 umane. In effetti, lo sfruttamento di legna da ardere, la produzione di carbone, l'agricoltura, il pascolo del bestiame e le cave di calcare costituiscono alcune delle ragioni per cui l'habitat di questa iguana si sta restringendo. Inoltre, nelle regioni di foresta secca prediletta da questo animale, l\u2019economia \u00e8 spesso povera e lo sfruttamento della foresta per ricavare carbone e legna da ardere rappresenta una fonte vitale di reddito per la popolazione. Nella Repubblica Dominicana si stima che circa il 35% dell\u2019habitat di questa iguana sia gi\u00e0 scomparso, e che circa il restante 75% sia disturbato dalle attivit\u00e0 umane.\nTra le altre minacce che gravano sulla specie, bisogna ricordare la predazione da parte di animali introdotti come cani, gatti, manguste e maiali, che attaccano sia gli adulti che i giovani, consumando inoltre le uova. Questi animali costituiscono soprattutto un pericolo per la sottospecie dell\u2019isola di Mona, che \u00e8 anche minacciata dalle capre che distruggono i nidi e dal crescente turismo. Inoltre, questi animali vengono cacciati dall\u2019uomo per la carne o per il traffico degli animali da compagnia, soprattutto ad Haiti. Infine, \u00e8 stata recentemente individuata una nuova minaccia: una malattia che causa la cecit\u00e0 in questa specie, che potrebbe influire sulla sua capacit\u00e0 di trovare nutrimento.\nAllevamento in cattivit\u00e0.\nL\u2019iguana rinoceronte viene allevata in cattivit\u00e0, sia in parchi pubblici che in collezioni private. Nei soli Stati Uniti, all\u2019interno di 20 istituzioni zoologiche, sono ospitati in cattivit\u00e0 393.236 esemplari, ai quali vanno aggiunti altri 533 esemplari di sottospecie non identificata presenti in altre sette istituzioni iscritte all\u2019Associazione degli zoo e degli acquari. Questo numero potrebbe essere pi\u00f9 alto, tenendo conto degli animali degli zoo europei e asiatici e di quelli ospitati nelle collezioni private. Pertanto, la richiesta di animali catturati in natura per rifornire i giardini zoologici \u00e8 pressoch\u00e9 inesistente."}
{"id": "5994506", "revid": "33689", "url": "https://it.wikipedia.org/wiki?curid=5994506", "title": "The First Samurai", "text": ""}
{"id": "5994507", "revid": "287204", "url": "https://it.wikipedia.org/wiki?curid=5994507", "title": "Architetture militari dell'Abruzzo", "text": "Questa lista di architetture militari dell'Abruzzo elenca castelli e torri dell'Abruzzo."}
{"id": "5994522", "revid": "767487", "url": "https://it.wikipedia.org/wiki?curid=5994522", "title": "Lee Chang-min", "text": "Carriera.\nClub.\nHa sempre giocato in Corea del Sud. Dopo aver frequentato la Bukyeong High School e l', a inizio 2014 \u00e8 passato al , nel quale non ha per\u00f2 collezionato presenze, si \u00e8 quindi trasferito in prestito nel febbraio 2014 al , con cui ha esordito in campionato il 9 marzo 2014 nella sfida casalinga contro il , vinta per 1-0, nella quale ha giocato per 81 minuti, prima di lasciare spazio a Lee Ho-Seok. Nel gennaio 2015 \u00e8 passato, sempre in prestito agli . Un anno dopo si trasferisce, stavolta a titolo definitivo, allo .\nNazionale.\nHa fatto parte delle Nazionali Under-19, Under-20 e Nazionale Under-23 sudcoreane. Con la seconda ha disputato i Mondiali Under-20 2013 in Turchia, nei quali ha raggiunto i quarti di finale.\nViene convocato per le Olimpiadi 2016 in Brasile."}
{"id": "5994526", "revid": "363629", "url": "https://it.wikipedia.org/wiki?curid=5994526", "title": "Aree naturali dell'Abruzzo", "text": "Questa lista di aree naturali dell'Abruzzo elenca parchi e giardini dell'Abruzzo."}
{"id": "5994530", "revid": "767487", "url": "https://it.wikipedia.org/wiki?curid=5994530", "title": "Some Other Summer (Roxette)", "text": "Some Other Summer \u00e8 un singolo del duo pop svedese Roxette, pubblicato nel 2016 ed estratto dall'album \"Good Karma\".\nSingolo.\n\"Some Other Summer\" \u00e8 stato pubblicato il 24 aprile 2016 sia in digitale che in una versione CD. Il singolo \u00e8 stato pubblicato con altri 4 remix, oltre la versione originale. \"Some Other Summer\" \u00e8 il secondo singolo estratto dall'album \"Good Karma\".\nSul canale ufficiale You Tube del gruppo, come per il singolo \"It Just Happens\", \u00e8 stato creato un video animato della canzone con le parole del brano che si mostrano in successione.\nSebastien Drums feat. Roxette.\nIl brano \"Some Other Summer\" \u00e8 stato utilizzato dal DJ Sebastien Drums nel 2015, e pubblicato in una versione remix nella raccolta \"DJs \u2013 Die neuen Superstars\".\nSebastien Drums feat. Roxette.\nSingolo.\nIl brano \"Some Other Summer\" \u00e8 stato pubblicato nel 2015 come singolo in una versione remix dal DJ Sebastien Drums, ed incluso nella raccolta \"DJs \u2013 Die neuen Superstars\".\nVideo.\nLa premi\u00e8re del video di \"Some Other Summer\" (Sebastien Drums feat. Roxette) \u00e8 stata il 1 ottobre 2015."}
{"id": "5994531", "revid": "1293281", "url": "https://it.wikipedia.org/wiki?curid=5994531", "title": "Cultura in Abruzzo", "text": "Questa lista di cultura in Abruzzo elenca teatri, musei e siti archeologivi dell'Abruzzo."}
{"id": "5994532", "revid": "31886", "url": "https://it.wikipedia.org/wiki?curid=5994532", "title": "Agalenocosa", "text": "Agalenocosa \u00e8 un genere di ragni appartenente alla famiglia Lycosidae.\nDistribuzione.\nLe 18 specie note di questo genere sono state reperite nell'America, in Oceania ed in Asia meridionale: 8 specie sono endemiche della sola Argentina.\nTassonomia.\nLa corretta grafia di questo genere \u00e8 proprio \"Agalenocosa\"; la dizione \"Agalenoscosa\", presente in alcuni cataloghi precedenti, \u00e8 un vero e proprio errore ortografico.\nNon sono stati esaminati esemplari di questo genere dal 2014.\nAttualmente, a giugno 2016, si compone di 18 specie:"}
{"id": "5994534", "revid": "1293281", "url": "https://it.wikipedia.org/wiki?curid=5994534", "title": "Architetture civili della Basilicata", "text": "Questa lista di architetture civili della Basilicata elenca palazzi e monumenti della Basilicata."}
{"id": "5994535", "revid": "767487", "url": "https://it.wikipedia.org/wiki?curid=5994535", "title": "Impianti sportivi dell'Abruzzo", "text": "Questa lista di impianti sportivi dell'Abruzzo elenca palazzetti dello sport e stadi dell'Abruzzo."}
{"id": "5994536", "revid": "287204", "url": "https://it.wikipedia.org/wiki?curid=5994536", "title": "Architetture militari della Basilicata", "text": "Questa lista di architetture militari della Basilicata elenca castelli e torri della Basilicata."}
{"id": "5994539", "revid": "599013", "url": "https://it.wikipedia.org/wiki?curid=5994539", "title": "Fabian McCarthy", "text": ""}
{"id": "5994555", "revid": "767487", "url": "https://it.wikipedia.org/wiki?curid=5994555", "title": "Lee Seul-chan", "text": "Carriera.\nClub.\nHa sempre giocato in Corea del Sud, negli , con cui gioca da quando aveva 13 anni. Nel 2012 passa in prima squadra, con cui esordisce in campionato il 17 giugno 2012 nella trasferta contro il .\nNazionale.\nHa fatto parte della Nazionale Under-23 sudcoreana.\nViene convocato per le Olimpiadi 2016 in Brasile."}
{"id": "5994559", "revid": "72396", "url": "https://it.wikipedia.org/wiki?curid=5994559", "title": "Torneo di Wimbledon 2016 - Doppio maschile per invito", "text": "Goran Ivani\u0161evi\u0107 e Ivan Ljubi\u010di\u0107 erano i campioni in carica.\nGreg Rusedski e Fabrice Santoro hanno vinto il titolo battendo Jonas Bj\u00f6rkman e Thomas Johansson in finale, 7\u20135, 6\u20131."}
{"id": "5994561", "revid": "1442080", "url": "https://it.wikipedia.org/wiki?curid=5994561", "title": "Torneo di Wimbledon 2016 - Doppio maschile per invito senior", "text": "Jacco Eltingh e Paul Haarhuis erano i campioni in carica ma hanno perso da Todd Woodbridge e Mark Woodforde in finale, che hanno conquistato il titolo con il punteggio di 6-2, 7-5."}
{"id": "5994563", "revid": "287204", "url": "https://it.wikipedia.org/wiki?curid=5994563", "title": "Heinz Luthringshauser", "text": "Carriera.\n\u00c8 uno dei piloti con la carriera sportiva nel motomondiale pi\u00f9 lunga: i suoi primi risultati con punti iridati tra i sidecar risalgono al motomondiale 1961 e sono continuati sino al motomondiale 1979 quando aveva gi\u00e0 48 anni.\nIl suo ultimo successo \u00e8 stato nel motomondiale 1974 quando si \u00e8 imposto nel Sidecar TT del Tourist Trophy a 43 anni.\nNel 1970 ha ottenuto anche il titolo nazionale tedesco dei sidecar.\nIn totale nei suoi anni di presenza ha ottenuto 2 vittorie e 16 piazzamenti sul podio dei singoli gran premi. L'anno migliore \u00e8 stato il 1972 in cui sembrava destinato al titolo mondiale ed era in testa alla classifica generale sino al Gran Premio motociclistico di Cecoslovacchia 1972 in cui ebbe un grave incidente che port\u00f2 alla morte del suo passeggero abituale Hans-J\u00fcrgen Cusnik.\nNei primi anni di partecipazione, sino al 1974, ha sempre utilizzato motocarrozzette BMW mentre nell'ultimo anno di partecipazione, il 1979, ha gareggiato con una Yamaha tra i sidecar B2B, giungendo al nono posto finale.\nDopo il ritiro ha creato nella sua citt\u00e0 natale un museo che porta il suo nome.\n\u00c8 deceduto il 5 settembre 1997 a 66 anni."}
{"id": "5994564", "revid": "72396", "url": "https://it.wikipedia.org/wiki?curid=5994564", "title": "Torneo di Wimbledon 2016 - Doppio femminile per invito", "text": "Magdalena Maleeva e Rennae Stubbs erano le campionesse in carica, ma sono state eliminate ai gironi.\nMartina Navr\u00e1tilov\u00e1 e Selima Sfar hanno vinto il titolo, battendo Lindsay Davenport e Mary Joe Fern\u00e1ndez in finale, 7\u201365, rit."}
{"id": "5994566", "revid": "6923", "url": "https://it.wikipedia.org/wiki?curid=5994566", "title": "Cassone alare", "text": "Il cassone alare o \"wing box\" \u00e8 il principale componente strutturale di un'ala aeronautica. I suoi componenti principali sono: i longheroni, le centine ed i correntini di rinforzo; il tutto rivestito da un fasciame o carenatura conformante al profilo alare progettato.\nIl cassone alare riproduce la geometria teorica per resistere e contrastare le forze aerodinamiche di flessione e torsione a cui viene sottoposta in volo l'ala.\nConfigurazione strutturale.\nLa configurazione strutturale di un'ala \u00e8 costituita da elementi strutturali principali come: Longheroni \"spar,\" centine \"rib\", rivestimento \"skin\" con correntini \"stringer\" integrati in fase di realizzazione o assemblati dopo foratura con organi di collegamento (rivetti, bulloni ciechi, bulloni e barilotti, viti ed olivette e bulloni e dadi)pp102-106.\nLongherone.\nIl longherone costituisce la struttura portante dell'ala aeronautica, \u00e8 costituito da un'anima \"spar web\" e da una soletta \"spar cap\" al fine di diventare, dal punto di vista statico, come una trave a mensola incastrata nella fusoliera, in modo tale da resistere alle sollecitazioni a flessione, taglio (per mezzo dell'anima del longherone) e torsione, formando insieme al rivestimento (supporto di collegamento alla centina), la sezione chiusa quale \u00e8 il cassone alarep.\u00a065.\nCentina.\nLa centina ha la funzione primaria di formare e mantenere il profilo alare designato, trasmettere le sollecitazioni dal rivestimento ai longheroni, sostenere il rivestimento e ridurre la dimensione dei pannelli di rivestimento riducendo cos\u00ec anche fenomeni di instabilit\u00e0 dell'alap.\u00a042.\nRivestimento.\nIl rivestimento anche chiamato fasciame, dal termine nautico stesso, oltre a svolgere la funzione estetica di forma \u00e8 un componente importante dal punto di vista sia statico che aerodinamico. Accoglie la spinta aerodinamica, che per mezzo delle centine la trasmette ai longheroni, resiste alla torsione e contribuisce alla flessione a cui \u00e8 sottoposta l'ala. Grazie alle centine, impedisce inoltre le deformazioni (rigonfiamento oppure avvallamento) a cui potrebbero essere sottoposti i pannelli."}
{"id": "5994578", "revid": "767487", "url": "https://it.wikipedia.org/wiki?curid=5994578", "title": "Lee Chan-dong", "text": "Carriera.\nClub.\nHa sempre giocato in Corea del Sud, nel , con cui ha esordito in campionato il 22 marzo 2014, nella sconfitta esterna per 2-1 contro il .\nNazionale.\nCon la Nazionale maggiore sudcoreana ha vinto la Coppa dell'Asia orientale 2015 in Cina, senza per\u00f2 collezionare nessuna presenza.\nViene convocato per le Olimpiadi 2016 in Brasile."}
{"id": "5994580", "revid": "287204", "url": "https://it.wikipedia.org/wiki?curid=5994580", "title": "Dan Burton (attore)", "text": "Ha recitato in diversi musical, tra cui \"Betty Blue Eyes\" (Londra, 2011), \"Jersey Boys\" (Londra, 2012), \"The Pajama Game\" (Chichester, 2013; Londra, 2014), \"\" (Chichester, 2014; Londra, 2015; candidato al Laurence Olivier Award al miglior attore non protagonista in un musical) e \"Singin' In The Rain\" (Parigi, 2016)."}
{"id": "5994584", "revid": "2130303", "url": "https://it.wikipedia.org/wiki?curid=5994584", "title": "Santuario della Beata Vergine Assunta (Pellegrino Parmense)", "text": "Il santuario della Beata Vergine Assunta, noto anche come santuario di Careno, \u00e8 un luogo di culto cattolico dalle forme romaniche e gotiche situato a Careno, frazione di Pellegrino Parmense, in provincia di Parma e diocesi di Fidenza; appartiene al gruppo delle pievi parmensi.\nStoria.\nIl primitivo luogo di culto romanico fu costruito probabilmente nel 944 oppure nel 1044 per volont\u00e0 di un certo Ghirarde, identificabile forse nel nobile Gherardo da Cornazzano, come riportato nell'iscrizione sull'architrave del portale d'ingresso; seppur formalmente appartenente in origine alla diocesi di Piacenza, la cappella entr\u00f2 in data imprecisata sotto la giurisdizione del vescovo di Parma, unitamente alla non lontana chiesa di Santa Cristina, fondata sul monte omonimo entro il 926 dai monaci benedettini bianchi di San Colombano dell'abbazia di Bobbio e abbandonata nel XVIII secolo.\nI primi documenti che menzionino la sua esistenza risalgono tuttavia soltanto al 1230, quando la \"Capelle de Carono\" risultava dipendente dalla non lontana pieve di Serravalle.\nLa cappella fu forse ricostruita nelle dimensioni attuali nel XIII secolo, ma fu profondamente modificata in stile gotico intorno alla met\u00e0 del XV secolo, con la suddivisione in tre navate tramite l'inserimento delle due serie di pilastri a pianta ottagonale, la sopraelevazione della navata centrale e della facciata, la sostituzione delle capriate lignee di copertura con volte a crociera e la decorazione ad affresco delle pareti.\nNei primi anni del XVIII secolo l'ingente numero di fedeli e pellegrini che frequentavano il luogo di culto comport\u00f2 la costruzione dei due simmetrici porticati esterni posti ai lati della chiesa.\nNei decenni successivi furono decorate con affreschi barocchi le volte delle navate.\nNel 1836 fu ricostruito l'altare maggiore per accogliere degnamente nell'ancona marmorea neoclassica la venerata statua della \"Madonna dei matti\", risalente al XVII secolo.\nIl 29 gennaio del 1902 l'edificio fu elevato a santuario mariano su iniziativa del vescovo di Parma Francesco Magani.\nIntorno alla met\u00e0 del XX secolo furono effettuati alcuni interventi di restauro che interessarono la facciata, la zona absidale e l'altare maggiore.\nNel 2005 furono avviati importanti lavori di restauro e consolidamento strutturale dell'intero edificio; durante gli scavi degli interni furono rinvenute le fondazioni dell'abside originaria e alcune tracce degli antichi pavimenti, oltre a 11 sepolture. La chiesa fu riaperta solennemente al culto il 31 marzo del 2007, alla presenza del vescovo di Fidenza Maurizio Galli e dell'intera curia diocesana.\nDescrizione.\nLa pieve si sviluppa in posizione collinare su un impianto a tre navate, con facciata rivolta a ovest e presbiterio absidato a est; ai lati si affiancano due porticati esterni.\nLa romanica facciata a salienti, interamente rivestita in conci squadrati di pietra, \u00e8 simmetricamente suddivisa in cinque parti; la zona centrale \u00e8 tripartita da profonde lesene, a sostegno della decorazione sommitale ad archetti pensili; nella porzione mediana, sopraelevata nel XV secolo, si apre l'ampio portale d'ingresso, sovrastato, oltre l'architrave con epigrafe a ricordo della fondazione del tempio, da lunetta; in chiave di volta \u00e8 presente un bassorilievo raffigurante il \"Fiore della vita\", dai forti significati simbolici; pi\u00f9 in alto \u00e8 collocata una monofora strombata ad arco a tutto sesto; altre due finestre analoghe sono poste nelle specchiature adiacenti. Ancora pi\u00f9 all'esterno si aprono i due accessi ad arco a tutto sesto che conducono ai portici laterali, aggiunti agli inizi del XVIII secolo.\nSui fianchi si innalzano simmetricamente i due porticati retti da pilastri quadrati; sulle fronti della pi\u00f9 alta navata centrale si aprono alcune strette finestre intervallate da lesene, mentre in sommit\u00e0 corre una cornice a denti di sega.\nSul retro al centro \u00e8 collocata l'abside quattrocentesca, che presenta tre piccole monofore strombate ad arco a tutto sesto; accanto si eleva l'alta torre campanaria intonacata.\nAll'interno l'ampia navata centrale \u00e8 suddivisa da quelle laterali da una serie di arcate a tutto sesto rette da pilastri in cotto a pianta ottagonale, coronati da bassi capitelli dorici; a copertura si sviluppa una serie di volte a crociera, costolonate al centro, interamente ricoperte da affreschi barocchi.\nLe pareti laterali sono decorate con le tracce degli affreschi gotici quattrocenteschi, rappresentanti \"San Rocco\", \"Due Sante\", \"Dio Padre in Mandorla\" e numerose raffigurazioni della \"Madonna col Bambino\", probabili omaggi votivi alla Vergine.\nSui fianchi sono inoltre posizionati due altari settecenteschi, con ancone riccamente decorate in stile barocco; vi \u00e8 inoltre appeso un olio raffigurante \"San Michele che scaccia il demonio\", risalente alla fine del XVII secolo.\nIl presbiterio absidato ospita l'ottocentesco altare maggiore neoclassico, con monumentale ancona in marmo rosso di Verona affiancata da lesene doriche a sostegno del frontone triangolare; al suo interno \u00e8 collocata la statua lignea della \"Madonna dei matti\", cos\u00ec chiamata in quanto considerata protettrice delle persone affette da malattie nervose; la scultura viene trasportata annualmente in processione il 15 agosto, giorno dell'Assunta.\nSepolture.\nDurante i lavori di restauro del 2005 furono rinvenute sotto il pavimento 11 sepolture, nelle quattro diverse tipologie in nuda terra, in cassa di legno, in cassa lapidea e a camera.\nLa tomba in nuda terra risulta la pi\u00f9 antica, risalente probabilmente al XIII secolo; pi\u00f9 diffuse sono invece le sepolture in cassa lignea e soprattutto lapidea, mentre sono due le sepolture collettive, in camere occupanti l'intera larghezza della navata centrale. Al termine degli scavi le tombe furono riempite con sabbia inerte e ricoperte con strati protettivi in materiale geotessile, prima della stesura della soletta di sottofondo del nuovo pavimento."}
{"id": "5994589", "revid": "287204", "url": "https://it.wikipedia.org/wiki?curid=5994589", "title": "Zentralstadion (1956)", "text": "Il Zentralstadion \u00e8 stato uno stadio della citt\u00e0 tedesca (tedesco-orientale fino al 1990) di Lipsia.\nTra i pi\u00f9 grandi e capienti impianti sportivi mai esistiti in Europa, venne demolito e ricostruito all'inizio del Terzo millennio\nStoria.\nLo \"stadio dei centomila\".\nIl primo progetto per la costruzione di un grande stadio nella citt\u00e0 di Lipsia fu presentato nel 1939 dall'ingegnere Werner March, che individu\u00f2 come sito edificabile i prati noti come \"Frankfurter Wiesen\", sulle rive del canale navigabile Elsterbecken, gi\u00e0 da decenni adibiti all'uso sportivo. L'idea non ebbe tuttavia seguito fino al passaggio di Lipsia sotto la Repubblica Democratica Tedesca: nel 1947 il consiglio cittadino rimise la questione all'ordine del giorno, avviando parallelamente la ristrutturazione e la costruzione di ulteriori infrastrutture.\nNel marzo 1955 l'architetto Karl Souradny present\u00f2 il progetto definitivo per il nuovo \"Stadion der Hunderttausend\" (\"stadio dei centomila\", da costruirsi nel quadro del complesso polisportivo dello \"Sportfortum Leipzig\") riprendendo alcune delle idee gi\u00e0 teorizzate sedici anni prima da March. I lavori partirono un mese dopo con l'erezione di una collina artificiale alta 23 metri (ottenuta accumulando 1,5 milioni di metri cubi di macerie di edifici del centro della citt\u00e0 distrutti dai bombardamenti della seconda guerra mondiale), all'interno della quale venne scavato il \"cratere\" costituente lo stadio vero e proprio.\nIl cantiere venne condotto a termine in soli 15 mesi, con l'impiego di 180.218 lavoratori volontari non stipendiati: lo stadio venne solennemente inaugurato il 4 agosto 1956 con la celebrazione del \"II Deutschen Turn- und Sportfest\" (festival tedesco dello sport e della ginnastica).\nLa struttura aveva dimensioni imponenti: il catino degli spalti (integralmente scavato all'interno della collina artificiale) poteva accogliere ufficialmente fino a 100.000 spettatori (che all'occorrenza potevano arrivare anche a 120.000), rendendo l'impianto il secondo pi\u00f9 capiente stadio d'Europa (alle spalle del Velk\u00fd Strahovsk\u00fd Stadion di Praga e praticamente alla pari con il Camp Nou di Barcellona). Fino alla riunificazione tedesca esso accolse gli eventi sportivi pi\u00f9 prestigiosi della Germania Est, incluse le partite pi\u00f9 importanti dei club calcistici cittadini e della Nazionale, varie edizioni della \"Turn- und Sportfest der DDR\", competizioni di atletica leggera ed eventi propagandistici.\nNegli anni della riunificazione tedesca i costi di manutenzione dell'impianto (completamente privo di coperture e quindi esposto agli agenti atmosferici) si fecero sempre pi\u00f9 onerosi: si decise pertanto di chiudere i settori degli spalti lungo i lati corti del campo (che andarono presto in rovina). Tra il 1992 e il 1995 il VfB Leipzig (data l'inadeguatezza del proprio campo casalingo agli standard del calcio tedesco) gioc\u00f2 le partite casalinghe al Zentralstadion, la cui capienza era ormai ridotta a poco pi\u00f9 di 30.000 posti: il miglior afflusso di pubblico si registr\u00f2 il 6 giugno 1993, con 38.000 spettatori assiepati sugli spalti per assistere alla gara interna tra VfB e .\nCon l'avvicinarsi della fine del XX secolo, anche complice il calo di livello delle squadre di calcio locali (che preferivano usare impianti secondari e meno capienti), il degrado dello stadio and\u00f2 via via peggiorando: gli edifici di servizio, il campo erboso e la pista di atletica furono preservati in buone condizioni, ma gli eventi ospitati divennero sempre pi\u00f9 sporadici. Gli spalti furono quindi invasi dalla vegetazione spontanea e in parte si sgretolarono. Alle soglie del Terzo millennio lo Zentralstadion versava pertanto in stato di abbandono quasi completo.\nLa demolizione e la ricostruzione.\nPreso atto dell'impossibilit\u00e0 di adeguare l'impianto (sovradimensionato per le esigenze dello sport cittadino, tecnicamente obsoleto, troppo degradato e gravante per tre milioni di euro all'anno sulle casse comunali) agli standard del calcio moderno, ed approfittando della preannunciata candidatura tedesca ad ospitare il campionato mondiale di calcio 2006 (che includeva anche Lipsia tra le potenziali sedi di gara), tra il 1996 e il 1997 l'amministrazione cittadina si risolse ad attivarsi per avviare la costruzione di un nuovo stadio. I lavori, avviati nel 2000 e conclusi nel 2004, compresero la demolizione dei vecchi spalti e la costruzione del nuovo stadio (che inizialmente mantenne l'appellativo \"Zentralstadion\", poi mutato in \"Red Bull Arena\" nel 2010) sfruttando il \"cratere\" originario scavato nel 1955.\nDel vecchio stadio furono preservati i monumentali edifici d'ingresso, la collina artificiale e la \"buca\" degli spalti (ridotta a prato)."}
{"id": "5994593", "revid": "399", "url": "https://it.wikipedia.org/wiki?curid=5994593", "title": "Il Giornale Off", "text": ""}
{"id": "5994594", "revid": "122146531", "url": "https://it.wikipedia.org/wiki?curid=5994594", "title": "Dustin Hogue", "text": "Ha giocato al college per Indian Hills and Iowa State Cyclones. Hogue si \u00e8 reso eleggibile per il draft 2015, ma non \u00e8 stato scelto da nessuna squadra.\nIn Grecia gli hanno attribuito il soprannome di The Hines-like, per via di alcune sue caratteristiche simili a Kyle Hines.\nDopo non aver mai giocato una partita con il Pinar Karsiyaka, nel gennaio 2018 torna a verstire la maglia della Dolomiti Energia, sostituendo Chane Behanan.\nCarriera alla high school.\nHogue ha giocato a pallacanestro alla Lincoln a Yonkers, nello Stato di New York. Ha raggiunto la posizione 208 nel ranking dei giocatori dello Stato di New York\nCarriera al college.\nIndian Hills.\nHogue, finita la high school, scelse di giocare al college per Indian Hils. Da sophomore, realizz\u00f2 12,9 punti di media e 5,4 rimbalzi in 25 partite giocate, con il 49,4% dal campo. \u00c8 stato nominato nel Second-Team-All-Region-XI. La squadra realizz\u00f2 un record si 24 vinte e 1 persa nelle sue 25 apparizioni. da freshman realizz\u00f2 10,6 punti di media e 5,7 rimbalzi. Indian Hills fin\u00ec settima al torneo nazionale NJCAA Division I nel 2012.\nIowa State.\nNell'anno da junior si trasfer\u00ec da Indiana Hills ad Iowa State University. In questa prima stagione ha giocato, partendo sempre in quintetto base, tutte le 36 partite giocate, realizzando 11,6 punti di media e 8,4 rimbalzi, piazzandosi al secondo posto in quest'ultima categoria fra le Big 12. Le percentuali di Houge furono: 57,3 dal campo, compreso un 34,4% da oltre la linea. \u00c8 stato nominato nel team regionale All-East del torneo NCAA, dopo aver realizzato il suo career high di 34 punti nella partita contro Connecticut nella Sweet 16. Mise a referto la sua prima doppia doppia contro la squadra Nr. 7 nel ranking, Michigan State, realizzando 12 punti e strappando 10 rimbalzi. Nella stagione 2014-15, i suoi numeri scesero a 9,3 punti di media e 4,9 rimbalzi, pur migliorando la sua percentuale nel tiro dalla lunga distanza, passando dal 34 al 47 percento. Questo anche perch\u00e9 gioc\u00f2 mediamente 4 minuti in meno a partita. And\u00f2 in doppia cifra 16 volte in questa stagione, arrivando ad un totale di 37 volte nella carriera al college.\nCarriera da professionista.\nNea Kifissia.\nDopo che non fu scelto al Draft NBA 2015, Hogue firm\u00f2, per la stagione 2015-'16, con il club greco A.E. Neas K\u012bfisias, che milita nella prima divisione del Campionato greco di pallacanestro In questa stagione ha realizzato 12,5 punti di media, 8,1 rimbalzi, 1,4 assist e 0,9 palle rubate in 28 partite giocate con il Kifissia. Hogue \u00e8 stato il miglior rimbalzista della regular season del Campionato greco di pallacanestro. Lungo la stagione, \u00e8 andato in doppia cifra 20 volte, segnando anche 11 doppie doppie, tutte in punti e rimbalzi.\nAquila Basket Trento.\nIl 29 giugno 2016, Hogue firma un contratto per un anno con la Dolomiti Energia Trentino\nVita privata.\nDustin \u00e8 figlio di Douglas e Alicia Hogue. Suo fratello Doug ha giocato in NFL come linebacker per i Detroit Lions, i Carolina Panthers e i Winnipeg Blue Bombers\nStatistiche in carriera.\nCampionati nazionali.\nHogue \u00e8 attualmente il miglior rimbalzista della storia dell'Aquila Trento in Serie A: il 27 gennaio 2019, infatti, catturando sette rimbalzi contro Cant\u00f9, \u00e8 salito a quota 632 complessivi, superando cos\u00ec il precedente record di Dominique Sutton di 629."}
{"id": "5994613", "revid": "767487", "url": "https://it.wikipedia.org/wiki?curid=5994613", "title": "Thick as Thieves (The Temper Trap)", "text": "Thick as Thieves \u00e8 il terzo album in studio del gruppo indie rock australiano The Temper Trap, pubblicato nel 2016."}
{"id": "5994615", "revid": "869733", "url": "https://it.wikipedia.org/wiki?curid=5994615", "title": "Naked Boys Singing!", "text": "Naked Boys Singing! \u00e8 una rivista con libretto di Robert Schrock e musica di Stephen Bates. Riprende il genere del Vaudeville e del teatro di variet\u00e0 e, come il titolo suggerisce, gli otto attori in scena sono completamente nudi. \"Naked Boys Singing\" debutt\u00f2 il 22 luglio 1999 all'Actors' Playhouse di New York e rimase in scena fino al 28 gennaio 2012. Nel 2002 \u00e8 andato in scena anche in Italia.\nTrama.\nIl musical non ha una trama lineare, ma presenta episodi diversi che hanno per protagonisti i ragazzi nudi. Tra i temi trattati anche l'omosessualit\u00e0, la circoncisione, il nudismo e l'amore."}
{"id": "5994620", "revid": "1941276", "url": "https://it.wikipedia.org/wiki?curid=5994620", "title": "The Dreaming Room", "text": "The Dreaming Room \u00e8 il secondo album in studio della cantautrice britannica Laura Mvula, pubblicato nel 2016."}
{"id": "5994629", "revid": "110157", "url": "https://it.wikipedia.org/wiki?curid=5994629", "title": "Universit\u00e0 Marie Curie-Sk\u0142odowska di Lublino", "text": "L'Universit\u00e0 Maria Curie-Sk\u0142odowska (in polacco: Uniwersytet Marii Curie-Sk\u0142odowskiej, UMCS) \u00e8 stata fondata il 23 ottobre 1944 a Lublino in onore della scienziata Marie Curie.\nStruttura.\nL'ateneo \u00e8 organizzato nelle seguenti facolt\u00e0:\nRettori.\nI rettori dell'ateneo:"}
{"id": "5994631", "revid": "1154737", "url": "https://it.wikipedia.org/wiki?curid=5994631", "title": "Livello marino", "text": ""}
{"id": "5994632", "revid": "287204", "url": "https://it.wikipedia.org/wiki?curid=5994632", "title": "Parigi-Roubaix 1957", "text": "La Parigi-Roubaix 1957, cinquantacinquesima edizione della corsa, fu disputata il 7 aprile 1957, per un percorso totale di 263\u00a0km. Fu vinta dal belga Alfred De Bruyne, giunto al traguardo con il tempo di 7h15'19\" alla media di 43,657\u00a0km/h davanti ai connazionali Rik Van Steenbergen e L\u00e9on Van Daele.\nI ciclisti che tagliarono il traguardo a Roubaix furono 101. "}
{"id": "5994633", "revid": "124123", "url": "https://it.wikipedia.org/wiki?curid=5994633", "title": "Emma Bonazzi", "text": "Biografia.\nEmma Bonazzi, detta \"Tigi\u00f9\", si diploma nel 1913 all'Accademia di Belle arti di Bologna e vince un Premio, offerto dal ministero della Pubblica Istruzione. Frequenta il Corso speciale di Figura di Domenico Ferri, dal 1910 al 1913. Nel 1914 partecipa alla II Secessione Romana, con un dipinto \"Bambola\". L'anno successivo vince, \"ex aequo\" con Olga Raisini, il Concorso Bevilacqua, a Bologna, con il disegno a carboncino \"Santa in estasi\". Nel 1915 \u00e8 anche presente all'Esposizione Internazionale di San Francisco. Nel 1916 partecipa all'esposizione della \"Societ\u00e0 Francesco Francia\", a Bologna, e pubblica sulla neonata rivista \"Bianco e Nero\" una enigmatica \"Salom\u00e8\", a china. Nel 1918 vince il premio \"Citt\u00e0 di Stoccolma\", con una \"Salom\u00e8\", realizzata a pittura e a ricamo. Dipinge \"La Samaritana\".\nDalla pittura alle \"Arti applicate\".\nArtista eclettica, si presenta come pittrice, come grafica e decoratrice, eccellendo nel mondo delle arti applicate. \nNel dopoguerra si avvicina anche alla ceramica, realizzando opere per la manifattura \"Maioliche Deruta\" e per consorzio di ceramiche C. I. M. A. di Deruta, diretto da Alpinolo Magnini. Ha prodotto delicati acquerelli, lavori di ricamo, manifesti e oggetti, come le scatole per i cioccolatini Perugina che piacevano tanto a Gabriele D'Annunzio. Per la Perugina, dal 1924 fino agli inizi degli anni '40, Emma Bonazzi ha progettato manifesti, confezioni di lusso - in legno, seta, cartone - e curato allestimenti dei negozi. Creava donnine enigmatiche e languide, dalle linee morbide e sinuose, fiabesche, spiritose. Nei suoi lavori mescolava elementi diversi: stoffe di lana e seta, camoscio, ricami, pittura a olio e ad acquerello, metalli. \nDal 1917 entra in contatto con lo Stabilimento Grafico di Edmondo Chappuis e realizza la locandina \"Date carta alla Croce Rossa\" e il manifesto per l'acqua \"Litiosina\". Illustra un racconto per il \"Corriere dei Piccoli\".\nNel 1919 \u00e8 all'Esposizione Regionale Lombarda d'Arte Decorativa e, alla mostra romana della Societ\u00e0 Amatori e Cultori, presenta l'opera \"In rosa\".\nNel 1920 invia alla Biennale di Venezia il trittico \"Grano, Melograno e Salice\" e espone alla II Secessione Romana. Nel 1921 presenta alla I Biennale Romana \"Donne Abruzzesi\" e alla Fiorentina Primaverile tre dipinti, sei acquerelli e dodici ricami. Nel 1922 partecipa alla Fiera internazionale del Libro e, alla XIII Biennale di Venezia, espone il dipinto \"La Formica\". Realizza il manifesto per la Tourn\u00e9e dei Balletti Russi Leonidoff e il calendario della Barilla, di schietto gusto D\u00e9co. Nel 1924 dipinge \"Pronta per il veglione\".\nNel 1928 progetta lo stand per l'Istituto Seta Italiana, alla Mostra Campionaria del Littoriale di Bologna, per cui esegue anche il manifesto. Il motto del ciclo della seta \u00e8: \"Dal baco al bozzolo - matassa, filatura, tessitura, tintura - al vestito\". L'anno successivo illustra il libro per ragazzi \"Quando il diavolo ci mette la coda\", edito da Cappelli. Nel 1921 disegna il manifesto \"Coppa del Re\" e nel 1937 quello per \"Liquori Pilla\", stampati dalle Tipografie Baroni.\nNel secondo dopoguerra ha vissuto a Bologna, dimenticata. In suo soccorso \"Il Giornale dell'Emilia\" apr\u00ec una sottoscrizione, dal titolo: \"Una pittrice in miseria\"."}
{"id": "5994645", "revid": "729019", "url": "https://it.wikipedia.org/wiki?curid=5994645", "title": "Pierre Le Gloan", "text": "Biografia.\nNacque il 6 gennaio 1913 a Kergrist-Mo\u00eblou, nei pressi di Guingamp, in C\u00f4tes-d'Armor, all'interno di una famiglia di contadini. Appassionatosi al mondo dell'aviazione fin dalla tenera et\u00e0, quando fu adolescente, grazie ad una borsa di studio governativa, entr\u00f2 in una scuola di volo civile. \nConsegu\u00ec il brevetto di pilota nel 1931. Arruolatosi volontario nell'Arm\u00e9e de l'air fu dapprima assegnato al 2e Groupe d'ouvriers d'a\u00e9ronautique, e al termine dell'addestramento al 2\u00ba Reggimento da caccia di stanza a Strasburgo. Promosso caporale consegu\u00ec il brevetto di pilota militare il 7 agosto 1932, distinguendosi subito come un tiratore infallibile durante le esercitazioni di tiro. \nNel settembre 1933 entr\u00f2 in servizio presso la 6e Escadre de chasse di Reims, seguendola a Chartres quando quest'unit\u00e0 fu trasferita sulla nuova base aerea. Promosso sergente e capo pattuglia per le sue abilit\u00e0 di pilota e tiratore nel corso del 1936, quando nel maggio 1939 fu costituito a Chartres il Groupe de Chasse III/6, con il grado di sergente maggiore entr\u00f2 a far parte della 5e Escadrille (Squadriglia) equipaggiata con i Morane-Saulnier MS.406. \nAllo scoppio della seconda guerra mondiale si distingue subito per la sua aggressivit\u00e0, conseguendo la prima vittoria il 23 novembre 1939 abbattendo un bombardiere bimotore Dornier Do 17P in collaborazione con il sottotenente Robert Martin. Il 3 febbraio 1940 viene insignito della Croix de guerre, e il 2 marzo, sempre in collaborazione con il sottotenente Martin, abbatte un secondo Do 17. Viste le sue doti i superiori gli affidano pattuglie aeree composte anche da 27 velivoli, e il 1\u00ba aprile viene promosso adjudant.\nAlla data dell'attacco tedesco a ovest, il 10 maggio 1940, il GC III/6 si trova schierato a Chissey-sur-Loue, nel Giura. Il reparto si trasfer\u00ec quindi a Coulommiers il giorno 20, e poi a Luc il giorno 31 per contrastare una possibile aggressione italiana, avendo ottenuto due vittorie confermate a spese di due bombardieri bimotori Heinkel He 111.\nDopo aver sostenuto numerosi combattimenti e subito un duro bombardamento, il GC III/6 era ridotto a soli quattro apparecchi efficienti, e l'8 giugno riceve alcuni esemplari del nuovo caccia Dewoitine D.520. Il 10 giugno l'Italia dichiar\u00f2 guerra alla Francia e alla Gran Bretagna, iniziando subito le operazioni belliche sul fronte della Alpi, e il 13 successivo, a bordo di un nuovo D.520 consegu\u00ec due vittorie a spese di due bombardieri Fiat B.R.20 Cicogna del 43\u00ba Gruppo, 13\u00ba Stormo. \nIl giorno 15 la Regia Aeronautica lanci\u00f2 un grande attacco contro gli aeroporti della Francia meridionale, con l'impiego di forti formazioni di caccia Fiat C.R.42 Falco e bombardieri B.R.20 Cicogna. Quel giorno molti piloti del GC III/6 si trovavano a Tolosa per familiarizzare con il D.520, e la pattuglia di allerta era costituita da lui, in qualit\u00e0 di capo pattuglia, e dai capitani Jacobi e Assolant. \nDecollata su allarme la pattuglia fece subito quota, ma l'aereo del capitano Jacobi dovette rientrare alla base a causa di un malfunzionamento dell'albero di trasmissione dell'elica. I rimanenti piloti proseguirono nella missione, intercettando vicino a Saint-Tropez una formazione di 10 C.R.42 Falco suddivisi in quattro sezioni. Effettuata una virata per mettersi sulla scia dell'ultima sezione, Assolant attacc\u00f2 l'aereo di sinistra ed egli quello di destra, che fu subito abbattuto su Beauvallon mentre il pilota si lanciava con il paracadute. Mentre Assolant, con le armi inceppate, dovette abbandonare il combattimento, egli scorse lo scoppio dei proiettili della contraerea sulla verticale di Hy\u00e8res e facendo rotta a sud-ovest scorse una sezione di tre C.R.42 che stavano per rientrare in Italia. Avvistato il velivolo francese i tre caccia si dispersero ed egli riusc\u00ec ad attaccarne uno prima di subire a sua volta un attacco di una formazione di otto C.R.42 che si lanciarono in picchiata costringendolo a picchiare ed abbandonare il combattimento.\nRicevuto via radio l'ordine di raggiungere il campo d'aviazione di Luc, sotto attacco da parte di una formazione di C.R.42, sorprese un caccia italiano impegnato nel mitragliamento abbattendolo con una sola raffica del cannone da 20\u00a0mm. Mentre stava per atterrare scorse un B.R.20 a circa 4.000\u00a0m di quota, probabilmente incaricato di fotografare il risultato del bombardamento e lo attacc\u00f2 due volte abbattendolo al secondo passaggio con una raffica delle mitragliatrici. Scrisse di lui il generale Joseph Vuillemin, Capo di stato maggiore dell'Arm\u00e8e de l'air, \"Queste cinque vittorie, sono una prodezza forse senza precedenti, conseguite in meno di mezz'ora.\" \nAccreditato in questa missione di cinque vittorie, tre da solo e due in collaborazione con il capitano Assolant, ricevette le congratulazione dell'asso della prima guerra mondiale Ren\u00e9 Fonck che a quel tempo, con il grado di tenente colonnello, ricopriva l'incarico di Capo del gruppo di controllo delle armate. Fonck si rec\u00f2 personalmente a trovarlo e gli comunic\u00f2 la promozione a sottotenente. Al termine della battaglia di Francia risultava accreditato di 11 vittorie aeree.\nPoco prima della firma dell'armistizio con la Germania, il 20 giugno il GC III/6 si trasfer\u00ec ad Algeri. Il 24 maggio 1941, in vista della probabile invasione britannica e della forze della Francia Libera del Libano e della Siria il GC III/6 fu trasferito in Levante, di rinforzo alla locali forze armate francesi. Durante questa campagna in poco pi\u00f9 di un mese (8 giugno-12 luglio) consegu\u00ec l'abbattimento di sei Hawker Hurricane e un Gloster Gladiator della Royal Air Force, portando il suo totale a 21, di cui 18 omologate. \nRientrato ad Algeri il 9 settembre 1941 fu promosso al grado di tenente. L'8 novembre 1942, data di inizio degli sbarchi alleati in Nord Africa, la nebbia imped\u00ec il decollo dei velivoli del GC III/6 e due giorni pi\u00f9 tardi l'ammiraglio Fran\u00e7ois Darlan, comandante in capo delle forze armate francesi, decise di unirsi agli americani.\nIn vista della ripresa delle operazioni belliche contro la Germania e l'Italia fu deciso che il GC III/6 venisse riequipaggiato con materiale di volo di provenienza americana. Il nuovo aereo, i cui primi esemplari arrivarono nel maggio 1943, era il caccia Bell P-39N Airacobra, che manifest\u00f2 subito continui problemi al propulsore, e il reparto ora designato Groupe de Chasse 3/6 Roussillon ed inquadrato nella FAFL fu impiegato in pericolose missioni sul mare. \nIl GC 3/6 stanziato a Lapasset, a circa 40\u00a0km ad est di Mostaganem, fu dichiarato pienamente operativo a partire dal 3 agosto ed egli assunse il comando della 3e Escadrille. L'11 settembre 1943 decoll\u00f2 alle 7.30 da Lapasset, in compagnia del sergente Colcomb, per assicurare la protezione aerea di un convoglio alleato ma durante la missione il propulsore Allison del suo velivolo inizi\u00f2 ad emettere fumo, spegnendosi sopra Mostaganem. Nel tentativo di portare alla base il prezioso velivolo, invece di lanciarsi con il paracadute cerc\u00f2 di effettuare un atterraggio di emergenza senza carrello nei pressi di Ouillis nonostante la presenza del serbatoio supplementare ventrale. Appena toccato il suolo l'aereo esplose causando la morte del pilota."}
{"id": "5994646", "revid": "125385704", "url": "https://it.wikipedia.org/wiki?curid=5994646", "title": "Gradiente di pressione", "text": "Nelle scienze atmosferiche, come la meteorologia e la climatologia, il gradiente di pressione o gradiente pressorio \u00e8 la grandezza fisica che descrive in quale direzione e con quale velocit\u00e0 si ha la massima variazione di pressione in un dato luogo. \nIl gradiente di pressione \u00e8 una grandezza dimensionale le cui unit\u00e0 di misura sono la pressione per unit\u00e0 di lunghezza, espressa in Pa/m. Matematicamente si ottiene applicando l'operatore nabla alla pressione in funzione della posizione.\nFormalismo matematico.\nPoich\u00e9 la pressione \u00e8 una grandezza intensiva, cio\u00e8 una funzione continua e differenziabile delle tre dimensioni (\u00e8 cio\u00e8 un campo scalare)\nin cui \"x\", \"y\" e \"z\" sono le coordinate cartesiane della localit\u00e0 che interessa, il gradiente di pressione \u00e8 una quantit\u00e0 vettoriale definita come\nInterpretazione fisica.\nIl concetto di gradiente di pressione \u00e8 una caratterizzazione \"locale\" dell'aria, o pi\u00f9 in generale del fluido oggetto di investigazione, e viene definito solamente alle scale spaziali a cui viene definita la pressione.\nNell'atmosfera di un pianeta (inclusa quella terrestre), il gradiente di pressione \u00e8 un vettore inclinato verso il basso, poich\u00e9 la variazione massima di pressione \u00e8 nella direzione verticale e aumenta con la diminuzione dell'altitudine. Il valore della forza del gradiente di pressione (cio\u00e8 la sua norma) nella troposfera ha valori tipici dell'ordine di 9 Pa/m (o 90 hPa/km).\nIl gradiente di pressione ha spesso una piccola ma importante componente orizzontale, che \u00e8 responsabile della circolazione del vento. Il gradiente di pressione orizzontale \u00e8 un vettore 2-dimensionale che risulta dalla proiezione del gradiente di pressione su un piano orizzontale locale. \nVicino alla superficie terrestre, la direzione della forza del gradiente di pressione orizzontale va dalle alte pressioni verso quelle pi\u00f9 basse. La sua particolare orientazione in ogni singolo punto ad un dato momento dipende fortemente dalla situazione climatica. Alle medie latitudini, i valori tipici del gradiente di pressione orizzontale sono dell'ordine di 10\u22122 Pa/m (o 10 Pa/km), anche se si possono raggiungere valori pi\u00f9 elevati al fronte meteorologico. \nImportanza meteorologica e climatica.\nLe differenze nella pressione atmosferica tra due localit\u00e0 hanno un'importanza fondamentale nelle previsioni meteorologiche e climatiche. Il gradiente di pressione costituisce una delle principali forze che mettono in movimento l'aria, causando il vento. Poich\u00e9 la direzione della forza del gradiente di pressione va dalle zone di alta pressione verso quelle di bassa pressione, ne consegue che il vento \u00e8 orientato nella direzione opposta rispetto al gradiente di pressione.\nLe onde sonore e le onde d'urto sono eventi che inducono elevati gradienti di pressione, ma si caratterizzano in genere solo come un disturbo transitorio."}
{"id": "5994657", "revid": "327773", "url": "https://it.wikipedia.org/wiki?curid=5994657", "title": "Gradiente barometrico", "text": ""}
{"id": "5994658", "revid": "599013", "url": "https://it.wikipedia.org/wiki?curid=5994658", "title": "John Kennedy (calciatore 1939)", "text": "Carriera.\nKennedy inizi\u00f2 la carriera al , con cui vinse la Irish League 1962-1963, ottenendo l'accesso alla Coppa dei Campioni 1963-1964, competizione che vide Kennedy ed il suo club eliminati ai sedicesimi di finale dal . Oltre al campionato Kennedy con il Distillery vinse una Ulster Cup, due City Cup ed una County Antrim Shield.\nNel marzo 1965 Kennedy si trasferisce in Scozia ingaggiato dal per 5.000\u00a3. Nel periodo al Celtic fu riserva di John Fallon, riuscendo a giocare solo nell'incontro di ritorno dei quarti di finale della Scottish League Cup 1965-1966 contro il , terminato 4-0 a favore dei biancoverdi. La competizione fu poi vinta dal Celtic ed \u00e8 l'unica vinta sul campo da Kennedy durante la sua permanenza nel club di Glasgow.\nNell'estate 1967 si trasferisce in prestito, su richiesta dell'allenatore-giocatore John Colrain, agli statunitensi del , che in realt\u00e0 era il club nordirlandese del che disput\u00f2 nelle veci dei \"Cougars\" il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. I Cougars chiusero il torneo al quarto posto della Eastern Division, non qualificandosi per la finale.\nTerminata l'esperienza americana, Kennedy viene ingaggiato dal , sodalizio militante in Fourth Division. Nella stagione d'esordio ottenne il tredicesimo posto finale, esordendo con il City il 19 agosto 1967 nel pareggio casalingo per 1-1 contro l'. Il miglior piazzamento che Kennedy ottenne con il suo club fu il quinto posto nella Fourth Division 1971-1972.\nNel 1974 Kennedy lasci\u00f2 il City per accasarsi nell'altro club di Lincoln, il , club in cui chiude la carriera agonistica nel 1976.\nNazionale.\nDal 1961 al 1965 disputato sette incontri, subendo 15 reti, con la selezione dilettanti del Nord Irlanda.\nNel 1964 partecipa con la nazionale olimpica di calcio del Regno Unito alle qualificazioni qualificazioni ai Giochi della XVIII Olimpiade, giocando entrambi gli incontri nel primo turno eliminatorio contro la Grecia, che videro prevalere gli ellenici."}
{"id": "5994664", "revid": "767487", "url": "https://it.wikipedia.org/wiki?curid=5994664", "title": "Earth (Neil Young)", "text": "Earth \u00e8 un album dal vivo del cantautore canadese Neil Young e del gruppo musicale statunitense Promise of the Real, pubblicato nel 2016."}
{"id": "5994666", "revid": "123956362", "url": "https://it.wikipedia.org/wiki?curid=5994666", "title": "Sollevamento pesi ai Giochi della XVII Olimpiade - Pesi leggeri", "text": "La competizione della categoria pesi leggeri (fino a 67,5\u00a0kg) di sollevamento pesi ai Giochi della XVII Olimpiade si \u00e8 svolta il giorno 8 settembre 1960 al Palazzetto dello Sport di Roma.\nRegolamento.\nLa classifica era ottenuta con la somma delle migliori alzate delle seguenti 3 prove:\nSu ogni prova ogni concorrente aveva diritto a tre alzate."}
{"id": "5994669", "revid": "965985", "url": "https://it.wikipedia.org/wiki?curid=5994669", "title": "Bluenote Caf\u00e9", "text": "Bluenote Caf\u00e9 \u00e8 un album dal vivo del cantautore canadese Neil Young, pubblicato nel 2015 ma registrato nel periodo 1987-1988."}
{"id": "5994689", "revid": "1393243", "url": "https://it.wikipedia.org/wiki?curid=5994689", "title": "David Whittaker", "text": "Ha composto musica per numerosi videogiochi britannici tra cui \"Lazy Jones\", \"Glider Rider\", \"Slaine,\" \"Shadow of the Beast\", \"Menace\" e \"Obliterator\". Ha lavorato per Electronic Arts.\nGi\u00e0 musicista di musica elettronica, nel 1982 cominci\u00f2 a interessarsi anche allo sviluppo completo dei videogiochi, iniziando a programmare su Commodore VIC-20. Per la Mr. Micro realizz\u00f2 i giochi per Commodore 64 \"Humphrey\" (clone di \"Q*bert\"), \"Punchy\" (clone di \"Hunchback\") e \"Mayhem\" nel 1983, mentre il titolo pi\u00f9 noto e originale \u00e8 \"Lazy Jones\" edito da Terminal Software (1984)."}
{"id": "5994692", "revid": "131145", "url": "https://it.wikipedia.org/wiki?curid=5994692", "title": "Atletica Studentesca CA.RI.RI.", "text": ""}
{"id": "5994694", "revid": "287204", "url": "https://it.wikipedia.org/wiki?curid=5994694", "title": "Toy Story (disambigua)", "text": ""}
{"id": "5994695", "revid": "1543377", "url": "https://it.wikipedia.org/wiki?curid=5994695", "title": "Abd al-Aziz bin Abd Allah Al ash-Sheikh", "text": "Biografia.\nAbd al-Aziz bin Abd Allah \u00e8 nato a La Mecca il 30 novembre 1943 in una importante famiglia dell'Arabia Saudita, gli Al ash-Sheikh, discendenti del teologo Mu\u1e25ammad ibn \u02bfAbd al-Wahh\u0101b. Ha iniziato a studiare il Corano nella moschea Ahmad bin Sanaan. Nel 1954, si \u00e8 trasferito all'Istituto Imam ad-Da'wah dove si \u00e8 laureato presso la facolt\u00e0 di Shari'a nel 1962.\nInizi\u00f2 allora la sua vita religiosa attiva; il suo primo incarico fu di insegnante presso l'Istituto Imam ad-Da'wah al-'Ilmee fino al 1971. \u00c8 poi passato alla didattica presso la facolt\u00e0 di Shari'a dell'Universit\u00e0 Islamica Imam Muhammad ibn Saud di Riad fino al 1991. Ha supervisionato le tesi di laurea e preso parte a discussioni di tesi e dibattiti. Dal 1993, ha cominciato a rispondere alle domande degli ascoltatori del programma radiofonico \"Noorun 'alad-Darb\". In quel periodo teneva lezioni nella moschea centrale Imam Turki bin Abd Allah. Ha partecipato a seminari e conferenze sulla da\u02bfwah a Riyad e Ta'if. Debole di vista fin dalla nascita, ha perso del tutto la vista nel 1960.\nIl 14 maggio 1999, \u00e8 stato nominato Gran Mufti dell'Arabia Saudita da re Fahd, succedendo ad 'Abd al-Aziz ibn 'Abd Allah ibn Baz, deceduto il giorno precedente.\nProclami.\nIn seguito alla controversia sulla lectio magistralis di Ratisbona, tenuta da papa Benedetto XVI, ha definito la dichiarazione del papa \"una bugia\", aggiungendo che \"ci\u00f2 dimostra che la riconciliazione tra le religioni \u00e8 impossibile\".\nNel 2007, ha annunciato l'intenzione di demolire la cupola verde e di spianare le tombe alloggiate sotto di essa, tra cui quella di Maometto.\nIl 15 marzo 2012, ha dichiarato che: \"Tutte le chiese della penisola arabica devono essere distrutte\" citando un \u1e25ad\u012bth del profeta Maometto sul letto di morte. La sua dichiarazione ha portato a commenti negativi. I vescovi cattolici tedeschi e austriaci hanno risposto bruscamente alla sua fatw\u0101, preoccupati per i diritti umani dei non musulmani che lavorano nella regione del golfo Persico. L'arcivescovo ortodosso russo Mark di Yegoryevsk ha detto che la sentenza \u00e8 \"allarmante\". Eppure, \u00e8 sembrato che la maggior dei media abbia trascurato la dichiarazione. Mehmet G\u00f6rmez, l'imam pi\u00f9 anziano della Turchia, un altro paese musulmano, non ha condiviso la fatwa del collega, dicendo che l'annuncio contraddiceva totalmente gli insegnamenti pacifici della religione musulmana. G\u00f6rmez, presidente degli affari religiosi, ha detto che non poteva accettare la fatwa, aggiungendo che la dichiarazione del mufti era in contrasto con il secolare insegnamento islamico di tolleranza e sacralit\u00e0 delle istituzioni appartenenti ad altre religioni.\nNel mese di aprile 2012, ha emesso una fatwa che consente alle ragazze di dieci anni di sposarsi, insistendo sul fatto che le ragazze sono pronte per il matrimonio dai dieci o dodici anni: \"Le nostre madri e nonne si sono sposate quando erano a malapena dodicenni. La buona educazione rende una ragazza pronta a svolgere tutti i compiti coniugali a quell'et\u00e0\".\nNel giugno 2013, ha emesso una fatwa chiedendo la distruzione di alcune statue di cavalli collocati in una rotatoria di Jizan: \"Le sculture devono essere rimosse perch\u00e9 sono un grande peccato e sono proibite dalla Shari'a (la legge islamica)\".\nIl Gran Mufti, il 12 settembre 2013, ha emesso una fatwa affermando che gli attentati suicidi sono \"grandi crimini\" e che i kamikaze sono \"criminali che si precipitano all'inferno con le loro azioni\". Al ash-Sheikh ha descritto gli attentatori suicidi come \"derubati della loro mente... che sono stati utilizzati [come strumenti] per distruggere se stessi e le societ\u00e0\".\nIl 16 settembre 2013 ha condannato la violenza contro i non musulmani che vivono nei paesi islamici o i musulmani etichettati come infedeli. Il Gran Mufti ha condannato gli atti che causano la \"spargimento di sangue dei musulmani e di coloro che vivono nelle loro terre in pace\". Inoltre, ha dichiarato: \"Dati gli sviluppi pericolosi nel mondo musulmano, vorrei mettere in guardia contro il pericolo di attaccare i musulmani e quelli [non-musulmani] sotto la protezione musulmana\".\nCitando una serie di versetti del Corano e alcune hadith ha dichiarato: \"In considerazione del rapido movimento pericoloso che si sviluppa nel mondo islamico, \u00e8 molto doloroso vedere tendenze che consentono o sottovalutano lo spargimento del sangue dei musulmani e di quelli sotto la loro protezione nei loro paesi. Le espressioni settarie o ignoranti fatte da alcune di queste persone fanno trarre beneficio alle persone avide, vendicative e invidiose. Quindi, vorremmo richiamare l'attenzione sulla gravit\u00e0 degli attacchi contro i musulmani o quelli che vivono sotto la loro protezione o sotto un patto con loro\".\nAlla fine di agosto del 2014, ha condannato la Stato Islamico dell'Iraq e del Levante e al-Qaeda: \"Le idee estremiste e militanti del terrorismo che diffondono decadimento sulla Terra, distruggendo la civilt\u00e0 umana, non sono in alcun modo parte dell'Islam, ma sono nemici i numero uno dell'Islam e dei musulmani che sono le loro prime vittime\".\nIl 25 settembre 2015, un giorno dopo il disastro della calca a La Mecca, che, secondo l'Associated Press, ha ucciso almeno 1399 musulmani stranieri che stavano svolgono l'Hajj, ha detto pubblicamente che il principe ereditario e ministro dell'interno Muhammad bin Nayef, responsabile della sicurezza della citt\u00e0 santa \"non \u00e8 imputabile per quello che \u00e8 successo\", e \"ci sono cose che gli esseri umani non possono controllare e quindi si accusano tra di loro. Il destino \u00e8 inevitabile.\" Con le sue parole, il Gran Mufti ha immunizzato Muhammad bin Nayef da possibili critiche pubbliche entro l'Arabia Saudita, che ha fissato il bilancio ufficiale per la tragedia a meno di 800 morti.\nNel gennaio del 2016, rispondendo ad una domanda su un programma televisivo in cui emette fatwa in risposta alle richieste dei telespettatori su questioni religiose di tutti i giorni, ha stabilito che gli scacchi sono proibiti dall'Islam perch\u00e9 costituiscono gioco d'azzardo, sono uno spreco di tempo e denaro e una causa di odio e inimicizia tra i giocatori."}
{"id": "5994696", "revid": "12910", "url": "https://it.wikipedia.org/wiki?curid=5994696", "title": "Dustin hogue", "text": ""}
{"id": "5994698", "revid": "125756981", "url": "https://it.wikipedia.org/wiki?curid=5994698", "title": "Hearts of Iron IV", "text": "Hearts of Iron IV \u00e8 un videogioco strategico in tempo reale, ambientato nella seconda guerra mondiale, sviluppato da Paradox Interactive e rappresenta l'ultimo della serie \"Hearts of Iron\".\n\u00c8 stato annunciato formalmente nel gennaio 2014 come data di pubblicazione fissata per il primo trimestre del 2015. \u00c8 stato poi posposto al secondo trimestre del 2015. All'E3 2015 il direttore creativo Johan Andersson ha affermato che la data di pubblicazione sarebbe stata spostata in un tentativo di risolvere alcuni gravi problemi riscontrati con il gioco. Tuttavia Andersson ha confermato che il gioco non sarebbe stato pubblicato durante il primo trimestre del 2016. Il 15 marzo 2016 \u00e8 stato annunciato che il gioco sarebbe stato pubblicato il 6 giugno 2016, anniversario dello sbarco in Normandia.\nDurante l'evento \"Ask Me Anything\" su Reddit, Andresson ha promesso migliore intelligenza artificiale rispetto a \"Hearts of Iron III\". Ha anche affermato che il gioco sarebbe stato disponibile per Linux.\nModalit\u00e0 di gioco.\nIl gioco permette di scegliere tutte le nazioni dell'anno 1936 e dell'anno 1939 (tranne per i microstati come Andorra, Citt\u00e0 Del Vaticano, San Marino e Monaco). Inoltre, permette di controllare la nazione in ogni modo (cambiando ideologia dello stato, assumendo dei ministri al governo e di modificare o aggiungere nazioni nel proprio territorio) e di dichiarare guerra con un casus belli ad una nazione confinante. \u00c8 possibile commerciare con altre nazioni, costruire, progredire (cio\u00e8 ricercare le risorse dell'industria o risorse belliche), produrre oggetti bellici e fare decisioni politiche. Il giocatore deve cercare di conquistare il mondo vincendo la seconda guerra mondiale e diventando una potenza mondiale.\nAlleanze.\nLe alleanze disponibili sono:\nPuoi creare un'alleanza e invitare nazioni, oppure entrare in un'alleanza gi\u00e0 esistente.\nProduzione.\nLa produzione, incentrata sulle armi belliche, \u00e8 la base; si devono usare le fabbriche apposite (l'icona di una fabbrica \u00e8 color verde).\nLa produzione presenta vari slot:\nQuando migliori un'arma esce la notifica del cambio di arma.\nPi\u00f9 fabbriche di guerra hai, pi\u00f9 armi puoi produrre.\nNazioni giocabili.\nIn \"Hearts of Iron IV\" il giocatore pu\u00f2 prendere il controllo di tutte le nazioni indipendenti del globo negli anni 1936 e 1939. Tutte le Nazioni basano la loro strategia su un \"Focus Tree\", che permette loro di procedere ampliando le industrie, espandendo il territorio, formando alleanze o cambiando ideologia. Al momento in cui il gioco \u00e8 stato distribuito, le nazioni con un \"Focus Tree\" unico erano: Terzo Reich, Italia, Giappone, Francia, Regno Unito, Stati Uniti e Unione Sovietica. Nei mesi immediatamente successivi all'uscita del gioco, \u00e8 uscito anche il contenuto scaricabile \"United and Ready\", gratis per i possessori del gioco, che ampliava il \"Focus Tree\" della Polonia. \nContenuti scaricabili e DLC.\nAl momento attuale, sono state rilasciate sei DLC per \"Hearts of Iron IV\", oltre ad un considerevole numero di contenuto scaricabili. Le DLC uscite al momento attuale sono: \nMod.\nTra le mod sviluppate dalla comunit\u00e0, hanno avuto successo Road to 56, una mod che inserisce tecnologie militari aggiornate fino agli anni 50, Kaiserreich, una mod che fa svolgere il gioco in una storia alternativa in cui la Germania ha vinto la Prima Guerra Mondiale, The New Order: Last Days of Europe, una mod ambientata in un universo alternativo dove l'Asse ha vinto la Seconda Guerra Mondiale, The Red Flood, una mod ambientata in un universo dove la Grande Guerra si \u00e8 risolta in uno stallo, Millennium Dawn, ambientata nel XXI secolo, Red World che \u00e8 ambientata in un mondo in cui la guerra fredda \u00e8 stata vinta da l'URSS e la Equestria At War mod ambientata nel mondo dfantasi ripresa dalla serie tv My Little Pony."}
{"id": "5994700", "revid": "123956378", "url": "https://it.wikipedia.org/wiki?curid=5994700", "title": "Sollevamento pesi ai Giochi della XVII Olimpiade - Pesi medi", "text": "La competizione della categoria pesi medi (fino a 75\u00a0kg) di sollevamento pesi ai Giochi della XVII Olimpiade si \u00e8 svolta il giorno 8 settembre 1960 al Palazzetto dello Sport di Roma.\nRegolamento.\nLa classifica era ottenuta con la somma delle migliori alzate delle seguenti 3 prove:\nSu ogni prova ogni concorrente aveva diritto a tre alzate."}
{"id": "5994707", "revid": "121768916", "url": "https://it.wikipedia.org/wiki?curid=5994707", "title": "Albert Schwartz (zoologo)", "text": "Biografia.\nSchwartz ottenne un PhD in mammologia presso l'University of Michigan nel 1952. Gi\u00e0 allora, aveva iniziato ad interessarsi ad anfibi e rettili, che vivevano nei climi caldi. Schwartz pass\u00f2 gran parte della sua vita professionale al Miami-Dade Community College; fu sostenuto dalla fondazione di famiglia, che lo finzi\u00f2 nella sua attivit\u00e0 di ricerca con fondi a sostegno delle spedizioni in localit\u00e0 a clima caldo. Fu ricercatore associato al Carnegie Natural History Museum, oltre che al Florida Museum of Natural History, al National Museum of Natural History (Smithsonian Institution), e al \"Museo Nacional de Historia Natural\", Santo Domingo, Repubblica Dominicana. A partire da 1954, oper\u00f2 estensivamente a Cuba, descrivendo numerose rane e tre specie di lucertole endemiche dell'isola. Dopo la rivoluzione a Cuba, spost\u00f2 la sua attenzione su Hispaniola, dove descrisse numerose specie di rane e cinque lucertole. Verso la fine degli anni settanta, quando Schwartz vide che il numero di nuovi anfibi e rettili, delle Indie Occidentali, che avrebbe potuto descrivere era molto in diminuzione, spost\u00f2 la sua attenzione verso le farfalle.\nEredit\u00e0.\nSchwartz pubblic\u00f2 230 articoli sulla biologia delle Indie Occidentali. 80 delle specie di anfibi e rettili che lui descrisse, vennero riconosciute valide nel 1993; egli \u00e8 accreditato di aver descritto il 14% dell'erpetofauna delle inere Indie Occidentali. Numerose specie sono a lui intitolate, comprese le seguenti:"}
{"id": "5994708", "revid": "116134618", "url": "https://it.wikipedia.org/wiki?curid=5994708", "title": "Geofluidodinamica", "text": "In fisica la geofluidodinamica \u00e8 la branca della geofisica che studia il moto dei fluidi geofisici (atmosfera e oceani) appoggiandosi alle leggi fisiche della fluidodinamica applicata al sistema terrestre. Nota anche come \"fluidodinamica geofisica\" o \"fisica della Terra fluida\", fa ampio uso delle equazioni primitive dei moti climatici che coincidono in buona sostanza con le equazioni di Navier-Stokes espresse nel sistema di riferimento (non inerziale) della superficie rotante del pianeta, eventualmente risolte definendo la \"scala\" di interesse (vedi scale dei moti geofisici). Si tratta di una disciplina avanzata e fondamentale per la descrizione matematica sotto forma di modelli matematici del sistema atmosfera-oceano, che obbediscono alle stesse leggi, da cui nascono i modelli climatici e i modelli oceanici utilizzati rispettivamente in climatologia e oceanografia."}
{"id": "5994710", "revid": "253269", "url": "https://it.wikipedia.org/wiki?curid=5994710", "title": "Patricia Morison", "text": "Attrice teatrale, esord\u00ec sullo schermo nel 1939. Le furono affidati ruoli di femme fatale o quello dell' \"altra donna\". Fu solo al suo ritorno sul palcoscenico che incontr\u00f2 il grande successo, interpretando la parte della protagonista della commedia musicale \"Kiss Me, Kate\".\nMuore per cause naturali il 20 maggio 2018, a Los Angeles, all'et\u00e0 di 103 anni."}
{"id": "5994724", "revid": "938", "url": "https://it.wikipedia.org/wiki?curid=5994724", "title": "Campionati italiani assoluti di atletica leggera 2016", "text": "I CVI campionati italiani assoluti di atletica leggera si sono tenuti a Rieti, presso lo Stadio Raul Guidobaldi, tra il 24 e il 26 giugno 2016. Sono stati assegnati 40 titoli italiani in altrettante specialit\u00e0, al maschile e al femminile.\nDurante la manifestazione si sono svolti anche i campionati italiani assoluti di prove multiple, che hanno visto l'assegnazione di ulteriori 2 titoli: uno nell'eptathlon e uno nel decathlon.\nDurante la manifestazione sono stati assegnati i trofei della Coppa Italia di atletica leggera. Ad aggiudicarsi la coppa sono stati il Gruppi Sportivi Fiamme Gialle al maschile e il Centro Sportivo Esercito al femminile."}
{"id": "5994727", "revid": "110157", "url": "https://it.wikipedia.org/wiki?curid=5994727", "title": "Prima Categoria Friuli-Venezia Giulia 1967-1968", "text": "Il campionato di calcio di Prima Categoria 1967-1968 \u00e8 massimo torneo dilettantistico italiano di quella stagione sportiva. A carattere regionale, fu il nono con questo nome dopo la riforma voluta da Zauli del 1958.\nNella stagione 1967-1968 solo in Lombardia e in Campania fu giocato il campionato di Promozione. Nelle altre regioni nella stessa stagione fu giocato il campionato di Prima Categoria.\nQuesti sono i gironi organizzati dal Comitato Regionale Friuli-Venezia Giulia per la regione Friuli-Venezia Giulia.\nIn questa stagione a parit\u00e0 di punteggio non era prevista alcuna discriminante: le squadre a pari punti erano classificate a pari merito (la F.I.G.C. in questa stagione non teneva conto della differenza reti, la utilizzava solo per il Settore Giovanile).\nIn caso di assegnazione di un titolo sportivo (sia per la promozione che per la retrocessione) era previsto uno spareggio in campo neutro.\nGirone A.\nCalendario.\nIl 3 marzo 1968, con la sconfitta a Spilimbergo, il Maniago interrompe una serie di 47 risultati utili consecutivi."}
{"id": "5994732", "revid": "84184", "url": "https://it.wikipedia.org/wiki?curid=5994732", "title": "Gianfranco Bianco", "text": "Biografia.\nNato a Borgo San Dalmazzo in provincia di Cuneo, comincia la sua carriera giornalistica nel quotidiano della diocesi di Fossano \"La Fedelt\u00e0\" grazie a suo zio don Giorgio Martina, che era il direttore. Negli anni Ottanta del Novecento fu direttore del periodico Saluzzese \"Eco del Monviso\" In seguito cominci\u00f2 la sua carriera in modo professionale approdando al quotidiano torinese \"Gazzetta del Popolo\" dove rimase fino al fallimento, quindi cominci\u00f2 la carriera nella Rai regionale nel 1982, prima in Giornale Radio Rai e poi nella redazione piemontese del TG3. L'attivit\u00e0 televisiva ne fece con il tempo \"il volto e la voce che meglio hanno saputo rappresentare il Piemonte\"; Gianpaolo Ormezzano con un paragone calcistico lo defin\u00ec l\"'attaccante pi\u00f9 noto\" dell'equipe che realizzava quotidianamente la rubrica di RAI 3 \"Buongiorno Regione\".\n\u00c8 morto all'Hospice di Busca (CN) il 28 giugno 2016 all'et\u00e0 di 64 anni, dopo tre anni di battaglia contro un carcinoma del polmone che aveva scoperto dopo un viaggio in Argentina dove stava avviando una corrispondenza Rai da Buenos Aires in occasione del conclave per l'elezione di papa Francesco. All'Argentina e all'immigrazione italiana e piemontese nel paese Bianco dedic\u00f2 parecchi viaggi e servizi giornalistici; un altro campo di interesse che lo accompagn\u00f2 nel tempo fu quello per gli Alpini, il che lo spinse a passare circa tre mesi al seguito degli alpini inquadrati tra i Caschi blu italiani in Mozambico. Nel 2014 si era ritirato dopo aver fatto la diretta del Concerto di Ferragosto a Elva (CN) che aveva contribuito a creare e il 30 giugno 2015 era andato in pensione a causa della malattia. \u00c8 stato ricordato anche dal presidente della regione Piemonte, Sergio Chiamparino."}
{"id": "5994739", "revid": "930323", "url": "https://it.wikipedia.org/wiki?curid=5994739", "title": "Richard Thomas (zoologo)", "text": "\u00c8 famoso per aver scoperto, nel 2001, la pi\u00f9 piccola lucertola del mondo, \"Sphaerodactylus ariasae\", sull'isola Beata in Repubblica Dominicana."}
{"id": "5994740", "revid": "713714", "url": "https://it.wikipedia.org/wiki?curid=5994740", "title": "Chiesa di Santa Maria in Vico", "text": "La chiesa di Santa Maria in Vico era un edificio religioso che si trovava ad Avezzano, in Abruzzo. La chiesa and\u00f2 completamente distrutta a causa del terremoto della Marsica del 13 gennaio 1915.\nStoria.\nL'edificio sacro si trovava lungo la contemporanea direttrice stradale, prossimo all'area situata tra il vivaio del Corpo forestale dello Stato e il vecchio cimitero avezzanese e non distante dalla necropoli di Colle Sabulo tra Avezzano e Luco dei Marsi, in una localit\u00e0 denominata Vico, toponimo che richiama il vicus di epoca romana.\nStando ai documenti storico-religiosi nella localit\u00e0 di Vico esisteva gi\u00e0 dal X secolo la chiesa di \"S. Laurentius in Vico\" inclusa tra le pertinenze del monastero di Santa Maria in Luco, cos\u00ec come riporta la \"Chronica sacri monasterii casinensis\" di Leone Marsicano. La bolla pontificia di Papa Pasquale II, datata 1115, attesta l'esistenza in Vico della chiesa di \"S. Mariae\", edificio di culto originario che dovette essere nelle forme assai semplice.\nNella seconda met\u00e0 del XVI secolo la chiesa fu ricostruita dalle fondamenta, ad essa venne affiancato il convento dei frati cappuccini, edificato intorno al 1570.\nLa chiesa di Santa Maria in Vico fu in precedenza soggetta alla collegiata di San Bartolomeo insieme alle altre chiese rurali del territorio avezzanese, come la piccola chiesa di Sant'Andrea a Vicenna, la chiesa di San Nicola e quella di San Rocco.\nSuccessivamente alle leggi soppressive degli ordini religiosi emanate poco dopo la proclamazione del Regno d'Italia il municipio di Avezzano destin\u00f2 una parte dei terreni dell'ex convento alle funzioni cimiteriali, onde evitare l'abbandono degli edifici religiosi che furono affidati a un rettore unitamente alla custodia del camposanto. Il complesso religioso, sede di noviziato e studentato teologico fino al 1912, ospit\u00f2 i capitoli provinciali del 1643, 1673, 1900 e 1906. Croll\u00f2 completamente in seguito al terremoto della Marsica del 1915 che caus\u00f2 la morte di sei persone, tra cui cinque frati.\nDurante il periodo della ricostruzione di Avezzano, nel quartiere che ha preso il nome di Frati, venne riedificato nel 1920 il convento dei frati cappuccini, mentre due anni dopo venne consacrata la contigua chiesa del Sacro Cuore, intitolata dal 1971 a san Francesco d'Assisi. Nel 2020 la nuova chiesa \u00e8 stata elevata a santuario diocesano con il titolo di \"Madonna del Silenzio in San Francesco\".\nDescrizione.\nLo stile architettonico, dalle forme essenziali, presentava elementi gotici mescolati ad alcuni tipici dell'architettura romanica. A navata unica aveva tre campate regolari di forma quadrata, in una di esse che fungeva da presbiterio era posto l'altare risalente con ogni probabilit\u00e0 ai primi anni del Cinquecento e fatto realizzare dai Colonna, signori del feudo. Furono diversi i benefattori della chiesa, alcune opere furono donate dal nobile Giuseppe Porcari, mentre il capitano Francesco Marchetelli don\u00f2 al convento l'ampio terreno circostante.\nLe volte delle campate erano a forma di crociera ogivale, mentre ai lati dell'ingresso si trovavano quattro cappelle. La facciata in pietra concia era di forma rettangolare con finestra circolare sulla parte superiore ed era caratterizzata da un portale in cui stipiti, architrave ed arco di scarico risultano finemente lavorati. In particolare l'architrave presenta al centro un simbolo di san Bernardino da Siena. Due stemmi, di cui uno raffigurante il distintivo dell'ordine costantiniano di San Giorgio, impreziosivano la facciata della chiesa di Vico.\nQuesta, prima di crollare a causa del terremoto del 1915, fu dichiarata monumento nazionale nel 1902 insieme alle distrutte chiese di San Nicola e della Santa Maria delle Grazie in Cese, al castello Orsini-Colonna e ai cunicoli di Claudio.\nIl portale venne recuperato dalle macerie del sisma del 1915 insieme alla porzione della pala d'altare, originariamente un dipinto su tavola in stile bizantino realizzato da un autore ignoto tra il IX e il X secolo raffigurante la \"Madonna con Bambino in maest\u00e0\" che venne trasferito dalla chiesa di San Vincenzo di Penna e prima ancora dalla chiesa di Santa Maria in Penna. Il tabernacolo ligneo del 1713 fu realizzato dall'intagliatore Giuseppe Maria Tomasi da Dezza dei maestri cappuccini Marangoni. \nSuccessivamente al grande terremoto della Marsica, il portale fu aggiunto alla facciata laterale della chiesa di San Giovanni Decollato, ricostruita negli anni trenta, mentre dalla porzione della pala d'altare \u00e8 stato ricavato il quadro (detto anche \"quadro della Madonna di Vico\") dopo il restauro operato tra il 1967 e il 1968 presso il museo di palazzo Venezia a Roma. A seguito di questo, con decreto del 23 dicembre del 1972 firmato dall'allora ministro della pubblica istruzione Oscar Luigi Scalfaro, l'opera venne riconsegnata dopo alcuni anni alla chiesa ricostruita nel quartiere Frati. Infine il tabernacolo settecentesco danneggiato dal sisma venne trasportato presso il museo centrale francescano a Roma dove, a seguito di lavori di restauro, \u00e8 stato esposto fino al 1968 nel collegio internazionale di San Lorenzo da Brindisi.\nDue sarcofagi in pietra calcarea del cimitero di Santa Maria in Vico sono stati collocati nel giardino romantico del palazzo municipale unitamente a una olla acroma."}
{"id": "5994754", "revid": "478814", "url": "https://it.wikipedia.org/wiki?curid=5994754", "title": "Jordan Thompson", "text": "Ha come migliori ranking ATP la 43\u00aa posizione in singolare raggiunta nel luglio 2019 e la 77\u00aa in doppio dell'ottobre 2017. Vanta nel circuito maggiore un titolo in doppio e ha raggiunto una finale in singolare.\nCarriera.\nJuniores.\nFa il suo esordio nell'ITF Junior Circuit nel 2008 e vi gioca per 4 anni vincendo tre titoli in singolare e cinque in doppio, tutti in tornei minori. Il suo risultato pi\u00f9 significativo nei tornei di Grade A lo ottiene nel settembre 2012 alla sua ultima apparizione tra gli juniores, quando arriva in finale con Nick Kyrgios al torneo di doppio degli US Open e vengono sconfitti da Kyle Edmund / Frederico Ferreira Silva. Grazie a questo risultato, in ottobre raggiunge il suo best ranking da juniores al 18\u00ba posto della classifica mondiale.\n2013-2015, primi titoli ITF e Challenger.\nDebutta tra i professionisti con una sconfitta nel gennaio 2013 e vince il primo incontro la settimana successiva nelle qualificazioni dell'Australian Open, superando nel tiebreak decisivo il n\u00ba 273 ATP Nicolas Renavand. In luglio conquista il primo titolo nel Futures Austria F5 sconfiggendo in finale in tre set il tennista locale Patrick Ofner. Si ripete in settembre conquistando il titolo all'Australia F8. Grazie a una wild card, nel gennaio 2014 fa il suo debutto nel main draw di un torneo dello Slam all'Australian Open e viene sconfitto al primo turno dal n\u00ba 20 del mondo Jerzy Janowicz dopo essere stato in vantaggio di 2 set a 0. In agosto raggiunge la sua prima finale in un torneo del circuito Challenger a Bangkok e soccombe in due set a Chung Hyeon. Nel marzo 2015 vince il primo titolo Challenger nel torneo di doppio a Kyoto. In autunno perde le finali di singolare nei Challenger di Citt\u00e0 di Ho Chi Minh e Traralgon.\n2016, primi titoli Challenger in singolare, primi incontri vinti nei tornei ATP e top 100 del ranking.\nNel gennaio 2016 esordisce in un tabellone principale ATP a Sydney e supera il 1\u00ba turno per il ritiro dell'avversario prima di perdere al secondo turno. Dopo che aveva perso altre due finali nell'autunno del 2015, il 28 febbraio 2016 vince il primo titolo Challenger in singolare a Cherbourg superando in finale in tre set Adam Pavl\u00e1sek. Il 1\u00ba maggio sconfigge nella finale dell'Anning Challenger Mathias Bourgue e il giorno dopo fa il suo ingresso nella top 100 del ranking, in 90\u00aa posizione. Entra nel tabellone del Roland Garros con una wild card e vince il suo primo incontro in uno Slam battendo Laslo \u0110ere; al secondo turno viene sconfitto per 12-10 al quinto set dalla testa di serie n\u00ba 27 Ivo Karlovi\u0107 dopo 4 ore e mezza di gioco. Nelle qualificazioni del torneo ATP di Nottingham batte per la prima volta un top 100, il n\u00ba 80 Marsel \u0130lhan, ma non riesce ad accedere al tabellone principale. In luglio vince il suo primo incontro in un main draw ATP a Washington piegando in due set il n\u00ba 74 ATP V\u00edctor Estrella Burgos. Viene chiamato a difendere i colori dell'Australia ai Giochi di Rio de Janeiro in agosto, viene schierato in singolare ed esce al primo turno. Verso fine anno vince i tornei di singolare nei Challenger di Citt\u00e0 di Ho Chi Minh e Traralgon, nei quali l'anno prima si era fermato alle finali.\n2017-2018, primo titolo ATP in doppio, esordio in Coppa Davis, vittoria su Andy Murray.\nConquista il suo primo titolo nell'ATP Tour l'8 gennaio 2017 vincendo in coppia con Thanasi Kokkinakis il torneo di doppio a Brisbane, sconfiggendo in finale Gilles M\u00fcller / Sam Querrey per 7-6(7), 6-4. Sempre a Brisbane sconfigge a sorpresa in singolare il n\u00ba 21 del mondo David Ferrer e ai suoi primi quarti di finale ATP raccoglie solo 2 giochi contro Kei Nishikori. Subito dopo vince per la prima volta nel tabellone principale dell'Australian Open eliminando Jo\u00e3o Sousa. In febbraio esordisce nella squadra australiana per la sfida di Coppa Davis contro la Repubblica Ceca e vince entrambi gli incontri in singolare in cui viene impiegato. In giugno ottiene la sua vittoria pi\u00f9 significativa battendo in due set il n\u00ba 1 del mondo Andy Murray sull'erba del Queen's di Londra prima di uscire al secondo turno. Agli US Open supera per la prima volta il primo turno battendo in 5 parziali la testa di serie n\u00ba 16 Jack Sock e sempre al quinto set viene eliminato al secondo da Thomas Fabbiano. Nel 2018 vince un solo incontro nel circuito maggiore ma si distingue nel circuito Challenger nel quale raggiunge otto finali in singolare e una in doppio, aggiudicandosi quelle in singolare di Chennai, Traralgon e Canberra.\n2019-2020, prima finale ATP e n\u00ba 43 del ranking in singolare.\nAll'inizio del 2019 raggiunge i quarti nei tornei di Sydney e New York, mentre in marzo si spinge per la prima volta fino al quarto turno in un Masters 1000 al Miami Open superando il n\u00ba 12 ATP Karen Khachanov e il 29 Grigor Dimitrov. Al Roland Garros ottiene il suo miglior risultato arrivando al terzo turno, dove viene sconfitto in tre set da Juan Mart\u00edn del Potro. La sua prima finale ATP in singolare arriva il 16 giugno sull'erba di 's-Hertogenbosch e cede in due set ad Adrian Mannarino. Due settimane dopo perde al tiebreak del set decisivo contro Miomir Kecmanovi\u0107 la semifinale ad Antalya. Grazie a questi risultati, il 15 luglio 2019 raggiunge il 43\u00ba posto mondiale, suo nuovo best ranking. Nel febbraio 2020 torna nei quarti a New York dopo aver battuto nel secondo turno l'idolo locale e n\u00ba 18 ATP John Isner. In settembre ottiene il miglior risultato in una prova del Grande Slam raggiungendo il quarto turno agli US Open; dopo aver sconfitto Stefano Travaglia, Jahor Herasima\u016d e Mikhail Kukushkin viene eliminato da Borna \u0106ori\u0107. A fine stagione si prende la rivincita eliminando il n\u00ba 24 del mondo \u0106ori\u0107 al secondo turno del Masters 1000 di Parigi-Bercy e al terzo viene battuto da Rafael Nadal.\n2021, una finale ATP in doppio.\nInizia il 2021 raggiungendo i quarti al Great Ocean Road Open di Melbourne e rimarr\u00e0 l'unico risultato significativo di inizio stagione, non supera mai il secondo turno nei tornei successivi e a met\u00e0 giugno, dopo l'eliminazione al primo turno al Roland Garros, scende all'81\u00aa posizione del ranking. Torna a mettersi in luce a inizio estate nei tornei sull'erba raggiungendo i quarti di finale a Maiorca e soprattutto il terzo turno a Wimbledon, dove elimina il n\u00ba 14 ATP Casper Ruud e Kei Nishikori. Al successivo ATP 250 di Newport si spinge fino in semifinale sia in singolare che nel torneo di doppio, nel quale d\u00e0 forfait prima dell'incontro che assegna la finale. Viene eliminato nei quarti di finale da Brandon Nakashima sia Los Cabos che ad Atlanta, e in agosto risale al 62\u00ba posto del ranking. Ad Atlanta raggiunge la finale in doppio e in coppia con Steve Johnson viene sconfitto al terzo set da Reilly Opelka / Jannik Sinner. L'ultimo risultato di rilievo in stagione \u00e8 il secondo turno raggiunto agli US Open, dove perde al quinto set contro Aslan Karacev dopo aver vinto i primi due parziali.\nRisultati in progressione.\nDoppio misto.\n\"Nessuna partecipazione\""}
{"id": "5994762", "revid": "599013", "url": "https://it.wikipedia.org/wiki?curid=5994762", "title": "Dario Montani", "text": "Carriera.\nCampione nazionale dilettanti nel 1983, nella stessa stagione viene convocato nella Nazionale di categoria dal ct Edoardo Gregori per i campionati del mondo di Altenrhein. Professionista per soli due anni, dal 1986 al 1987, alla Supermercati Brianzoli diretta da Gianluigi Stanga, nel 1987 conquista una vittoria di tappa al Tour Midi-Pyr\u00e9n\u00e9es, precedendo Yvon Madiot sul traguardo di Mirande."}
{"id": "5994780", "revid": "1781641", "url": "https://it.wikipedia.org/wiki?curid=5994780", "title": "Hermes Pan", "text": "Vincitore nel 1938 dell'Oscar alla migliore coreografia per il film \"Una magnifica avventura\", Hermes Pan viene ricordato soprattutto per la sua lunga collaborazione con Fred Astaire, con il quale lavor\u00f2 non solo al cinema ma anche per i suoi programmi televisivi. In Italia fu apprezzato coreografo delle edizioni 1965 e 1966 di Studio Uno.."}
{"id": "5994781", "revid": "81756236", "url": "https://it.wikipedia.org/wiki?curid=5994781", "title": "Lev\u00e1ntame", "text": ""}
{"id": "5994782", "revid": "1305772", "url": "https://it.wikipedia.org/wiki?curid=5994782", "title": "Hohe", "text": ""}
{"id": "5994792", "revid": "791427", "url": "https://it.wikipedia.org/wiki?curid=5994792", "title": "Complesso monumentale di San Ponziano", "text": ""}
{"id": "5994793", "revid": "1305772", "url": "https://it.wikipedia.org/wiki?curid=5994793", "title": "H\u00f6he", "text": ""}
{"id": "5994794", "revid": "104458", "url": "https://it.wikipedia.org/wiki?curid=5994794", "title": "Hoehe", "text": ""}
{"id": "5994795", "revid": "48344", "url": "https://it.wikipedia.org/wiki?curid=5994795", "title": "Autodromo Al\u00e8", "text": ""}
{"id": "5994797", "revid": "48344", "url": "https://it.wikipedia.org/wiki?curid=5994797", "title": "Autodromo Alice", "text": ""}
{"id": "5994798", "revid": "287204", "url": "https://it.wikipedia.org/wiki?curid=5994798", "title": "Wand", "text": ""}
{"id": "5994800", "revid": "122443336", "url": "https://it.wikipedia.org/wiki?curid=5994800", "title": "Zodiaco (programma televisivo)", "text": "Zodiaco \u00e8 stato un programma televisivo italiano andato in onda su Italia 1 in prima serata dal 25 marzo al 24 giugno 1985 il luned\u00ec sera per 14 puntate. La trasmissione era scritta e condotta da Claudio Cecchetto e Gerry Scotti; il primo ne fu anche l'ideatore.\nLa sua sigla ufficiale, \"Fever\", era composta dal gruppo musicale Tipinifini.\nIl programma.\n\"Zodiaco\" era un quiz che in ogni puntata vedeva sfidarsi tra loro cinque concorrenti, sottoposti a domande legate ai segni dell'oroscopo, come suggeriva il titolo, ciascuno dei quali era protagonista di una delle puntate (eccetto la prima e l'ultima). Le domande, che riguardavano argomenti come la musica, il cinema, lo sport e la storia, venivano spesso anticipate da dei brevi filmati lanciati dal conduttore, Claudio Cecchetto. Il vincitore della puntata, curiosamente, era colui che al termine dei giochi si piazzava al terzo posto della classifica complessiva.\nA spezzare il ritmo della lunga trasmissione, dalla durata di circa due ore, erano gli ultimi successi musicali del momento presentati dallo stesso Cecchetto, o le incursioni dei membri del cast della trasmissione, come Gerry Scotti, alle sue prime apparizioni televisive, qui in versione \"Sterminator\" per punire i concorrenti che non riuscivano a rispondere ai quesiti, la cantante Taffy, il mimo Jango Edwards, i ballerini Brian &amp; Garrison, la campionessa di ginnastica ritmica Giulia Staccioli, il comico Marco Milano insieme al vignettista Zap e al gruppo dei Gangsters.\nLe miss che rappresentavano i segni zodiacali:"}
{"id": "5994801", "revid": "1123126", "url": "https://it.wikipedia.org/wiki?curid=5994801", "title": "Chiesa della Flagellazione", "text": "La chiesa della Flagellazione \u00e8 un luogo di culto cattolico di Gerusalemme, meta frequente di pellegrinaggio, posto nel quartiere musulmano della Citt\u00e0 Vecchia di Gerusalemme, nei pressi della Spianata delle moschee. La chiesa fa parte di un complesso che comprende anche il convento francescano della Flagellazione, sede dello Studium Biblicum Franciscanum, e la chiesa della Condanna e Imposizione della Croce.\nTradizione.\nSecondo la tradizione la chiesa \u00e8 costruita sul luogo in cui Ges\u00f9 Cristo sarebbe stato flagellato dai soldati romani prima del suo viaggio lungo la Via Dolorosa al Calvario. In realt\u00e0 questa tradizione non \u00e8 certa e si basa sul fatto che nella zona, all'epoca di Ges\u00f9, si trovava la Fortezza Antonia, ritenuta il luogo della residenza del prefetto della Giudea quando questi si trovava a Gerusalemme. Sotto l'adiacente chiesa della Condanna e sotto il vicino convento delle suore di Sion \u00e8 stato trovato un lastricato di pietra di epoca romana che, alla luce di quest'identificazione, \u00e8 stato ritenuto il \"lithostrotos\", di cui parla Giovanni in riferimento al processo di Ges\u00f9 (); ma gli studi archeologici hanno mostrato che si tratta della pavimentazione orientale del foro di Adriano, quindi parte della ricostruzione di Aelia Capitolina dopo il 135. All'epoca di Ges\u00f9 qui, invece, si trovava una grande piscina all'aperto, chiamata \"struthion\", fatta scavare dagli Asmonei, e in relazione con la Fortezza Antonia.\n invece, che i prefetti, quando erano a Gerusalemme e non nel capoluogo della prefettura, Cesarea, alloggiavano nel palazzo di Erode ed effettuavano i processi sul pavimento immediatamente esterno ad esso. Giuseppe Flavio indica il luogo di questo palazzo di Erode, cio\u00e8 la collina occidentale: quest'edificio \u00e8 stato ritrovato nel 2001 al di sotto della Cittadella di Davide, presso la porta di Giaffa. Sembra, quindi, che la condanna e la flagellazione di Ges\u00f9 siano avvenuti non nella parte orientale, ma in quella occidentale di Gerusalemme, ben lontano dall\u2019attuale chiesa della Flagellazione.\nStoria.\nLa prima chiesa di cui si ha notizia fu costruita in questo luogo in epoca crociata. Durante il periodo ottomano, le rovine del santuario e gli edifici circostanti furono usati prima come stalle e poi come case private. L'intero complesso fu dato ai frati francescani della Custodia di Terra Santa da Ibr\u0101h\u012bm Pasci\u00e0 d'Egitto nel 1836. Una cappella, che sta alla base della struttura originaria, fu costruita da Massimiliano Giuseppe in Baviera nel 1839 sui resti della chiesa crociata.\nL'edificio attuale.\nLa chiesa attuale fu completata tra il 1927 e il 1929 su progetto dell'architetto italiano Antonio Barluzzi come completa ricostruzione del santuario ottocentesco. L'interno della chiesa \u00e8 costituito da una sola navata. Tre pareti della chiesa nell'area del presbiterio presentano ciascuna una vetrata colorata raffigurante una diversa scena dell'episodio biblico della flagellazione: Ponzio Pilato si lava le mani (); la flagellazione (; ); la liberazione di Barabba (; ; ). L'interno della cupola presenta un mosaico dorato raffigurante la corona di spine."}
{"id": "5994807", "revid": "1573940", "url": "https://it.wikipedia.org/wiki?curid=5994807", "title": "Cyclura cornuta onchiopsis", "text": "Cyclura cornuta onchiopsis , l\u2019iguana di Navassa, era una sottospecie di iguana rinoceronte che viveva sull'isola caraibica di Navassa. \u00c8 \u00abindubbiamente\u00bb estinta.\nDescrizione.\nQuesta lucertola misurava tra i 60 e i 136\u00a0cm di lunghezza, aveva una pelle di colore variabile dal grigio plumbeo al verde scuro e perfino al marrone, e possedeva sul muso uno pseudo-corno o protuberanza, costituito da una piastra ossea appiattita, che ricordava il corno di un rinoceronte.\nTassonomia.\nIl nome generico (\"Cyclura\") deriva dal greco antico \"cyclos\" (\u03ba\u03cd\u03ba\u03bb\u03bf\u03c2), \u00abcircolare\u00bb, e \"our\u00e1\" (\u03bf\u1f50\u03c1\u03ac), \u00abcoda\u00bb, e si riferisce agli spessi anelli visibili sulla coda di tutte le \"Cyclura\". Il nome specifico, \"cornuta\", \u00e8 la forma femminile dell'aggettivo latino \"cornutus\", \u00abcornuto\u00bb, e si riferisce alle protuberanze cornee sul muso dei maschi della specie. La sottospecie venne descritta per la prima volta dall'erpetologo americano Edward Drinker Cope nel 1885.\nNel 1885, Cope descrisse per la prima volta questa lucertola battezzandola \"C. nigerrima\", a causa della colorazione quasi nera dell\u2019animale. Un anno dopo la ribattezz\u00f2 \"C. onchiopsis\". Gli erpetologi Albert Schwartz e Richard Thomas la riclassificarono ufficialmente come una sottospecie di \"C. cornuta\" 90 anni dopo, sulla base degli scritti di Thomas Barbour e Robert Mertens, sebbene questi presentino anche numerosi dati relativi al conteggio del numero delle squame che sembrano contraddire tale scelta. Nel 1977, Schwartz e Carey scrissero: \u00ab\u00c8 anche possibile che \"onchiopsis\" debba essere considerata una specie distinta da \"C. cornuta\" sulla base di questa caratteristica unica [squame dorso-laterali chiaramente pi\u00f9 piccole] (pi\u00f9 forse altre caratteristiche), ma procedere in questo modo offuscherebbe le evidenti affinit\u00e0 con quest'ultima specie\u00bb.\nNel 1999, il dottor Robert Powell scrisse che, sulla base di questi studi precedenti, quest'animale debba essere elevato al rango di specie a s\u00e9, distinta da \"C. cornuta\".\nEstinzione.\nL\u2019isola di Navassa venne visitata nel 1966 e nel 1967, ma non venne riscontrata la presenza di nessun animale. Un entomologo visit\u00f2 l\u2019isola un'altra volta nel 1986 e non vide alcun segno che indicasse la presenza di iguane, nonostante non fosse alla loro specifica ricerca. Un\u2019intensa campagna di ricerca condotta nel 1999 non segnal\u00f2 la presenza di nemmeno un\u2019iguana. La specie potrebbe essere scomparsa prima degli anni '60, quando l'isola venne occupata dai militari, o durante gli anni dell'estrazione del guano usato come fertilizzante; un'altra possibile causa dell'estinzione potrebbe essere stata l'introduzione di cani randagi, capre e ratti. Le ricerche effettuate dal dottor Robert Powell, quando lavorava per il Dipartimento di Scienze Naturali dell'Avila College di Kansas City (Missouri), suggeriscono che le iguane scomparvero prima dell'introduzione delle specie aliene, in seguito a mutamenti nell'habitat o alla caccia da parte dell'uomo. Il noto allevatore di rettili David Blair sostiene che alcuni di questi animali potrebbero tuttora sopravvivere in cattivit\u00e0 in qualche luogo del pianeta, pur ammettendo che si tratterebbe di esemplari davvero molto anziani."}
{"id": "5994809", "revid": "458786", "url": "https://it.wikipedia.org/wiki?curid=5994809", "title": "Calcio ai Giochi della XXXI Olimpiade - Convocazioni al torneo maschile", "text": "Quello che segue \u00e8 l'elenco di squadre per ogni nazione che competeranno nel calcio maschile alle Olimpiadi di Rio de Janeiro 2016. Ogni nazione deve presentare una squadra composta da 18 giocatori, 15 dei quali devono essere nati dopo il primo gennaio 1993, e tre dei quali possono essere giocatori pi\u00f9 anziani fuoriquota (di seguito indicati negli elenchi con (+) ). Un minimo di due portieri (pi\u00f9 un portiere di riserva opzionale) devono essere inclusi nella lista della squadra.\nGruppo A.\nBrasile.\nAllenatore: Rog\u00e9rio Micale\nDanimarca.\nAllenatore: Niels Frederiksen\nIraq.\nAllenatore: Abdul Ghani Shahad\nSud Africa.\nAllenatore: Owen Da Gama\nGruppo B.\nColombia.\nAllenatore: Carlos Restrepo\nGiappone.\nAllenatore: Makoto Teguramori\nNigeria.\nAllenatore: Samson Siasia\nSvezia.\nAllenatore: H\u00e5kan Ericson\nGruppo C.\nCorea del Sud.\nAllenatore: Shin Tae-Yong\nFiji.\nAllenatore: Frank Farina\nGermania.\nLeon Goretzka, capitano della selezione ed infortunato nel corso del primo incontro, \u00e8 stato rimpiazzato dal portiere Eric Oelschl\u00e4gel in vista della finale.\nAllenatore: Horst Hrubesch\nMessico.\nAllenatore: Ra\u00fal Guti\u00e9rrez\nGruppo D.\nHonduras.\nAllenatore: Jorge Luis Pinto\nAlgeria.\nAllenatore: Pierre-Andr\u00e9 Sch\u00fcrmann\n \nPortogallo.\nAllenatore: Rui Jorge\nArgentina.\nAllenatore: Julio Olarticoechea"}
{"id": "5994810", "revid": "124913003", "url": "https://it.wikipedia.org/wiki?curid=5994810", "title": "Lamborghini Centenario", "text": "La Lamborghini Centenario \u00e8 un'esclusiva autovettura sportiva fuoriserie prodotta dalla casa automobilistica italiana Lamborghini dal 2016 al 2017 in serie limitata di 40 esemplari.\nProfilo.\nPer ricordare i 100 anni dalla nascita di Ferruccio Lamborghini, la casa di Sant'Agata ha realizzato una sportiva in edizione limitata costruita sulla base dell'Aventador, la \"Lamborghini Centenario LP 770-4\". Sono stati prodotti 40 esemplari (20 coup\u00e9 e 20 roadster), gi\u00e0 tutti venduti.\nContrariamente al resto delle autovetture della Lamborghini, il design della Centenario \u00e8 stato progettato con linee pi\u00f9 morbide per essere \"non cos\u00ec estrema e spigolosa\" rispetto alle altre realizzazioni della casa bolognese, che sono caratterizzate da un design pi\u00f9 aggressivo e squadrato a \"forma di cuneo\".\nLa potenza, che viene da una versione modificata del 6,5 litri V12 dell'Aventador, \u00e8 stata incrementata e produce 770\u00a0CV. La vettura, che costa poco meno di 2.200.000\u00a0\u20ac, \u00e8 stata presentata nel marzo del 2016 al salone di Ginevra.\nDesign.\nLa Centenario si basa sull'Aventador, pur essendo pi\u00f9 lunga di quest'ultima. Le grandi prese d'aria presenti sul corto cofano anteriore hanno la funzione di aggiungere carico aerodinamico sull'asse anteriore. Fari, paraurti e passaruota hanno anch'esse delle prese d'aria, che forniscono e fanno confluire i flussi d'aria ai radiatori posteriori per migliorare il raffreddamento del propulsore. Il corpo e il telaio monoscocca sono realizzati in fibra di carbonio.\nLe minigonne, lo splitter anteriore, i passaruota e il diffusore posteriore hanno tutti delle funzionalit\u00e0 aerodinamiche e sono dipinti in un color carbonio opaco con tocchi di vernice gialla. In totale il peso della vettura \u00e8 di 1.520\u00a0kg, circa 55\u00a0kg in meno rispetto all'Aventador da cui deriva.\nTecnica e meccanica.\nLa Lamborghini Centenario \u00e8 alimentata dal motore Lamborghini L539, un V12 a 60\u00b0 da 6,5 litri con un peso di 235\u00a0kg, che produce 770\u00a0CV/566\u00a0kW a 8.250 giri al minuto e 690 Nm di coppia a 5.500 giri. Il rapporto peso/potenza \u00e8 di 1.97\u00a0kg/CV, cio\u00e8 515\u00a0CV per tonnellata, che fanno s\u00ec che il tempo di accelerazione nello 0-100\u00a0km/h sia di 2,8 secondi, nello 0\u2013200\u00a0km/h di 8,6 secondi, nello 0\u2013300\u00a0km/h di 23,5 secondi e che la velocit\u00e0 massima sia di 350\u00a0km/h, uguale a quella dell'Aventador. Il cambio \u00e8 un automatico ISR a 7 velocit\u00e0 e la trazione \u00e8 integrale permanente con giunto Haldex come sulle altre sportive della casa emiliana. Gli pneumatici anteriori misurano 255/30 ZR20, mentre quelli posteriori misurano 355/25 ZR20."}
{"id": "5994814", "revid": "212348", "url": "https://it.wikipedia.org/wiki?curid=5994814", "title": "Hollenthon", "text": ""}
{"id": "5994816", "revid": "785863", "url": "https://it.wikipedia.org/wiki?curid=5994816", "title": "L'era glaciale - La grande caccia alle uova", "text": "L'era glaciale - La grande caccia alle uova (\"Ice Age: The Great Egg-Scapade\") \u00e8 un cortometraggio animato del 2016, diretto da Ricardo Curtis, Steve Martino e Mike Thurmeier e trasmesso negli Stati Uniti il 20 marzo sulla rete televisiva Fox.\n\u00c8 la continuazione del film \"L'era glaciale 4 - Continenti alla deriva\" e distribuito in Blu-ray e DVD due settimane dopo. In Italia \u00e8 uscito solo in DVD il 15 marzo 2017.\nTrama.\nNel corto, tre mesi dopo gli eventi del quarto film, Manny e la sua famiglia si preparano a festeggiare insieme la \"Pasqua\" preistorica. Ellie e Pesca preparano con fatica le decorazioni da sole, Manny e Diego cercano di vedere alcune partite di calcio di diversi animali sul ghiaccio, mentre Crash e Eddie provano a fare degli scherzi divertenti a Pesca, che vuole trascorrere la Pasqua con i suoi amici. Non manca lo sfortunato scoiattolo Scrat, che, dopo essere riuscito a fuggire dal deserto del Nevada scavando sotto terra e viaggiando sotto terra da l\u00ec fino alla valle dei protagonisti riuscendo anche a recuperare in qualche modo la sua amata ghianda, perde ancora una volta la sua ghianda anche quando essa diventa un albero. Nel frattempo, Sid decide di organizzare un asilo per prendersi cura dell'uovo della stressata madre Ethel e delle uova dei vari animali suoi amici, con grande disappunto di Manny e Diego.\nIntanto uno dei pirati di Capitan Sbudella, il coniglio Sguincio, vive nella sua casa con suo fratello, il buono Clint. Dopo aver recuperato le forze, il pirata rincontra Manny e il suo gruppo e cos\u00ec prepara un piano per avere la sua vendetta per quello che hanno fatto al suo equipaggio in particolare al suo amato Capitan Sbudella. Con grande rabbia chiede loro di costruirgli una nuova nave, senza per\u00f2 ottenere l'aiuto sperato, a causa di quello che aveva combinato tempo prima. Perci\u00f2 egli ruba le uova a Sid quando si addormenta, costringendo sia il bradipo che i suoi amici a partire ad una missione di salvataggio con l'aiuto di Clint e di una mappa per trovare le uova rubate, che sono state dipinte con svariati colori in modo da camuffarle con quelle di cioccolata. Ma quando sono convinti di aver recuperato tutte le uova, scoprono che l'uovo di Ethel \u00e8 ancora nelle mani del pirata coniglio, che li minaccia dicendo che se non lo accontenteranno ricostruendo la nave, lui distrugger\u00e0 l'uovo.\nClint elabora quindi un piano. Attraverso un rocambolesco inseguimento e grazie all'ultimo scherzo di Crash ed Eddie i protagonisti e Clint recuperano l'uovo e sconfiggono Sguincio con estrema facilit\u00e0 mettendolo K.O. Dopo di che dopo aver riconsegnato l'uovo a Ethel e poco dopo l'uovo si schiude, quindi ora Manny e la sua famiglia possono finalmente trascorrere la Pasqua insieme felici e contenti, e insieme a Clint che viene rinominato nuovo coniglietto pasquale da Sid.\nNel frattempo un infuriato Sguincio ruba il cesto a slitta di ghiande di Scrat ma si accorge che \u00e8 inutilizzabile come nave e affonda (probabilmente poi torner\u00e0 a casa di sua madre e suo fratello Clint dopo il suo ennesimo fallimento) e Scrat non \u00e8 in grado di fermarlo perch\u00e9 \u00e8 caduto prima dell'arrivo del furfante dentro una fontana contenente del cioccolato ed essendo coperto di cioccolato non pu\u00f2 raggiungere Sguincio dato che il ciocciolato si indurisce come il cemento.\nEdizione italiana.\nIl doppiaggio e la sonorizzazione sono stati svolti presso la CDC Sefit Group sotto la direzione di Marco Guadagno, il quale ha anche lavorato ai dialoghi. Le canzoni presenti nel film sono state registrate presso il Trafalgar Studio di Roma sotto la direzione musicale di Ermavilo e Virginia Tatoli. I testi dei brani sono stati adattati da Lorena Brancucci."}
{"id": "5994817", "revid": "729019", "url": "https://it.wikipedia.org/wiki?curid=5994817", "title": "Tibetan", "text": "Tibetan \u00e8 un blocco Unicode. \u00c8 costituito da 211 caratteri compresi nell'intervallo U+0F00-U+0FFF.\nComprende i simboli dell'alfabeto tibetano per la lingua tibetana.\nNella versione 1.0 di Unicode il blocco era compreso tra U+1000 e U+105F, rimosso nella versione 1.0.1 e reintrodotto in Unicode 2.0."}
{"id": "5994819", "revid": "287204", "url": "https://it.wikipedia.org/wiki?curid=5994819", "title": "Puzur-Ashur I", "text": "Contemporaneo di Samium re di Larsa e di Shu-Ilishu re di Isin, fu re di Assiria dal 1977 a.C. al 1970 a.C. circa, secondo la cronologia media. Detronizz\u00f2 il suo predecessore Kikkia e fond\u00f2 una dinastia che regn\u00f2 sull'Assiria per oltre due secoli. Nella lista dei Sovrani di Assiria si trova al 31\u00ba posto, secondo di \"coloro che furono degli antenati\". Iscrizioni prodotte durante il regno di suoi antenati riferiscono che costru\u00ec vari templi dedicandoli ad Assur, ad I\u0161tar ed Adad."}
{"id": "5994827", "revid": "287204", "url": "https://it.wikipedia.org/wiki?curid=5994827", "title": "Lichtenegg (disambigua)", "text": ""}
{"id": "5994830", "revid": "124123", "url": "https://it.wikipedia.org/wiki?curid=5994830", "title": "Persone di nome Pat", "text": ""}
{"id": "5994837", "revid": "729019", "url": "https://it.wikipedia.org/wiki?curid=5994837", "title": "Ira C. Eaker", "text": "Brillante ufficiale pilota durante gli anni venti e trenta, durante la seconda guerra mondiale divenne il principale teorico della dottrina di bombardamento strategico adottata dalle United States Army Air Forces, che prevedeva la costituzione di un'imponente flotta di bombardieri pesanti in Inghilterra per effettuare massicci attacchi aerei di precisione sulla Germania nazista con compatte formazioni organizzate in combat box, in volo di giorno e senza scorta di caccia.\nPosto al comando prima dell'VIII Bomber Command e dal 1\u00ba dicembre 1942 della Eighth Air Force, cerc\u00f2 tenacemente di applicare le sue teorie con i grandi attacchi di bombardieri del 1943 che inflissero pesanti danni alla struttura industriale della Germania ma costarono forti perdite alle forze aeree americane. Trasferito all'inizio del 1944 al comando supremo delle Forze aeree alleate del Mediterraneo, diresse le operazioni aeree strategiche e tattiche delle unit\u00e0 anglo-americane in azione nel teatro meridionale fino al termine della guerra.\nBiografia.\nA partire dal 17 agosto 1942 guid\u00f2 personalmente i 12 Boeing B-17 Flying Fortress che portarono il primo attacco di bombardieri all'Europa occidentale. Nominato comandante dell'VIII Bomber Command americano e quindi dal 1 dicembre 1942 dell'intera Eighth Air Force, fu presente nel gennaio 1943 alla Conferenza di Casablanca, sostenendo l'opportunit\u00e0 di non interrompere i bombardamenti diurni sulla Germania, che fino ad allora avevano dato risultati deludenti, convinto che le fortezze volanti, grazie al loro armamento, fossero in grado di compiere i loro raid anche di giorno spingendosi profondamente in territorio tedesco senza la scorta dei caccia.\nI risultati gli diedero ragione e da allora, mentre l'aviazione britannica ag\u00ec preferibilmente di notte, le fortezze volanti americane operarono di giorno. Nel giugno 1943 fu promosso tenente generale e a partire dal gennaio 1944 fu nominato comandante in capo delle Mediterranean Allied Air Forces, l'intero complesso delle forze aeree alleate nel Mediterraneo.\nTra i suoi compiti pi\u00f9 importanti fu la partecipazione alla battaglia di Montecassino, durante la quale il 15 marzo 1944 realizz\u00f2 un grande bombardamento a cui presero parte 435 aerei, che scaricarono su una zona limitata circa 1000 tonnellate di bombe. Un successivo sforzo massiccio fu dedicato da Eaker allo scopo di interrompere le linee di rifornimento tedesche sul fronte italiano: vi furono impegnate la Prima Forza tattica britannica e la Dodicesima americana, che operarono con discreti risultati sull'Italia centrale e settentrionale.\nNell'agosto 1944 collabor\u00f2 all'Operazione Anvil, realizzando un imponente bombardamento il 15 agosto e riuscendo a mettere fuori uso le fortificazioni tedesche costiere. In questo periodo Eaker pot\u00e9 dominare il cielo dell'intero scacchiere, avendo a disposizione cinquemila aerei, dei quali ben duemila con basi in Sardegna e in Corsica."}
{"id": "5994844", "revid": "339392", "url": "https://it.wikipedia.org/wiki?curid=5994844", "title": "Ira Clarence Eaker", "text": ""}
{"id": "5994874", "revid": "1233442", "url": "https://it.wikipedia.org/wiki?curid=5994874", "title": "ING Group", "text": ""}
{"id": "5994889", "revid": "1005847", "url": "https://it.wikipedia.org/wiki?curid=5994889", "title": "Suddivisioni del Tagikistan", "text": ""}
{"id": "5994892", "revid": "287204", "url": "https://it.wikipedia.org/wiki?curid=5994892", "title": "Chill", "text": ""}
{"id": "5994893", "revid": "486946", "url": "https://it.wikipedia.org/wiki?curid=5994893", "title": "Provincia Autonoma di Gorno-Badach\u0161an", "text": ""}
{"id": "5994900", "revid": "118574113", "url": "https://it.wikipedia.org/wiki?curid=5994900", "title": "CG 36500", "text": "La Coast Guard Motor Lifeboat CG-36500 \u00e8 una storica motovedetta della guardia costiera statunitense, divenuta famosa per il salvataggio di 32 membri dell'equipaggio della petroliera Tipo T2-SE-A1 SS Pendleton al largo della costa di Rock Harbor, Orleans (Massachusetts). Si \u00e8 trattato del pi\u00f9 grande salvataggio, eseguito da una piccola imbarcazione, di tutta la storia della guardia costiera statunitense. L'impresa \u00e8 stata premiata con una medaglia al merito e nel 2016 \u00e8 stata ricordata con il film \"L'ultima tempesta\" (\"The Finest Hours\") diretto da Craig Gillespie.\nDescrizione.\nCostruita nella baia di Curtis (Maryland) entr\u00f2 in funzione nel 1946 ed oper\u00f2 fino al 1968, anno in cui venne conservata in un museo. Si tratta di un'imbarcazione, come dice il nome, di 36 piedi (11 metri), in grado di trasportare circa 11-12 persone (comprese le 4 di equipaggio) e spinta da un motore diesel a due tempi General Motors (modello \"Detroit Diesel Series 71\") da 160\u00a0hp (cavalli vapore americani).\nL'imbarcazione si presenta compatta dalla linea filante con un anteriore fendente, idoneo a tagliare le onde dell'oceano. Il posto di guida con vetri molto verticali \u00e8 dotato di calotta paraspruzzi avvolgente. \u00c8 dotata di faro e luci segnaletiche all'anteriore.\nIl salvataggio della SS Pendleton.\nIl 18 febbraio 1952 l'equipaggio del CG-36500, consisteva nel timoniere Bernard C. Webber, motorista di terza classe Andrew Fitzgerald, marinaio Ervin Maske, e marinaio Richard P. Livesey. Quando un potente noreaster invade la costa orientale degli Stati Uniti e due grosse petroliere T2 si ritrovano in mezzo a una forte tempesta. La SS Fort Mercer viene letteralmente spezzata in due dal mare e lancia un segnale di soccorso che mobilita i soccorsi. Nel frattempo un'altra petroliera T2, la SS Pendleton subisce la stessa sorte. L'equipaggio, ritrovandosi con l'imbarcazione rotta in due, in balia della tempesta, senza radio, senza timone, senza capitano e con tutti i soccorsi impegnati alla ricerca della Fort Mercer, decide di improvvisare una manovra di emergenza ed arenarsi volontariamente in una secca al largo di Rock Harbor. Nel mentre un addetto portuale sente la sirena di emergenza della nave e riconosce la sagoma al largo e avvisa la guardia costiera. Bernard C. Webber, nostromo in servizio, viene quindi mandato a soccorrere i sopravvissuti dei 41 membri dell'equipaggio della Pendlenton, in un'operazione molto rischiosa, definita suicida dai propri colleghi per via delle enormi onde che si abbattevano sulla secca che proteggeva il porto. L'operazione di salvataggio fu un successo e 32 membri della petroliera vennero messi in salvo in un solo viaggio eseguito a notte fonda, con bussola in avaria e senza alcun tipo di illuminazione oltre al faro della motovedetta (la petroliera era senza alimentazione elettrica, la sirena nel frattempo si era spenta cos\u00ec come tutte le luci: in blackout era anche il porto di partenza a causa della forte tempesta).\nEsposizione museale.\nL'imbarcazione, messa fuori servizio nel 1968, \u00e8 stata data al National Park Service per utilizzarla in una mostra a Cape Cod National Seashore. Nel novembre 1981 il Park Service, che non aveva effettuato alcun significativo intervento di restauro sulla nave, la cedeva al Orleans Historical Society che avvi\u00f2 un restauro grazie ad un gruppo di volontari da Chatham, Orleans e Harwich in Massachusetts. In sei mesi i lavori furono completati e la barca venne messa in mostra in una cerimonia pubblica che ha visto la partecipazione di Bernard Webber e della moglie."}
{"id": "5994901", "revid": "599013", "url": "https://it.wikipedia.org/wiki?curid=5994901", "title": "Chills", "text": ""}
{"id": "5994904", "revid": "1846281", "url": "https://it.wikipedia.org/wiki?curid=5994904", "title": "Finale della UEFA Champions League 2005-2006", "text": "La finale della 51\u00aa edizione di UEFA Champions League \u00e8 stata disputata il 17 maggio 2006 allo stade de France di Saint-Denis tra e . All'incontro hanno assistito circa spettatori. La partita, arbitrata dal norvegese Terje Hauge, ha visto la vittoria per 2-1, in rimonta, del club catalano.\nIl cammino verso la finale.\nIl di Frank Rijkaard \u00e8 inserito nel gruppo C insieme ai tedeschi del , gli italiani dell' e ai greci del , e supera il turno come primo classificato, totalizzando 16 punti, frutto di cinque vittorie e un pareggio (0-0 ad Atene col Panathinaikos). Agli ottavi di finale il Barcellona affronta gli inglesi del , vincendo l'andata allo Stamford Bridge per 2-1 e pareggiando 1-1 al Camp Nou. Ai quarti i portoghesi del , che avevano battuto i campioni in carica del , perdono con un risultato aggregato di 2-0. In semifinale i catalani affrontano il , finalista uscente della passata edizione. La partita d'andata allo stadio Giuseppe Meazza vede la vittoria per 1-0 dei \"Blaugrana\" con una zampata di Ludovic Giuly. Otto giorni dopo a Barcellona non si va oltre lo 0-0, sebbene sia stato annullato un gol ad Andrij \u0160ev\u010denko, e il \"Bar\u00e7a\" si qualifica in finale dopo dodici anni dall'ultima volta.\nL' di Ars\u00e8ne Wenger \u00e8 inserito nel gruppo B insieme agli olandesi dell', agli svizzeri del e ai cechi dello , e supera il turno come primo classificato totalizzando 16 punti, frutto di cinque vittorie e un pareggio (0-0 in casa con l'Ajax). Agli ottavi di finale l'Arsenal affronta gli spagnoli del , espugnando 1-0 il Bernab\u00e9u e pareggiando 0-0 all'Highbury. Ai quarti gli italiani della vengono battuti 2-0 nell'incontro casalingo e a Torino l'Arsenal si limita a controllare lo 0-0. In semifinale i \"Gunners\" affrontano gli spagnoli del e, anche in questo caso, vincono la gara d'andata (1-0) e pareggiano a reti inviolate la partita di ritorno con protagonista Jens Lehmann che para un calcio di rigore a Juan Riquelme. L'Arsenal arriva cos\u00ec alla prima finale di Champions League della sua storia e ha la migliore difesa del torneo, con due sole reti subite, e un'imbattibilit\u00e0 record di 995 minuti.\nLa partita.\nA Parigi va in scena un'inedita finale tra due formazioni molto blasonate in patria, ma che nella massima competizione europea non sono mai andate fino in fondo, tranne che per il \"Bar\u00e7a\" nel 1992. La partita si mette subito a favore dei catalani che dopo diciotto minuti sono in superiorit\u00e0 numerica per l'espulsione di Lehmann, che stende Samuel Eto'o al limite dell'area lanciato a rete. Nell'Arsenal esce Robert Pir\u00e8s per il portiere spagnolo Manuel Almunia e il Barcellona prende in mano le redini del gioco. Tuttavia a passare in vantaggio sono i \"Gunners\" con un gol di testa del difensore Sol Campbell, che sfrutta un cross da calcio piazzato di Thierry Henry.\nNel secondo tempo un nubifragio si abbatte sulla capitale francese e la partita ne risente di spettacolarit\u00e0. Il Barcellona attacca a testa bassa, ma i londinesi sono pericolosi in contropiede prima con Fredrik Ljungberg e poi con Henry, le cui conclusioni sono neutralizzate dall'estremo difensore V\u00edctor Vald\u00e9s. Nel frattempo tra le file dei \"Blaugrana\" entra Henrik Larsson, che nel giro di quindici minuti serve l'assist del pari a Eto'o e quello del sorpasso a Juliano Belletti. Il Barcellona, dopo la Liga, vince anche la Champions League.\nInfine, l'Arsenal divent\u00f2 il primo club inglese e terzo in assoluto, dopo l' e la ad aver perso almeno una finale in ciascuna delle competizioni confederali stagionali (in precedenza fu sconfitta nelle finali di Coppa delle Coppe 1979-1980 contro il e di Coppa UEFA 1999-2000 contro il )."}
{"id": "5994905", "revid": "400694", "url": "https://it.wikipedia.org/wiki?curid=5994905", "title": "Tequila (The Champs)", "text": ""}
{"id": "5994908", "revid": "508156", "url": "https://it.wikipedia.org/wiki?curid=5994908", "title": "Tequila (brano musicale)", "text": "Tequila \u00e8 un celebre brano latin rock eseguito da The Champs nel 1958, reinterpretato in seguito da molti altri artisti.\nIl brano.\nIl brano \u00e8 stato scritto dal sassofonista Danny Flores, accreditato con il suo nome d'arte, Chuck Rio, perch\u00e9 in quel periodo egli era sotto contratto con un'altra etichetta discografica. \"Tequila\" \u00e8 basata su un ritmo cubano mambo beat. La parola \"tequila\" viene gridata tre volte durante il brano.\nLa versione originale del brano, incisa da The Champs il 23 dicembre 1957, \u00e8 stata pubblicata il 15 gennaio del 1958 dalla Challenge Records come retro del singolo su 7\" \"Train to Nowhere/Tequila\". In seguito \u00e8 stata inclusa nell'EP 7\" \"Go, Champs, Go!\" e nell'LP avente lo stesso titolo, entrambi pubblicati nel 1958.\nLa canzone ha raggiunto il #1 posto delle classifiche pop e R&amp;B e continua a essere un importante riferimento della cultura pop fino ai nostri giorni.\nSuccessivamente The Champs proporranno variazioni e riarrangiamenti di questo brano negli album \"Great Dance Hits\" e \"Spotlight On The Champs &amp; The Fabulous Cyclones\", entrambi del 1962, con i titoli \"Tequila Twist\" e \"Too Much Tequila\". Nel primo caso su ritmo twist, nel secondo in versione calypso.\nCover.\nIl brano \u00e8 stato reinterpretato da numerosi artisti nel corso degli anni."}
{"id": "5994918", "revid": "123588529", "url": "https://it.wikipedia.org/wiki?curid=5994918", "title": "Favole (Esopo)", "text": "Le Favole (titolo in greco:A\u1f30\u03c3\u03ce\u03c0\u03bf\u03c5 \u03bc\u1fe6\u03b8\u03bf\u03b9) sono una raccolta di favole morali scritta da Esopo nel VI secolo a.C.\nLa raccolta.\nEsopo \u00e8 considerato l'iniziatore della favola come forma letteraria scritta. Per \"Favole di Esopo\" (in lingua greca: \"A\u1f30\u03c3\u03ce\u03c0\u03bf\u03c5 \u03bc\u1fe6\u03b8\u03bf\u03b9\") si intende la raccolta di 358 favole contenute nell'edizione critica curata da \u00c9mile Chambry costituite probabilmente da un nucleo primario di favole a cui, nel corso dei secoli, se ne sono aggiunte altre di varia origine. Le favole di Esopo si possono descrivere come archetipiche; la stessa definizione corrente di \"favola\" \u00e8 basata principalmente sulla favola esopica. Si tratta di componimenti brevi, in genere con personaggi che sono animali personificati, con lo scopo esplicito di comunicare una morale.\nMorale.\nCiascuna favola possiede alla fine un motto di spirito o una morale, atta ad educare i ragazzi ai valori della vita, a comportarsi nel giusto verso e a rifuggire il pericolo e le cattive azioni. Nelle favole sono usate varie metafore e trasformazioni per rappresentare la vita di tutti i giorni in Grecia. La fortuna di Esopo \u00e8 stata infatti ripresa da Fedro e poi da Igino.\nLe favole.\nSi riportano le favole pi\u00f9 famose di Esopo, tradotte per la prima volta in italiano da Accio Zucco intorno al XV secolo.\n\"La volpe e l'uva\".\nUna volpe non riesce a prendere dei grappoli d'uva su un albero, saltando con tutte le sue forze. Alla fine se ne va, dicendo che sono acerbe. La morale dice che non bisogna giudicare malevolmente ci\u00f2 che l'uomo non riesce a compiere nella propria vita.\n\"La cicala e la formica\".\nUna cicala canta tutta l'estate, prendendo in giro delle formiche che raccolgono le provviste. Continua nel suo ozio, incurante degli avvertimenti riguardo alla pericolosit\u00e0 dell'inverno, quando non ci sar\u00e0 niente da mangiare. Giunge l'inverno, e la cicala corre dalle formiche a chiedere da mangiare, ma \u00e8 respinta, morendo.\n\"Al lupo! Al lupo!\".\nUn contadino si diverte a spaventare i paesani, gridando che un lupo giunge a devastare il gregge. Dopo che ha varie volte chiamato invano al lupo, al lupo, giunge veramente un lupo che gli divora le pecore. Ma il contadino, pur chiamando in aiuto gli uomini, rimane solo, perch\u00e9 non \u00e8 pi\u00f9 creduto, e muore assieme alle pecore.\n\"La lepre e la tartaruga\".\nDurante una gara di corsa, una lepre velocissima incontra una tartaruga che vuole gareggiare, e si mette a prenderla in giro. La tartaruga tuttavia \u00e8 decisa a correre, e la gara inizia. La lepre corre pi\u00f9 veloce, ma alla fine, sapendo che ce la far\u00e0, decide di riposare. La tartaruga, furba, la sorpassa di nascosto, e alla fine vince la gara.\nElenco parziale delle favole.\nEsopo scrisse oltre 350 favole, tra cui le seguenti:"}
{"id": "5994927", "revid": "247222", "url": "https://it.wikipedia.org/wiki?curid=5994927", "title": "Trix (gruppo musicale)", "text": ""}
{"id": "5994930", "revid": "1431409", "url": "https://it.wikipedia.org/wiki?curid=5994930", "title": "Senior (studente)", "text": "Il termine inglese senior indica, negli Stati Uniti, gli studenti al quarto anno di studi, che possono essere di high school o universitari.\nHigh school.\nNegli Stati Uniti il dodicesimo anno \u00e8, di solito, il quarto e ultimo anno della high school e viene chiamato anno da senior. In Inghilterra e Galles, sono senior gli studenti nel loro decimo anno o successivi; in Scozia, lo sono gli studenti dal quinto anno in poi. Nella provincia canadese dell'Ontario, sono considerati senior gli studenti della high school, dal loro terzo anno in poi. Molte scuole garantiscono privilegi speciali agli studenti senior come, ad esempio, parcheggi o tavoli alla mensa riservati.\nCollege.\nNegli Stati Uniti, l'ultimo anno di uno studente verso un bachelor's degree, normalmente il quarto anno, viene chiamato anno da senior.\nSport al College.\nNello sport a livello di college, uno studente al proprio ultimo anno di eleggibilit\u00e0 \u00e8 chiamato senior.\nSuper Senior.\nIl termine super senior \u00e8 usato negli Stati Uniti in riferimento ad uno studente che non ha completato quanto richiesto per diplomarsi entro il quarto anno e deve rimanere al college un ulteriore quinto anno per terminare gli studi."}
{"id": "5994933", "revid": "123053345", "url": "https://it.wikipedia.org/wiki?curid=5994933", "title": "Arlene Foster", "text": " \nMembro del Partito Unionista Democratico (DUP), \u00e8 stata Ministro dell'ambiente dell'Irlanda del Nord dal 2007 al 2008, Ministro per l'impresa, il commercio e gli investimenti dal 2008 al 2015 e Ministro delle finanze e del servizio civile dal 2015 al 2016. Ha coperto due volte l'incarico di primo ministro \"ad interim\" sostituendo Peter Robinson nel 2010 e nel 2015.\nL'11 gennaio 2016 \u00e8 diventata Primo ministro dell'Irlanda del Nord con pieno incarico ed \u00e8 stata rieletta dopo le elezioni del 6 maggio 2016. \u00c8 la prima donna a ricoprire questa carica. Il 9 gennaio 2017 \u00e8 stata comunque costretta a dimettersi con la defezione del vice primo ministro Martin McGuinness. Dopo le elezioni generali anticipate del 2017, non \u00e8 riuscita a formare un governo di coalizione con il Sinn F\u00e9in, aprendo la strada a una crisi politica senza precedenti in Irlanda del Nord. \u00c8 tornata al suo ruolo l'11 gennaio 2020. Ha annunciato le sue dimissioni nell'aprile 2021 sullo sfondo di una crisi interna del DUP legata alla sua gestione della Brexit e alle conseguenze dell'accordo commerciale con l'UE. Si \u00e8 dimessa dal suo incarico di capo del DUP il 28 maggio 2021 e dal suo incarico di primo ministro il 14 giugno.\nBiografia.\nFiglia di un poliziotto e di una casalinga di Belfast, \u00e8 l'ultima di tre sorelle. All'et\u00e0 di otto anni \u00e8 testimone dell'aggressione a suo padre, effettuata da membri dell'IRA. A seguito di tale evento, che caus\u00f2 il ferimento del genitore, tutta la famiglia si \u00e8 trasferita a Lisnaskea.\nSi \u00e8 laureata in giurisprudenza alla Queen's University di Belfast e ha svolto l'attivit\u00e0 forense a Portadown e Enniskillen finch\u00e9, nel 2003, decide di dedicarsi alla politica.\nCarriera politica.\nBreve parlamentare e incarichi ministeriali nell'esecutivo regionale.\nSolo poche settimane dopo le elezioni per l'Assemblea dell'Irlanda del Nord del 2003, in cui Foster ha ottenuto un seggio sotto la bandiera del partito UUP nel collegio di Fermanagh e South Tyrone, si \u00e8 dimessa il 18 dicembre 2003, insieme ai suoi due colleghi di partito Jeffrey Donaldson e Norah Beare dell'UUP, e il 5 gennaio 2004 \u00e8 diventata membro del Partito Unionista Democratico (DUP), l'altro grande partito unionista dell'Irlanda del Nord. Le ragioni del cambio di partito erano l'insoddisfazione per il corso dell'UUP sotto il leader del partito David Trimble.\nAll'interno dell'Esecutivo dell'Irlanda del Nord ha ricoperto l'incarico di Ministro per l'Ambiente dal 2007 al 2008, Ministro per l'Impresa, il Commercio e gli Investimenti dal 2008 al 2015 e Ministro delle finanze dal 2015 al 2016.\nPrimo ministro dell'Irlanda del Nord.\nDopo che il primo ministro Peter Robinson si \u00e8 dimesso a causa di controversie con i partiti repubblicani irlandesi, Foster \u00e8 succeduta al primo ministro il 10 settembre 2015. Il fatto che Foster sia rimasta l'unico politico del DUP nel governo regionale dell'Irlanda del Nord \u00e8 stato giustificato dal fatto che il Sinn F\u00e9in e l'SDLP non dovevano essere autorizzati ad assumere l'importante incarico sul Dipartimento delle finanze e l'ufficio di Primo ministro. Il 20 ottobre 2015 il suo predecessore Peter Robinson ha ripreso l'incarico di Primo ministro. Un mese dopo, il 19 novembre 2015, ha annunciato le sue dimissioni dalla carica di Primo ministro e dalla carica di presidente del DUP per motivi di salute. Il 17 dicembre 2015 il DUP ha eletto Arlene Foster nuovo leader del partito. Dall'11 gennaio 2016 \u00e8 ufficialmente Primo ministro del governo regionale dell'Irlanda del Nord, succedendo a Peter Robinson.\nSviluppi nel 2017.\nA seguito delle dimissioni dei ministri del Sinn F\u00e9in, il 2 marzo 2017 \u00e8 stata rieletta al parlamento regionale, in cui il DUP guidato da Arlene Foster ha subito perdite significative, ma era ancora il partito pi\u00f9 forte. Nelle elezioni generali dell'8 giugno 2017, tuttavia, il DUP ha ottenuto il suo miglior risultato nella storia del partito nelle elezioni britanniche e ha ottenuto 10 dei 18 collegi elettorali dell'Irlanda del Nord, consolidando cos\u00ec nuovamente la posizione di Foster. Dopo le elezioni, si sono svolte le trattative tra il DUP e il Partito Conservatore britannico sulla tolleranza di un governo di minoranza conservatore a Westminster da parte del DUP.\nAll'inizio del dicembre 2017 Foster ha impedito al DUP di svolgere i negoziati sul recesso dall'UE del Regno Unito tra il primo ministro Theresa May e l'Unione europea in una teleconferenza. I negoziati erano strutturati su uno status speciale in realt\u00e0 gi\u00e0 concordato per l'Irlanda del Nord riguardo il mantenere la libera circolazione dei merci e persone tra l'Irlanda e l'Irlanda del Nord e svolgere controlli tra la Gran Bretagna e l'Irlanda del Nord. Foster ha rifiutato di approvare perch\u00e9 solo l'Irlanda del Nord potrebbe essere trattata allo stesso modo del resto del Regno Unito per il suo partito.\nSviluppi dopo il 2017 e ritiro.\nDopo che il Regno Unito ha lasciato l'UE, il DUP \u00e8 stato esposto a notevoli tensioni. In particolare, il Protocollo dell'Irlanda del Nord, entrato in vigore il 1\u00ba gennaio 2021, \u00e8 stato controverso nel partito e nel suo elettorato. In base a tale accordo, sono stati previsti controlli aggiuntivi per alcune merci importate in Irlanda del Nord dal resto del Regno Unito nei porti dell'Irlanda del Nord. Gli oppositori dell'accordo sostenevano che avrebbe creato un confine doganale quasi invisibile nel Mare d'Irlanda tra l'Irlanda del Nord e il resto del Regno Unito. Tuttavia, Foster, che si \u00e8 opposta a questo protocollo, non \u00e8 stata in grado di affermarsi contro il governo di Boris Johnson su questo tema. Foster \u00e8 stata anche vista dai suoi critici come \"troppo debole\" o troppo liberale su altre questioni. Ad esempio, \u00e8 stata criticata la sua astensione al voto sul divieto della terapia di conversione (la maggioranza del DUP ha votato contro), cos\u00ec come la sua approvazione alla liberalizzazione della restrittiva legge nordirlandese sull'aborto. Anche il suo sostegno all\"'Irish language Act\", che ha fornito maggiori finanziamenti e uno status ufficiale per la lingua irlandese, \u00e8 stato oggetto di critiche.\nIl 27 aprile 2021 \u00e8 stato pubblicato un articolo in cui Foster era sospettosa. \u00c8 stato firmato da 20 dei 28 parlamentari del DUP a Stormont e 4 degli 8 parlamentari del DUP. Foster ha anticipato il suo voto dichiarando le sue dimissioni da presidente del DUP il 28 maggio 2021 e da primo ministro alla fine del giugno 2021. Ha rinunciato alla carica di capo del governo il 14 giugno. Come successore il suo partito nomin\u00f2 Paul Givan.\nScandalo sulla promozione delle energie rinnovabili.\nNel 2016 si \u00e8 sviluppato uno scandalo sul cosiddetto Renewable Heat Incentive (RHI, \u201cIncentivo sull'uso delle energie rinnovabili\u201d, indicato anche dalla stampa come \"Cash for Ash\"). Nel 2012, l'allora governo dell'Irlanda del Nord ha lanciato un'iniziativa per incoraggiare i proprietari di case a utilizzare incentivi finanziari per trasformare i loro sistemi di riscaldamento dai combustibili fossili alle energie rinnovabili. Arlene Foster era allora ministro responsabile di questo programma. Tuttavia, in seguito divenne evidente che il programma non era stato attentamente pensato. Soprattutto, il fatto che il contributo erogato ai gestori del riscaldamento fosse superiore ai costi di riscaldamento sostenuti - pi\u00f9 si riscaldava, pi\u00f9 sussidi si riceveva - era garantito per un periodo di 20 anni e non era limitato. Ad esempio, i proprietari di case che in precedenza non avevano alcun riscaldamento avrebbero potuto avere l'installazione di un sistema di riscaldamento interamente finanziato dal contribuente. Ancora pi\u00f9 gravi, tuttavia, sono stati i casi in cui gli immobili commerciali e agricoli parzialmente sfitti sono stati riscaldati tutto l'anno. Gli informatori hanno segnalato casi derivanti di 15 milioni di sterline dall'installazione e dal funzionamento durante tutto l'anno di un sistema di riscaldamento in una propriet\u00e0 vuota o in una propriet\u00e0 che non necessitava di riscaldamento. Gli esperti presumevano che l'RHI sarebbe costato ai contribuenti dell'Irlanda del Nord fino a 20 milioni di sterline all'anno nei futuri 20 anni; tuttavia, c'erano anche stime pi\u00f9 basse e pi\u00f9 alte. Jonathan Bell, un ex collega del partito DUP di Arlene Foster, ha sollevato gravi accuse in questo contesto nel dicembre 2016, in particolare al discorso del Primo ministro. A quel tempo, il governo nordirlandese ignor\u00f2 tutti gli avvertimenti consultivi. I partiti che non hanno partecipato al governo nordirlandese dalle elezioni del 2016 SDLP e UUP hanno quindi chiesto le dimissioni di Foster, che sono state rifiutate. Il 9 gennaio 2017 il vice di Foster Martin McGuinness (Sinn Fein) si \u00e8 dimesso dal suo incarico di governo, citando lo scandalo RNH."}
{"id": "5994948", "revid": "375960", "url": "https://it.wikipedia.org/wiki?curid=5994948", "title": "Osmanide", "text": ""}
{"id": "5994950", "revid": "268129", "url": "https://it.wikipedia.org/wiki?curid=5994950", "title": "Associazione Calcio Femminile GBC Milan 1976", "text": "Questa voce raccoglie le informazioni riguardanti l'Associazione Calcio Femminile G.B.C. Milan nelle competizioni ufficiali della stagione 1976.\nRosa.\n \n \n \n \n \n \nBibliografia.\nGiornali\nLibri"}
{"id": "5994951", "revid": "375960", "url": "https://it.wikipedia.org/wiki?curid=5994951", "title": "Bayrakdar Mustafa Pasci\u00e0", "text": ""}
{"id": "5994965", "revid": "61051", "url": "https://it.wikipedia.org/wiki?curid=5994965", "title": "BK7", "text": ""}
{"id": "5994973", "revid": "1846411", "url": "https://it.wikipedia.org/wiki?curid=5994973", "title": "Episodi di Zig &amp; Sharko (prima stagione)", "text": "La prima stagione di Zig &amp; Sharko \u00e8 stata mandata in onda su Italia 1 e replicata in seguito su Boing. In Italia conta 26 episodi contenenti 3 episodi originali della durata di 6-7 minuti ciascuno."}
{"id": "5994986", "revid": "110157", "url": "https://it.wikipedia.org/wiki?curid=5994986", "title": "Lega Nazionale A 1999 (football americano)", "text": "La Lega Nazionale A 1999 \u00e8 stata la 14\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5994991", "revid": "287204", "url": "https://it.wikipedia.org/wiki?curid=5994991", "title": "Summit dei leader del Nord America", "text": "Il Summit dei leader del Nord America \u00e8 il nome ufficiale del vertice annuale trilaterale tra il primo ministro del Canada e i presidenti di Messico e Stati Uniti. Il vertice \u00e8 spesso indicato come Three Amigos Summit dalla stampa popolare."}
{"id": "5994993", "revid": "287204", "url": "https://it.wikipedia.org/wiki?curid=5994993", "title": "Nicola Ruffolo", "text": "Nipote del pianista e compositore Alfonso Rendano e fratello del designer Sergio Ruffolo e dell'economista e uomo politico Giorgio Ruffolo.\nBiografia.\nTornato a Roma nel 1942 dal fronte della Campagna Greco-Albanese della Seconda Guerra pluridecorato con 4 medaglie al valore per diverse intrepide azioni contro il nemico, in cui venne ferito con arma da fuoco trapassante il petto, organizz\u00f2 in seno al Ministero dell'Interno una cellula di resistenza partigiana, che gli valse l'attestazione di Partigiano combattente e una medaglia di bronzo al valore Partigiano.\nPer via della delazione di un componente del gruppo di Resistenza del fratello Sergio, fu arrestato insieme al fratello, all'alba dell'8 maggio dalla Banda Pollastrini-Koch e incarcerato dapprima alla Pensione Jaccarino in via Romagna, poi trasferito verso met\u00e0 maggio 1944, in Regina Coeli insieme al fratello Sergio, dove ebbero a condividere la cella con Pintor e Salinari discutendo del dopo liberazione.\nTrasferito sempre insieme al fratello Sergio, a via Tasso fu interrogato da Herbert Kappler e separato dal fratello. L'iniziale sentenza di morte venne commutata in deportazione.\nLa mattina del 4 giugno, qualche ora prima dell'ingresso degli alleati in Roma, all'abbandono di Roma da parte dei Tedeschi, fu fatto uscire dal carcere insieme a un centinaio di prigionieri, per essere avviato su uno dei 3 torpedoni in attesa a Piazza San Giovanni per essere deportato in Germania. Il quarto torpedone fu invece quello destinato all'eccidio di La Storta dove venne ucciso Bruno Buozzi. A questo proposito riferisce nel suo resconto, che quella mattina del 4 giugno, le SS gli impedirono il suo proposito di salire proprio su quel 4\u00b0 torpedone, scostato dagli altri, avvalorando la tesi che l'eccidio era premeditato e non una reazione impulsiva del comandante. Quindi costretto a salire su uno dei restanti 3 torpedoni, Nicola Ruffolo si gett\u00f2 da uno di essi, mentre il convoglio era in marcia, nella notte tra il 4 e il 5 giugno. Riusc\u00ec a far perdere le tracce e a liberarsi nonostante le SS avessero fermato il convoglio e lo avessero inseguito nella campagna nei pressi di Ficulle .\nDi tale arresto e prigionia \u00e8 dato conto in un suo racconto \"Roma 1944 , storia della mia cattura e fuga dalle SS\" pubblicato nel 2014 su ilmiolibro.it a cura del figlio Andrea Ruffolo.\nAl termine della guerra, avvi\u00f2 la carriera di Notaio a Grosseto. Fu uomo colto, conversatore brillante con battute spesso umoristiche. Nell'estate 1958 fu operato alle corde vocali per un tumore e si trasfer\u00ec con la famiglia a Roma.\nNel 1972 in occasione della trasmissione RAI \"Testimoni oculari\" di Sergio Zavoli, circa la detenzione a Via Tasso, venne intervistato il fratello Sergio. La sua condizione di laringectomizzato per il tumore alle corde vocali, fu probabile causa della mancata intervista.\nTuttavia egli non \u00e8 citato nella trasmissione, in quanto il fratello Sergio omise di nominarlo nell'intervista, causando uno spiacevole dissapore familiare, tenuto conto delle drammatiche e indimenticabili circostanze di quei momenti vissuti insieme. \nFu amico e intrattenne corrispondenza tra gli altri, con Ruggero Orlando, Carlo Levi, Ludovico Ragghianti, Iolena Baldini (giornalista di Paese Sera come Berenice), Antonello Trombadori, Franca Valeri, Marcello Morante ( fratello di Elsa), Carlo Cassola, il giornalista dell'Unit\u00e0 Mario Melloni ( Fortebraccio) per idee e per la comune patologia tumorale, Antonio del Guercio, Angelo Maria Ripellino, Francesco Gabrielli, Mario Rigoni Stern. \nNotevole la mole dei suoi scritti rimasti inediti e il cui interesse di pensiero, investe gli argomenti pi\u00f9 disparati .\nNicola Ruffolo \u00e8 stato uno scrittore e filosofo italiano, vincitore del premio Presidenza del Consiglio dei Ministri 1978 con l'opera poetico filosofica 'La Cosmologica'.\nFondatore del pensiero metafisico possibilista basato sulle nuove teorie della relativit\u00e0 generale di Albert Einstein e della fisica dei quanti di Niels Bohr.\nTra le sue opere letterarie pubblicate: \"\"America... come pretesto\" con la prefazione di Ruggero Orlando, \"Il possibilismo\" con la prefazione di Walter Mauro, \"Guazzabuglio\"\" con prefazione dell'orientalista Francesco Gabrieli e illustrazioni di Andrea Ruffolo."}
{"id": "5995006", "revid": "115839516", "url": "https://it.wikipedia.org/wiki?curid=5995006", "title": "Z. Randall Stroope", "text": "Ha pubblicato oltre 140 partiture e nel 2015, ha venduto oltre 200.000 copie dei suoi lavori pubblicando con: Oxford University Press, Carl Fischer, Alliance Music Publications, Walton, Colla Voce, and Lorenz. Alcune fra le sue opere pi\u00f9 note sono Lamentaciones de Jeremias, Amor de mi alma, e Hodie!.\nBiografia.\nAllievo di Cecil Effinger and Normand Lockwood Stroope ha conseguito il master in Musica Vocale presso l'Universit\u00e0 del Colorado successivamente il dottorato in direzione corale presso l'Arizona State University, successivamente la specializzazione in Musica elettronica. Nonostante abbia iniziato giovanissimo lo studio della composizione corale e presto ha cominciato ad essere conosciuto dal grande pubblico nazionale prima ed internazionale poi, dichiara \"Sono stato fortunato ad aver scritto alcune opere che hanno suscitato grande interesse in tutto il paese. Queste opere mi hanno catapultato nel mondo dei compositori affermati permettendomi di dirigere gruppi di altissimo livello e ottenendo commissioni importanti. Attraverso la pratica e la direzione si impara a conoscere meglio e ad affinare le proprie doti compositive.\nAlla sua attivit\u00e0 di compositore Stroope affianca quella di direttore della Corale dell'Oklahoma State University, ateneo in cui \u00e8 anche docente. Dirige anche l'Oklahoma State University Concert Corale (Coro da Camera e Coro femminile). Prima della sua nomina a OSU, Stroope ha ricoperto lo stesso ruolo alla Rowan University a Glassboro, New Jersey e presso l'Universit\u00e0 del Nebraska a Omaha. Come direttore, appare regolarmente livello nazionale e internazionale in luoghi come: Carnegie Hall, Chicago Orchestra Hall, e il Kennedy Center."}
{"id": "5995008", "revid": "767487", "url": "https://it.wikipedia.org/wiki?curid=5995008", "title": "Uilson", "text": "Carriera.\nClub.\nHa sempre giocato in Brasile, per un breve periodo nelle giovanili dell'Am\u00e9rica Mineiro, e poi, dal'eta di 11 anni, in quelle dell'. Nel 2014 passa in prima squadra e il 25 ottobre 2014 debutta in campionato nella vittoria 3-2 contro lo .\nNazionale.\nHa fatto parte delle Nazionali Under-17 e Under-23 brasiliane. Con la prima ha vinto il Sudamericano Under-17 2011.\nViene convocato per le Olimpiadi 2016 in Brasile.\nStatistiche.\nPresenze nei club.\n\"Statistiche aggiornate al 7 aprile 2016\"."}
{"id": "5995010", "revid": "112049907", "url": "https://it.wikipedia.org/wiki?curid=5995010", "title": "Episodi di Zig &amp; Sharko (seconda stagione)", "text": "La seconda stagione di Zig &amp; Sharko \u00e8 stata trasmessa in Francia nel 2015 e conta 78 episodi da 7 minuti. In Italia \u00e8 composta da 26 episodi (ogni episodio ne raccoglie 3 originali) ed \u00e8 iniziata il 4 aprile 2016 su K2 fino al 19 ottobre 2016. In questa stagione i titoli degli episodi non sono stati tradotti in italiano: nei primi 10 episodi italiani i titoli sono in francese, mentre i restanti 16 sono in inglese.\nI titoli degli episodi sono trascritti come compaiono in TV."}
{"id": "5995013", "revid": "1305772", "url": "https://it.wikipedia.org/wiki?curid=5995013", "title": "Organo della chiesa di Santa Maria della Sorresca a Gaeta", "text": "L'organo della chiesa di Santa Maria della Sorresca a Gaeta \u00e8 un antico organo a canne costruito dall'organaro Tomaso de Martino intorno al 1730.\nStoria.\nLa chiesa di Santa Maria della Sorresca a Gaeta venne edificata in stile barocco tra il 1617 e il 1635 su progetto probabilmente di Andrea Lazzari, in luogo di una cappella pi\u00f9 antica costruita sul luogo in cui, nell'aprile 1513, un'immagine della Madonna avrebbe compiuto alcuni miracoli.\nTra la fine del XVII secolo e il secolo successivo, l'edificio venne internamente arricchito con diversi arredi su disegno di Dionisio Lazzari, tra i quali una cantoria sulla parete opposta a quella dell'altare maggiore. Intorno al 1730, venne costruito un organo a canne da Tomaso de Martino, organaro della regia cappella di Napoli.\nL'organo sub\u00ec tre interventi di restauro: il primo nel 1781, fu conservativo; nel 1855 (o 1875) vennero sostituite varie parti (tre cui le canne di facciata e quelle in legno); nel 1920, vennero operate ulteriori sostituzioni (tra le quali quella della tastiera, ancora quella originaria, che venne rimpiazzata con una moderna con i tasti tipo pianoforte) e la cassa venne sopraelevata, cos\u00ec che lo strumento doveva essere suonato in piedi. Nel 1950 circa smise di funzionare e nel 1992, in occasione dei restauri ai locali retrostanti la cantoria, vennero scollegati i mantici e la cassa pesantemente riverniciata di colore scuro, coprendo la cromia lazzariana originaria.\nDescrizione.\nL'organo a canne \u00e8 situato sulla cantoria, posta al di sopra dell'attuale ingresso della chiesa. Progettata da Dionisio Lazzari e realizzata intorno al 1680, essa \u00e8 caratterizzata da una balaustra dipinta a finto marmo bianco e verde e decorata, al centro, con lo stemma della citt\u00e0 di Gaeta.\nLa cassa, decorata con rilievi dorati e in origine dipinta a finto marmo, presenta una mostra composta da canne di principale (ottocentesche con bocche \"a mitria\", divise in tre campi. Originariamente l'organo era alloggiato all'interno di una nicchia; in seguito alla realizzazione della facciata su via Duomo, \u00e8 stato collocato sotto l'arco tra la cantoria e il retrostante ambiente, posto sopra la scala d'accesso alla chiesa.\nLo strumento \u00e8 a trasmissione integralmente meccanica e si compone di 9 registri (7 di ripieno e 2 di concerto). La consolle \u00e8 a finestra, e si apre nella parte inferiore della parete anteriore della cassa; essa dispone di un'unica tastiera di 45 note con prima ottava scavezza (\"Do\"-\"Do\") e pedaliera a leggio scavezza di 9 note (\"Do\"-\"Do\"), priva di registri propri e costantemente unita al manuale; i registri sono azionati da pomelli metallici posti su due colonne alla destra del manuale.\nLa disposizione fonica \u00e8 la seguente:"}
{"id": "5995016", "revid": "547034", "url": "https://it.wikipedia.org/wiki?curid=5995016", "title": "Conf\u00e9d\u00e9ration fran\u00e7aise d\u00e9mocratique du travail", "text": "La Conf\u00e9d\u00e9ration fran\u00e7aise d\u00e9mocratique du travail, o CFDT (in italiano: Confederazione francese democratica del lavoro) \u00e8 uno dei pi\u00f9 grandi sindacati nazionali francesi. Conta il maggior numero di iscritti, e alle elezioni sindacali \u00e8 secondo dietro alla Conf\u00e9d\u00e9ration g\u00e9n\u00e9rale du travail (CGT).\nStoria.\nLa CFDT fu creata nel 1964 quando la maggioranza dei membri del sindacato cristiano Conf\u00e9d\u00e9ration Fran\u00e7aise des Travailleurs Chr\u00e9tiens (CFTC) decise di rendere aconfessionale il sindacato. La minoranza si scisse, mantenendo il nome di CFTC.\nAll'inizio, sotto la guida di Eug\u00e8ne Descamps, la CFDT si present\u00f2 come un sindacato socialdemocratico, vicino al Parti Socialiste Unifi\u00e9, allora guidato da Pierre Mend\u00e8s-France. La sua azione fu talvolta congiunta a quella della CGT, allora dominata dal Partito Comunista Francese. Questa alleanza fu rilevante durante i movimenti del maggio 1968. Da allora, la CFDT si dichiar\u00f2 a favore dell'autogestione.\nNel 1974, molti appartenenti al PSU e alla CFDT entrarono nel Partito Socialista (\"Parti socialiste\" or PS) guidato da Fran\u00e7ois Mitterrand. Avendo come riferimento Michel Rocard, formarono una minoranza chiamata \"la seconda sinistra\". Abbandonarono il progetto dell'autogestione e si dichiararono in linea con il modello di sindacato socialdemocratico europeo. Nello stesso periodo, durante la segreteria di Edmond Maire, la CFDT ruppe i legami con la CGT.\nDopo la vittoria di Fran\u00e7ois Mitterrand alle elezioni presidenziali del 1981 e il suo iniziale programma di nazionalizzazioni, la CFDT appariva come un sindacato apertamente favorevole al governo. Durante questo periodo, perse per\u00f2 numerosi iscritti e voti. Negli anni novanta, guidato da Nicole Notat, la CFDT decise di prendere le distanze dal Partito Socialista. Appoggi\u00f2 il progetto di riforma delle pensioni di Alain Jupp\u00e9. Prese il posto di Force ouvri\u00e8re (FO) come principale interlocutore degli imprenditori e dei governi della destra.\nNel 2003 il nuovo segretario della CFDT Fran\u00e7ois Ch\u00e9r\u00e8que appoggi\u00f2 i progetti di riforma delle pensioni, causando una crisi interna al sindacato. Alcuni iscritti uscirono per entrare nella CGT o nei sindacati indipendenti. Tuttavia, la CFDT particip\u00f2 insieme alle altre sigle sindacali alla lotta contro il \"Contrat premi\u00e8re embauche\" (CPE) nel 2006.\nElezioni per i prud'hommes.\nNel 2008 la CFDT ottenne il 21,81% dei voti dei lavoratori nelle elezioni per i prud'hommes (speciali tribunali per la risoluzione delle cause legate al lavoro), secondo sindacato superato solo dalla CGT. La percentuale era per\u00f2 in calo rispetto al 25,23% conseguito alle elezioni del 2002 e al massimo storico del 25,35%, risalente al 1997."}
{"id": "5995027", "revid": "2730", "url": "https://it.wikipedia.org/wiki?curid=5995027", "title": "CFDT", "text": ""}
{"id": "5995029", "revid": "1442080", "url": "https://it.wikipedia.org/wiki?curid=5995029", "title": "Luigi Boggio (politico)", "text": "Biografia.\nLuigi Boggio appartiene alla generazione delle magliette a strisce degli anni '60 contro il governo Tambroni e partecipe nel movimento studentesco messinese. Ha svolto attivit\u00e0 prima sindacale, come segretario provinciale della Flai di Enna dopo della Camera del Lavoro di Lentini e successivamente segretario provinciale CGIL Enna. Sempre ad Enna viene chiamato a dirigere la federazione provinciale del PCI e dopo ancora in segreteria regionale per poi essere eletto nelle liste del Partito Comunista Italiano alla Camera dei deputati, VIII legislatura, circoscrizione della Sicilia Orientale. \u00c8 stato componente della Commissione parlamentare industria e commercio e in quella bicamerale, con la funzione di segretario, per l'esercizio dei poteri di controllo sulla programmazione e sull'attuazione degli interventi ordinari e straordinari nel mezzogiorno, segretario dall'11 dicembre 1979 all'11 luglio 1983. Dopo l'esperienza parlamentare il suo impegno continua a Catania nella segreteria della Cgil. Alcuni anni dopo per la conoscenza dei problemi della citt\u00e0 viene eletto segretario del Comitato cittadino del PCI. Dopo il grande impegno catanese (1984-90) decide di far ritorno a Lentini, dove risiede la famiglia, per continuare a svolgere l'attivit\u00e0 sindacale per un cero periodo, prima di andare in pensione. Da allora partecipa attivamente nel Comitato per la salute. Un impegno che continua ancora ad oggi (2021) per migliorare la sanit\u00e0 territoriale e ospedaliera e in difesa dell'ambiente contro la devastazione del territorio. Un impegno quotidiano insieme ad altri per la salute, la salvaguardia dell'ambiente e i diritti delle persone."}
{"id": "5995032", "revid": "76963", "url": "https://it.wikipedia.org/wiki?curid=5995032", "title": "Tomoyasu Hotei", "text": "Biografia e carriera.\nNato da padre coreano e madre russo-giapponese, ha intrapreso la carriera musicale agli inizi degli anni 1980, dapprima come chitarrista dei Bo\u00f8wy, uno dei pi\u00f9 popolari gruppi musicali rock giapponesi, e in seguito come solista, vendendo oltre 40 milioni di dischi in patria e collaborando con artisti affermati a livello mondiale.\nNel 2003 \u00e8 stato classificato al 70\u00ba posto nella lista dei 100 pi\u00f9 importanti artisti pop giapponesi stilata da HMV Japan. Nel 2011 \u00e8 risultato al 2\u00ba posto in un sondaggio su quale fosse il miglior chitarrista rappresentativo del Giappone secondo il popolo giapponese. A livello internazionale \u00e8 famoso per aver composto il brano strumentale \"Battle Without Honor or Humanity\", utilizzato in diversi film, tra cui \"\" di Quentin Tarantino.\nLa collaborazione con Zucchero.\nNel 2016 collabora con il cantante italiano Zucchero Fornaciari, comparendo nel videoclip del brano \"Ti voglio sposare\", dell'album \"Black Cat\", e successivamente presenziando in qualit\u00e0 di ospite speciale durante alcune date del \"Black Cat World Tour\" all'Arena di Verona e alla Royal Albert Hall del bluesman reggiano. Zucchero \"ricambia il favore\", partecipando all'ultima parte del tour di Hotei a fine 2016.\nL'11 febbraio 2017 \u00e8 ospite alla serata conclusiva del Festival di Sanremo 2017, nuovamente insieme a Zucchero, ad altre due delle dieci date del 2017 all'Arena di Verona, al concerto giapponese del \"Black Cat World Tour\" e nel disco \"Black Cat Live\".\nNel 2018 \u00e8 ospite in quattro date del \"Wanted - Un'altra storia Tour\", oltre a tenere concerti in alcune importanti citt\u00e0 europee. A Milano, primo concerto in Italia del chitarrista, e Londra Zucchero \u00e8 stato ospite.\nNel 2020 i due tornano a collaborare insieme, all'interno del nuovo album \"Soul to Soul\" di Tomoyasu Hotei, Zucchero Fornaciari canta il brano \"Lotus Flower\".\nVita privata.\nSi \u00e8 sposato 2 volte: con la cantante Kumiko Yamashita nel 1986 (da cui ha divorziato nel 1997) e con la cantante ed attrice Miki Imai nel 1999, con cui ha avuto una figlia. Dal 2012 risiede stabilmente a Londra."}
{"id": "5995037", "revid": "121305966", "url": "https://it.wikipedia.org/wiki?curid=5995037", "title": "Luigi Innocenti", "text": "Biografia.\nL'Azienda Innocenti (1949-1971).\nEntra nell'Azienda di famiglia nella mansione di impiegato tecnico e come componente del Consiglio di Amministrazione. Sar\u00e0 lui a suggerire al padre di tentare l'avventura nel settore automobilistico negli anni sessanta, anche in virt\u00f9 dell\u2019esperienza maturata nel settore attraverso la produzione di presse per lo stampaggio delle lamiere. La Innocenti, infatti, produceva anche presse per diverse case automobilistiche europee. Luigi riusc\u00ec ad imporre la propria volont\u00e0 in contrapposizione ad altre due ipotesi di riconversione della produzione: la meccanica pesante (caldeggiata dal padre Ferdinando) e la produzione di elettrodomestici (proposta da Lauro, Amministratore Delegato e \u201cbraccio destro\u201d del padre).\nIn quello stesso anno iniziarono gli studi per una vettura interamente prodotta a Lambrate, cui seguir\u00e0 la proposta di collaborazione con la tedesca Glas per produrre su licenza la piccola Goggomobil, ma tutte queste ipotesi non prendono corpo a causa dell'insorgere di possibili contrasti con la Fiat, uno dei principali clienti dell'Azienda, per la concorrenza che si verrebbe a creare.. Seguono contatti con diverse case automobilistiche, finch\u00e9 nel 1959 si concretizza l\u2019accordo con la BMC per la produzione su licenza dell\u2019Austin A40, un'intelligente utilitaria due porte con portellone, del tutto assente nel mercato italiano. Il rovescio della medaglia fu che dal 1960 la produzione motociclistica, in forte calo, cadde in secondo piano: cesser\u00e0 totalmente dieci anni dopo, su scelta dello stesso Luigi. Verso la fine del 1965 inizier\u00e0 invece la produzione del modello di maggiore diffusione mai costruito dalla Innocenti: la Mini, vettura creata da Alec Issigonis con l\u2019Austin Morris. L\u2019auto era regolarmente importata in Italia dalla BMC, ma le vendite non raggiungevano livelli soddisfacenti, a causa degli alti costi dei balzelli alle dogane nonch\u00e9 dei relativi costi per il trasporto che facevano inevitabilmente lievitare il prezzo. La presenza dell\u2019accordo con la Innocenti era proprio una ghiotta occasione per \u201caggirare\u201d tutte queste spese permettendo alla Innocenti di produrre in Italia anche questo modello. Luigi Innocenti, a capo del Consiglio di Amministrazione a causa dei problemi di salute del padre, accetta con entusiasmo. La versione Innocenti della popolare utilitaria britannica avr\u00e0 finiture migliori e riscontrer\u00e0 un ottimo successo di pubblico.\nDal 1962 \u00e8 Luigi a dirigere l\u2019azienda di fatto, seppur formalmente Ferdinando resti Presidente fino alla morte. Vedendosi costretto a limitare il proprio impegno in azienda a causa di problemi di salute, cerc\u00f2 di creare intorno al figlio uno staff di collaboratori esperti e decisi, capaci di affiancarlo e di consigliarlo al meglio. Con la sua morte, avvenuta nel 1966, verr\u00e0 a mancare una figura di polso, capace di imporre le proprie scelte e di gestire al meglio tutti i vertici dell\u2019azienda: come logica conseguenza la mancanza di personalit\u00e0 del figlio Luigi determiner\u00e0 una serie di contrasti e di confusione che mineranno le sorti della fabbrica. Luigi subentr\u00f2 alla guida dell'Azienda, ereditando un piccolo impero che spaziava dalla meccanica pesante alle automobili e gli scooter, ma non la genialit\u00e0 e la capacit\u00e0 imprenditoriale del genitore. Luigi, infatti, per indole, ma anche a causa delle difficili situazioni venitesi a creare con le sempre pi\u00f9 pressanti agitazioni sindacali della forza lavoro, estremamente politicizzata e propensa a scioperare, dopo cinque anni di gestione, durante i quali si limit\u00f2 a rinnovare gli accordi gi\u00e0 esistenti, nel frattempo scaduti, decise di ritirarsi dall\u2019attivit\u00e0 creata dal padre, cedendo singolarmente ogni ramo d\u2019azienda. \nIl difficile intervento chirurgico cui dovette sottoporsi nel luglio 1971, a causa di un aneurisma cerebrale, acceler\u00f2 la cessione: il settore della meccanica pass\u00f2 all'IRI, cio\u00e8 allo Stato Italiano. La mitica Lambretta viene ceduta agli indiani, che continueranno a produrla in loco, mentre il comparto automobilistico fin\u00ec in mano alla British Leyland, unica Azienda alla fine veramente interessata a rilevarla, dato che grazie all'Innocenti era penetrata nel mercato italiano producendo su licenza la Mini. Luigi si ritrov\u00f2 cos\u00ec in mano un cospicuo compenso (circa 43 miliardi di lire dell'epoca) che invest\u00ec soprattutto all'estero.\nVita privata.\nFiglio di Ferdinando Innocenti, creatore dell'omonima azienda e della celeberrima Lambretta, si laure\u00f2 in Ingegneria nel 1948, entrando nel 1949 nell'Azienda di famiglia come impiegato tecnico e componente del Consiglio di Amministrazione, per poi risalire la gerarchia arrivando nel 1958 ad assumere la carica di Vicepresidente. Divenne Presidente alla morte del padre, nel 1966, fino al 1971, quando decise di cedere l'Azienda.\nSempre nel 1971, anno della cessione, ottenne l'annullamento del suo primo matrimonio, da cui ebbe un figlio, Gianfranco. Nel frattempo sposer\u00e0 la sua nuova compagna Liliana Querci nel 1980, che nel 1981 gli dar\u00e0 un secondo figlio, Lorenzo. Da allora di Luigi non si \u00e8 pi\u00f9 parlato n\u00e9 nelle cronache finanziarie n\u00e9 in quelle mondane, tanto era schivo e riservato. Chi lo conosceva lo ricorda come un gentleman, generoso e poco incline alle concessioni dell\u2019agiatezza.\nLe sue condizioni di salute peggiorano a partire dagli anni novanta. Muore a Milano il 12 giugno 1995, all'et\u00e0 di 71 anni. Riposa nel Cimitero Flaminio di Roma.\nQuestioni ereditarie.\nAlla sua morte i rapporti nella \u201cdoppia\u201d famiglia di Luigi peggiorano sensibilmente. All'apertura del testamento si scopre che il \"decuius\" ha deciso di lasciare tutti i suoi beni in parti uguali solo alla moglie Liliana Querci e al figlio Lorenzo, senza assegnare alcun lascito al primo figlio. Il motivo lo spiega lo stesso Luigi nel testamento: il primogenito ha ricevuto parecchie sostanze, visto che quando il padre era in vita gli pass\u00f2 progressivamente contanti e altri beni. Venti miliardi di Lire in contanti; una quota tra il 40 e il 60 per cento di tutte le societ\u00e0 immobiliari, compresa la \"Immobiliare Laurentiana\", proprietaria di un palazzo in Via della Spiga a Roma, nonch\u00e9 tutti i gioielli della nonna l'arredamento della casa di Roma di Via San Nicola Tolentino; l'arredamento della casa di Milano di Piazza San Babila. Tra questi arredi anche la \u00abCollezione Innocenti\u00bb, una raccolta di mobili di grande valore.\nGianfranco Innocenti non \u00e8 d'accordo e accusa la seconda moglie del padre di aver plagiato l'anziano genitore, reso poco lucido dalla salute malferma. \"\u00abLa malattia ridusse progressivamente anche le sue capacit\u00e0 psichiche, tanto da farlo diventare l'ombra del grande imprenditore a tutti noto, facilmente influenzabile da chi gli viveva a fianco. Gli inviti e le frequentazioni dell'Ing. Innocenti cominciarono a essere gestite in via esclusiva dalla signora Querci, la quale andava via via estraniandolo dalla vita sociale e di relazione e da ogni affare, nella vita privata gli venivano preclusi gli svaghi (suonare il pianoforte) e i giochi (le carte) preferiti\u00bb\". E, negando di avere mai ricevuto regali, Gianfranco Innocenti pretese la sua quota di eredit\u00e0.\nNel 2010 il Tribunale decide che il testamento va bene cos\u00ec com'\u00e8, poich\u00e9 il primogenito ha gi\u00e0 avuto in vita la parte che gli spettava. Ma Gianfranco non accetta neanche questa sentenza, e nel 2011 ricorre in appello, perdendo nuovamente."}
{"id": "5995038", "revid": "2102034", "url": "https://it.wikipedia.org/wiki?curid=5995038", "title": "Yoshiko Watanabe", "text": "Biografia.\nLaureata in scenografia teatrale presso la Musashino Art University, lavora presso la Mushi Production (fondata da Osamu Tezuka) dal 1963 al 1972, dove partecipa alla realizzazione di \"Astro Boy\", \"Kimba - Il leone bianco\", \"La principessa Zaffiro\", \"Rocky Joe\" e \"Bem\".\nTrasferitasi in Italia nel 1973, lavora come animatrice e fumettista per \"Topolino\", \"Tiramolla\", \"Bia\", \"Kyashan\", \"Doraemon\", \"Mademoiselle Anne\", \"Galaxy Express 999\", \"Astro Boy\", \"La principessa Zaffiro\", \"Hurricane Polimar\" ed altre edizioni. Per Pi\u00f9 e il suo gioco dell'editrice Domus illustra i Masters of the Universe, \"Poochie\", e un fumetto creato da lei di nome \"Pistillo\". In seguito lavora come animatrice per vari lungometraggi come \"La gabbianella e il gatto\", \"La Freccia Azzurra\", \"Johan Padan\", \"Aida degli alberi\", e per delle serie televisive (\"L'ultimo dei Mohicani\" e \"Il corsaro nero\").\nIllustratice di fiabe per bambini, pubblica recentemente tre lavori: \"La storia di Sayo\" nel 2009, \"Sute, il Figlio degli Spiriti\" (2011) e \"Donran\" nel 2012. Insegna attualmente alla Scuola Romana dei Fumetti (SRF) a Roma."}
{"id": "5995056", "revid": "486946", "url": "https://it.wikipedia.org/wiki?curid=5995056", "title": "Charjabug", "text": ""}
{"id": "5995057", "revid": "287204", "url": "https://it.wikipedia.org/wiki?curid=5995057", "title": "Vikavolt", "text": ""}
{"id": "5995058", "revid": "486946", "url": "https://it.wikipedia.org/wiki?curid=5995058", "title": "Cutiefly", "text": ""}
{"id": "5995059", "revid": "486946", "url": "https://it.wikipedia.org/wiki?curid=5995059", "title": "Drampa", "text": ""}
{"id": "5995060", "revid": "287204", "url": "https://it.wikipedia.org/wiki?curid=5995060", "title": "Togedemaru", "text": ""}
{"id": "5995061", "revid": "486946", "url": "https://it.wikipedia.org/wiki?curid=5995061", "title": "Bruxish", "text": ""}
{"id": "5995062", "revid": "287204", "url": "https://it.wikipedia.org/wiki?curid=5995062", "title": "Tapu Koko", "text": ""}
{"id": "5995063", "revid": "767487", "url": "https://it.wikipedia.org/wiki?curid=5995063", "title": "S.W.A.T. - Squadra speciale anticrimine 2", "text": "S.W.A.T. - Squadra speciale anticrimine 2 (\"S.W.A.T. Firefight\") \u00e8 un film del 2011 diretto da Benny Boom. Basato sulla serie televisiva \"S.W.A.T.\", andata in onda tra il 1975 e il 1976, \u00e8 il sequel di \"S.W.A.T. - Squadra speciale anticrimine\" uscito nel 2003.\nTrama.\nIl Sergente Paul Cutler (Gabriel Macht) \u00e8 un ex ricognitore del United States Marine Corps, ora ufficiale SWAT del Los Angeles Police Department, considerato uno dei migliori e anche in possesso di un record per non avere mai perso vittime civili per dieci anni di fila. Dopo aver salvato con successo ostaggi senza vittime, a Cutler viene chiesto di formare una squadra SWAT di Detroit secondo un programma aggiornato dell'Hostage Rescue Team dell'FBI. Poco dopo il suo arrivo a Detroit, Cutler impone subito la sua autorit\u00e0 e ha un scontro con il capitano (Giancarlo Esposito) del dipartimento, nonch\u00e9 uno degli SWAT anziani e leader Justin Kellogg (Nicholas Gonzalez). Durante un esercizio di formazione, la squadra risponde a una chiamata di emergenza quando un uomo, Walter Hatch (Robert Patrick) sta tenendo la sua ragazza (Kristanna Loken) in ostaggio.\nLa squadra entra in azione e libera la ragazza, la quale, nonostante sia ora in salvo, prende la pistola di Kellogg e chiede a Cutler di spostarsi in modo che possa colpire Hatch. Quando Cutler cerca di calmarla, lei si mette la pistola alla testa e si suicida, affermando che nessuno pu\u00f2 proteggerla da Hatch. Il record di 10 anni di Cutler senza ostaggi persi \u00e8 finito. La spaccatura tra Cutler e Kellogg si intensifica in un bar locale, dove Cutler fa una scommessa con Kellogg per battere lui in un punteggio pi\u00f9 alto con una macchina arcade in cambio che Cutler lasci la citt\u00e0. Kellogg perde la scommessa ed \u00e8 riassegnato a \"Charlie Company\". A causa della bassa manovalanza, Cutler arruola un ex compagno di squadra militare, Lori Barton (Shannon Kane) per assistere la sua formazione. Nel frattempo, Cutler incomincia una relazione con Kim Byers (Carly Pope), psicologa del Detroit Police Department. Proprio quando Cutler crede che le cose stiano prendendo di nuovo una piega positiva, viene sconvolto da un attentato ai suoi danni da parte di Hatch che mette una bomba sotto la sua auto. Salvatosi solo per volont\u00e0 di Hatch, che non intende ucciderlo subito, per divertirsi ancora con lui, Cutler cerca in tutti i modi di incastrarlo, ma sia il tentativo di rintracciare il suo cellulare sia quello di fare una ricerca satellitare in tutto l'isolato risultano fallimentari. Come se ci\u00f2 non bastasse il giorno dopo Hatch sabota un'operazione della squadra, mettendo in pericolo la vita di alcuni ostaggi. La notevole conoscenza delle tecnologie moderne e la capacit\u00e0 di coprire le sue tracce convincono sempre pi\u00f9 Cutler del fatto che Hatch non sia un comune criminale. In tutta risposta il giorno seguente gli si presentano due agenti governativi i quali spiegano che in realt\u00e0 Hatch \u00e8 una risorsa indispensabile per il governo, impiegato in missioni delicate e che per questo non pu\u00f2 essere soggetto ad alcuna pena legale e non pu\u00f2 essere n\u00e9 incarcerato n\u00e9 condannato per nessun reato. A un tratto arriva sulla scena proprio Hatch, che porta con s\u00e9 un mazzo di rose che dice di voler consegnare a Kim. Fra lui e Cutler nasce una colluttazione, presto sedata dai due agenti che portano via Hatch. Esasperato il capitano ordina a Cutler di certificare la squadra il pi\u00f9 presto possibile e di tornare a Los Angeles.\nHatch intanto, che ha ucciso i due agenti governativi che lo stavano scortando, ruba un raccoglitore che contiene i dettagli di tattiche e le informazioni sui membri della SWAT e assolda due mercenari per dare il colpo di grazia a Cutler e ai suoi uomini. Cos\u00ec rapisce Kim, e questo porta il capitano, sempre pi\u00f9 esasperato dalla faccenda, a licenziare Cutler.\nLa SWAT \u00e8 chiamata a un vecchio magazzino da Hatch con una finta telefonata in cui le cose non sembrano essere normali in quanto non c'\u00e8 nessun'altra pattuglia o rinforzo sulla scena. Nel furgone, la comunicazione dalla stazione mostra che la chiamata era una bufala. Un ufficiale della SWAT viene ucciso da una bomba mentre Barton e Watters vengono rapiti. Hatch informa dunque Cutler di avere con s\u00e9 sia i suoi colleghi sia Kim, e di venire di persona e da solo per pareggiare i conti. Consapevole della situazione, Kellogg d\u00e0 accesso a Cutler all'armeria e gli consegna un'auto della polizia per salvare gli ostaggi, tenuti in uno dei campi di addestramento. Cutler salva velocemente Watters, ma muore a causa di ferite da arma da fuoco al petto ricevute da uno degli scagnozzi di Hatch. Cutler infuriato entra nell'edificio ed elimina i due mercenari salvando Barton. Successivamente si scontra con Hatch in una lotta corpo a corpo, mentre Kim cerca di togliersi di dosso un giubbotto bomba. Dopo averlo rimosso, lo lancia a Cutler il quale, spinge Hatch fuori dalla finestra e gli lancia contro la bomba, facendola esplodere con un colpo di fucile; cos\u00ec facendo uccide il criminale. Nell'ultima parte il capitano chiede a Cutler di restare ma questi declina l'offerta e torna a Los Angeles con Kim."}
{"id": "5995064", "revid": "6923", "url": "https://it.wikipedia.org/wiki?curid=5995064", "title": "Suzanne Melk", "text": "Biografia.\nEra figlia di Jean Melk, nato nel 1876 nel Tirolo austriaco e trasferitosi a sette anni da uno zio a Vesoul, in Francia, perch\u00e9 rimasto orfano: rilevata l'attivit\u00e0 dello zio era diventato uno stimato imprenditore, si era sposato e aveva avuto 4 figli, tra cui Suzanne, nata a Vesoul il 17 marzo 1908. Suzanne, finito il liceo, si sposa con un negoziante di ferramenta che la lascia vedova in giovane et\u00e0..\nIn seconde nozze, nel 1931, Suzanne si risposa con Jean Dreyfus, nato nel 1903, pilota d'aerei in ambito civile, discendente di una famiglia della borghesia ebraica parigina.\nGrazie a lui Suzanne prende nel giro di pochi anni il brevetto di volo turistico (1934), quello di pilota da trasporto (1936) e quindi da istruttrice di volo (1937).\nDa pilota civile a pilota militare (1939-1945).\nI due coniugi crearono e gestirono una scuola di volo a Vesoul la citt\u00e0 d'origine della Melk, che, affascinata dagli alianti, prese il brevetto di volo a vela nel 1938.\nNel 1940, con l'avanzata tedesca in Francia, Dreyfus, che era ebreo, divorzi\u00f2 dalla Melk per proteggerla dalle persecuzioni naziste e fugg\u00ec, prima in Inghilterra e poi in Sud America. Suzanne si arruol\u00f2 come autista di ambulanze e, contemporaneamente, fece parte della resistenza nel \"reseau\" B\u00e9arn.\nDopo la Liberazione, a settembre del 1944, Melk fu tra le pilote che, grazie al decreto di Charles Tillon per la formazione di una squadra femminile di aviatrici, si addestrarono presso la base di Ch\u00e2teauroux e in seguito furono inviate a varie destinazioni. La Melk venne spedita alla base di Tours per l'addestramento su caccia e bombardieri. In seguito la Melk lasci\u00f2 l'Arm\u00e9e de l'air per gareggiare nel volo a vela.\nAlla fine del governo De Gaulle e del mandato di Tillon, L'11 luglio 1946, la squadra da lui voluta fu sciolta e alle aviatrici fu proposta una riassegnazione in incarichi di ufficio.\nI record.\nIl 9 settembre 1945 la Melk batte il record di Francia di durata su monoposto, con 13 ore e 18 minuti. Il 5/6 ottobre porta il record a 16 ore,\nNel 1946, a Saint-Auban sur Durance raggiunge i 4 200 m\u00e8tres battendo il record mondiale di altitudine ma il record non viene omologato.\nIl 25/26 marzo 1947, batte il record mondiale di durata con 16 ore e 3 minuti.\nA settembre 1947 si trasfer\u00ec negli Stati Uniti dove mor\u00ec nel 1951. Il suo corpo fu riportato in Francia e sepolto a Navenne."}
{"id": "5995066", "revid": "422900", "url": "https://it.wikipedia.org/wiki?curid=5995066", "title": "Kotetsushin Jeeg", "text": ""}
{"id": "5995073", "revid": "834", "url": "https://it.wikipedia.org/wiki?curid=5995073", "title": "Turismo verde", "text": ""}
{"id": "5995074", "revid": "1086846", "url": "https://it.wikipedia.org/wiki?curid=5995074", "title": "Arsenal Football Club 2005-2006", "text": "Questa voce raccoglie le informazioni riguardanti l'Arsenal nelle competizioni ufficiali della stagione 2005-2006."}
{"id": "5995075", "revid": "110157", "url": "https://it.wikipedia.org/wiki?curid=5995075", "title": "Lega Nazionale B 1999 (football americano)", "text": "La Lega Nazionale B 1999 \u00e8 stata la 12\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5995076", "revid": "287204", "url": "https://it.wikipedia.org/wiki?curid=5995076", "title": "Premier League 2016-2017", "text": "La Premier League 2016-2017 \u00e8 stata la 118\u00aa edizione della massima serie del campionato inglese di calcio, disputato tra il 13 agosto 2016 e il 21 maggio 2017 e concluso con la vittoria del , al suo sesto titolo.\nCapocannoniere del torneo \u00e8 stato Harry Kane () con 29 reti..\nStagione.\nNovit\u00e0.\nAl posto delle retrocesse , e sono saliti dalla Championship il , il e, dopo i play-off, l'.\nIl , dopo oltre un secolo di storia, abbandona Boleyn Ground per trasferirsi al London Stadium, costruito per le Olimpiadi tenutesi a Londra nel 2012. Lo invece cede i diritti sul nome del proprio stadio ad una nota azienda di scommesse sportive, assumendo quindi il nome di Bet365 Stadium.\nUlteriore novit\u00e0 \u00e8 rappresentata dalla folta presenza di allenatori internazionali. Dopo la passata stagione chiusa a met\u00e0 classifica, il si affida ad Antonio Conte per risollevare le sorti del club londinese. Duello a distanza tra Pep Guardiola e Jos\u00e9 Mourinho, chiamati a guidare le rispettive squadre di Manchester: il primo \u00e8 stato scelto come allenatore del City, mentre il portoghese sieder\u00e0 sulla sponda dei \"diavoli rossi\" dello United.\nLa pattuglia di allenatori italiani, oltre a Conte, comprende il ritorno di Walter Mazzarri che riparte dall'ambizioso , mentre sono confermati, dopo le imprese compiute con le rispettive squadre, Francesco Guidolin allo (dopo averla portata a un'onorevole salvezza raggiunta in rimonta) e Claudio Ranieri, che ha condotto il alla storica vittoria del campionato inglese. Conferme infine anche per J\u00fcrgen Klopp al e Ars\u00e8ne Wenger all'.\nFormula.\nCome nelle precedenti annate, per via del Ranking UEFA, accedono alla fase a gironi della Champions League le prime tre squadre classificate, mentre la 4\u00aa approda di diritto al turno di spareggi della stessa competizione. Entrano in v la 5\u00aa squadra classificata e le vincenti di FA Cup e League Cup. Nel caso in cui le vincenti delle due coppe nazionali siano gi\u00e0 qualificate alle coppe europee tramite il campionato, al loro posto si qualificheranno la 6\u00aa in campionato ed eventualmente la 7\u00aa. Le ultime tre squadre classificate retrocedono in Championship.\nCalciomercato.\nSessione estiva.\nNella sessione estiva, Antonio Conte \u00e8 diventato il nuovo allenatore del con l'obiettivo di far tornare i \"blues\" competitivi dopo una stagione fallimentare, chiusa al decimo posto. L'accordo era ufficiale dal 4 aprile 2016, ma prima di allenare i \"blues\" l'allenatore pugliese doveva portare a termine il suo incarico come C.T. dell'Italia a Euro 2016. Jos\u00e9 Mourinho divent\u00f2 il nuovo allenatore del , dopo che per mesi si era parlato di una possibile staffetta tra lui e l'olandese Van Gaal sulla panchina dei reds. Il sostitu\u00ec Manuel Pellegrini con Pep Guardiola. L'accordo era ufficiale dal 2 febbraio 2016, ma Guardiola doveva completare il proprio incarico con il . Il invece assunse come nuovo allenatore Walter Mazzarri, facendo diventare cos\u00ec 4 gli allenatori italiani in Premier (gli altri 3 sarebbero il gi\u00e0 citato Conte, Francesco Guidolin e Claudio Ranieri, fresco vincitore del titolo nella stagione 2015-2016 con il ). Tra le altre squadre ad aver cambiato allenatore ci sono l' che ha affidato l'incarico a Ronald Koeman, ex allenatore del .\nIl Chelsea acquist\u00f2 dal Leicester City uno dei protagonisti della squadra campione d'Inghilterra 2015-2016, ovvero N'Golo Kant\u00e9 per 36 milioni di euro, Michy Batshuayi dal per 39 milioni di euro, Marcos Alonso dalla per 26,5 milioni di euro e David Luiz per 38,5 milioni di euro (trattasi di un ritorno in quanto Luiz gioc\u00f2 nel Chelsea dal gennaio 2011 al 2014). Come terzo portiere i \"blues\" presero Eduardo, campione d'Europa nel 2016 con la Nazionale Portoghese (da portiere da riserva) che nella stagione 2010-2011 milit\u00f2 in Serie A nel .\nNon fu da meno il Manchester Utd che acquist\u00f2 Paul Pogba per 105 milioni di euro dalla ; oltre a essere un ritorno, in quanto il francese gi\u00e0 milit\u00f2 in passato per la squadra mancuniana (dal 2009 al 2011 nelle giovanili, mentre nella stagione 2011-2012 gioc\u00f2 poche partite in prima squadra), Pogba diventa all'epoca il giocatore pi\u00f9 pagato nella storia del calcio. Oltre a Pogba alla corte di Mourinho arrivarono altri tre giocatori di livello: Zlatan Ibrahimovi\u0107 a parametro zero dal , Henrix Mxit'aryan dal per 31,5 milioni di euro ed Eric Bailly dal per 38 milioni di euro.\nIl Manchester City invece ha investito meno soldi dell'altro club di Manchester ma ha preso pi\u00f9 giocatori: su tutti John Stones, difensore proveniente dell' pagato 56,5 milioni (pi\u00f9 4 di bonus per un totale di 60,5). Oltre a Stones i \"citizens\" hanno acquistato anche \u0130lkay G\u00fcndo\u011fan dal Borussia Dortmund per 27 milioni di euro, Nolito dal per 18 milioni di euro, Leroy San\u00e9 dallo per 45 milioni di euro e Claudio Bravo dal per 18 milioni di euro. Per quanto riguarda le operazioni in uscita i \"citizens\" hanno ceduto in prestito Joe Hart in Italia al , il canterano Seko Fofana, sempre in Italia, all' (ma in questo caso a titolo definitivo per 3,5 milioni di euro pi\u00f9 2 di bonus) e Mart\u00edn Demichelis all' a parametro zero.\nSessione invernale.\nNella sessione invernale di calciomercato niente acquisti per le big del campionato, fatta eccezione per il Manchester City che ha completato il trasferimento di Gabriel Jesus (gi\u00e0 acquistato la scorsa estate dal ): piuttosto, hanno salutato definitivamente alcuni giocatori di spicco come Oscar e Ivanovic del Chelsea, passati rispettivamente al e allo , o Depay, passato all\u2019. Le vere protagoniste sul mercato sono state soprattutto le squadre in lotta per la salvezza: il si \u00e8 assicurato diversi nomi importanti come quelli di Sakho e van Aanholt, mentre lo si \u00e8 rinforzato con l\u2019esterno ex Narsingh, Carroll, Olsson e Jordan Ayew (fratello di Andr\u00e9, proprio ex giocatore dei gallesi e ora al ). Ancora meglio l\u2019 che, pur avendo perso due elementi fondamentali come Livermore (passato al WBA) e Snodgrass, ha acquistato addirittura 8 giocatori, tra cui l\u2019ex Inter Andrea Ranocchia. Bene anche (soprattutto con il colpo Schneiderlin), mentre il West Ham ha dovuto dolorosamente salutare Dimitri Payet (tornato al ).\nAvvenimenti.\nGirone di andata.\nPartono forti le tre squadre pi\u00f9 attese: dopo tre giornate a punteggio pieno si trovano infatti il Chelsea di Conte, il Manchester City di Guardiola ed il Manchester United di Mourinho. Gi\u00e0 dalla giornata successiva per\u00f2 gli equilibri cambiano quando il City espugna Old Trafford nel derby e si lancia in fuga con 6 successi consecutivi. Il primo segnale d'allarme arriva alla settima giornata quando il vince con autorit\u00e0 lo scontro diretto. In difficolt\u00e0 il Manchester United che incappa in una serie di pareggi ed il Chelsea con alcuni bookmaker che quotano ad una cifra bassa l'esonero di Conte dopo le sconfitte abbastanza nette contro Liverpool ed Arsenal. Proprio nel derby per\u00f2 Conte decide di cambiare modulo e passare alla sua tipica difesa a 3. I Blues svoltano ed iniziano un filotto di vittorie che li portano in cima alla classifica.\nLo scontro diretto all'Etihad vede il City prendere il comando nel primo tempo, ma nella ripresa la stagione svolta ed il titolo prende la strada di Londra: De Bruyne centra la traversa a porta vuota, sul ribaltamento di fronte il Chelsea pareggia e nel finale vince la partita. Il Chelsea \u00e8 campione d'inverno con 13 vittorie consecutive in una sola stagione, un record per la Premier League. Alle sue spalle emerge il Liverpool che il 31 dicembre sconfigge di misura il Manchester City. Guardiola \u00e8 clamorosamente fuori dai giochi per il titolo. Terzo \u00e8 l'Arsenal, il Tottenham condivide la quarta posizione con gli skyblues di Manchester mentre il Manchester United \u00e8 attardato in sesta posizione. In zona retrocessione , Hull City e Swansea City inseguono ed i campioni in carica del Leicester City che non replica le entusiasmanti prestazioni europee.\nGirone di ritorno.\nLa prima gara dell'anno segna una svolta nella corsa al titolo quando il Tottenham si impone nettamente sul Chelsea ponendo fine al filotto di vittorie della capolista. Sono proprio gli Spurs a lanciare la sfida al titolo visto che il Liverpool entra in crisi con solo 6 punti ottenuti nei primi 2 mesi dell'anno mentre l'Arsenal come di consueto accusa una flessione di risultati nella seconda parte della stagione. Il Chelsea si riprende bene dalla sconfitta ed infila una nuova serie positiva che permette agli uomini di Conte di mantenere un vantaggio rassicurante sui rivali londinesi.\nIn coda intanto fa scalpore l'esonero di Claudio Ranieri appena 9 mesi dopo aver portato il Leicester City al titolo di campione d'Inghilterra, con le Foxes, precipitate in zona retrocessione e col rischio quindi di essere la prima squadra campione a retrocedere dal 1937-1938. Clamorosamente per\u00f2 dopo la cacciata del tecnico testaccino il Leicester mette insieme una serie di risultati utili che permetteranno al club di raggiungere una tranquilla salvezza con in panchina l'ex vice Craig Shakespeare. Nel frattempo il Chelsea rallenta venendo prima a sorpresa sconfitto da un Crystal Palace a caccia di punti salvezza e rigenerato dalle cure di Sam Allardyce, tornato in panchina dopo lo scandalo che lo vide coinvolto in autunno alla guida della nazionale, e poi da un Manchester United che si rende protagonista di un pessimo finale di campionato, distratto dalla Europa League.\nIl Tottenham si riporta fino a meno 4 ma la sconfitta alla terzultima giornata sul campo del West Ham United segna la resa per gli uomini di Pochettino. Il Chelsea espugna il campo del West Bromwich alla penultima giornata e si laurea cos\u00ec campione d'Inghilterra per la sesta volta nella sua storia. Alle spalle delle londinesi emerge con un finale di stagione positivo il Manchester City che centra quantomeno la qualificazione diretta alla fase a gironi di Champions League mentre il Liverpool conclude al 4\u00ba posto e stacca il pass per il preliminare. Beffato l'Arsenal che rimane fuori dalla massima competizione europea dopo 19 partecipazioni consecutive. Per i Gunners la stagione \u00e8 stata pi\u00f9 interessante fuori dal campo con le continue proteste dei tifosi contro il manager Wenger. Ai preliminari di Europa League parteciper\u00e0 invece l'Everton che distanzia nettamente il resto del gruppo.\nIn coda arriva con anticipo la condanna per il Sunderland, a cui non riesce l'ennesima rimonta, e per un Middlesbrough che chiude con il peggior attacco. L'ultima retrocessa \u00e8 l'Hull City, partito come principale candidato alla retrocessione ma che stupisce tutti lottando fino alla fine nonostante un mercato deficitario sia in estate che in inverno. Fatale alle Tigers \u00e8 la sconfitta subita sul campo del Crystal Palace che scampa alla retrocessione insieme ad uno Swansea City protagonista di un ottimo finale di stagione.\nClassifica finale.\nLegenda:\nRegolamento:\nStatistiche.\nSquadre.\nPrimati stagionali.\nSquadre\nPartite"}
{"id": "5995088", "revid": "1310927", "url": "https://it.wikipedia.org/wiki?curid=5995088", "title": "Jos\u00e9 Carlos Cracco Neto", "text": "Carriera.\nClub.\nHa sempre giocato in Brasile, dopo aver iniziato nelle giovanili del S\u00e3o Carlos, nel 2006, a 11 anni, passa a quelle del . Dopo un anno si trasferisce all'Am\u00e9rica, ma nel 2009 ritorna al Santos. Nel 2014 passa in prima squadra e l'11 maggio 2014 esordisce in campionato, nella trasferta contro la , vinta per 2-0. Il 13 giugno 2016 segna il suo primo gol, nella vittoria esterna per 2-0 contro il .\nNazionale.\nHa fatto parte della nazionale Under-23 brasiliana.\nViene convocato per le Olimpiadi 2016 in Brasile.\nStatistiche.\nPresenze nei club.\n\"Statistiche aggiornate al 30 giugno 2016\"."}
{"id": "5995089", "revid": "287204", "url": "https://it.wikipedia.org/wiki?curid=5995089", "title": "R136c", "text": "R136c \u00e8 una stella di Wolf-Rayet nella costellazione del Dorado. \u00c8 una delle stelle pi\u00f9 massicce e pi\u00f9 luminose conosciute, la seconda dopo R136a1, con una massa di 230 volte quella solare, e una luminosit\u00e0 di volte quella del Sole.\nLa stella fa parte del superammasso stellare R136, posto al centro della Nebulosa Tarantola, la pi\u00f9 grande regione di formazione stellare del Gruppo Locale, nella Grande Nube di Magellano.\nCaratteristiche.\nCome tutte le stelle di Wolf-Rayet, R136c sta subendo una grave perdita di massa a causa di un intenso vento stellare, che ad una velocit\u00e0 di 2000\u00a0km/s fa perdere alla stella all'anno. L'elevata massa comprime e riscalda il nucleo favorendo la fusione rapida dell'idrogeno attraverso il ciclo del carbonio-azoto, portando la luminosit\u00e0 stellare a L\u2609. Si sospetta che sia una binaria, per via dell'emissione di raggi X tipica dei casi in cui i venti stellari provenienti da due diverse componenti collidono fra loro, anche se il contributo sulla luminosit\u00e0 totale della secondaria pare essere trascurabile.\nNonostante la giovane et\u00e0, la stella ha gi\u00e0 perso una consistente parte della sua massa a causa del suo vento stellare, tuttavia \u00e8 ancora nella sequenza principale, nonostante che i prodotti espulsi dal vento stellare la facciano assomigliare ad un classe pi\u00f9 evoluta di stelle, come quelle di .\nI modelli evolutivi di stelle supermassicce con livelli di metallicit\u00e0 simili a quelli del Sole, suggeriscono che queste stelle esplodano in supernove di tipo Ic, anche se per le binarie sono possibili diversi scenari. Alcune di queste supernove possono produrre dei lampi gamma e lasciare come resto dell'esplosione un buco nero."}
{"id": "5995090", "revid": "1573940", "url": "https://it.wikipedia.org/wiki?curid=5995090", "title": "Silvano Micele", "text": ""}
{"id": "5995091", "revid": "531291", "url": "https://it.wikipedia.org/wiki?curid=5995091", "title": "Horrea Aniciana", "text": "Gli Horrea Aniciana erano magazzini della XIII regione augustea dell'antica Roma. Non sono ancora stati individuati e di essi \u00e8 pervenuto solo il nome tramite le citazioni di testi antichi.\nIn particolare, sono menzionati nei Cataloghi regionari: la \"Notitia\" riporta \"Aniciana\", mentre il \"Curiosum\" riporta \"Anicetiana\", che \u00e8 probabilmente il nome corretto. \nPresumibilmente dovevano sorgere nell'area dell'\"Emporium\"."}
{"id": "5995092", "revid": "1305772", "url": "https://it.wikipedia.org/wiki?curid=5995092", "title": "Distretto di A\u00efn Makhlouf", "text": "Il distretto di A\u00efn Makhlouf \u00e8 un distretto della provincia di Guelma, in Algeria.\nComuni.\nIl distretto di A\u00efn Makhlouf comprende 3 comuni:"}
{"id": "5995093", "revid": "81761340", "url": "https://it.wikipedia.org/wiki?curid=5995093", "title": "Parit\u00e0 tra i sessi", "text": ""}
{"id": "5995094", "revid": "81761355", "url": "https://it.wikipedia.org/wiki?curid=5995094", "title": "Uguaglianza tra i sessi", "text": ""}
{"id": "5995095", "revid": "76069", "url": "https://it.wikipedia.org/wiki?curid=5995095", "title": "Distretto di Bouchegouf", "text": "Il distretto di Bouchegouf \u00e8 un distretto della provincia di Guelma, in Algeria.\nComuni.\nIl distretto di Bouchegouf comprende 4 comuni:"}
{"id": "5995104", "revid": "76069", "url": "https://it.wikipedia.org/wiki?curid=5995104", "title": "Distretto di Guelaat Bou Sbaa", "text": "Il distretto di Guelaat Bou Sbaa \u00e8 un distretto della provincia di Guelma, in Algeria.\nComuni.\nIl distretto di Guelaat Bou Sbaa comprende 6 comuni:"}
{"id": "5995105", "revid": "1305772", "url": "https://it.wikipedia.org/wiki?curid=5995105", "title": "Distretto di Hammam Debagh", "text": "Il distretto di Hammam Debagh \u00e8 un distretto della provincia di Guelma, in Algeria.\nComuni.\nIl distretto di Guelma comprende 3 comuni:"}
{"id": "5995106", "revid": "1005847", "url": "https://it.wikipedia.org/wiki?curid=5995106", "title": "Distretto di Hammam N'Bails", "text": "Il distretto di Hammam N'Bails \u00e8 un distretto della provincia di Guelma, in Algeria.\nComuni.\nIl distretto di Guelma comprende 3 comuni:"}
{"id": "5995109", "revid": "76069", "url": "https://it.wikipedia.org/wiki?curid=5995109", "title": "Distretto di H\u00e9liopolis", "text": "Il distretto di H\u00e9liopolis \u00e8 un distretto della provincia di Guelma, in Algeria.\nComuni.\nIl distretto di Guelma comprende 3 comuni:"}
{"id": "5995113", "revid": "80598", "url": "https://it.wikipedia.org/wiki?curid=5995113", "title": "I Just Want to Make Love to You", "text": "I Just Want to Make Love to You \u00e8 una canzone blues scritta da Willie Dixon e registrata da Muddy Waters nel 1954, pubblicata su singolo con il titolo Just Make Love to Me (Chess 1571).\nIl brano.\nIl singolo raggiunse la quarta posizione nella classifica statunitense \"Billboard\" R&amp;B Best Sellers.\nNel 1968 Waters registr\u00f2 nuovamente la canzone per l'album \"Electric Mud\" (1968).\nBrano blues tra i pi\u00f9 celebri, da allora la canzone \u00e8 stata fatta oggetto di numerose reinterpretazioni da parte di artisti di svariate influenze musicali."}
{"id": "5995114", "revid": "1846281", "url": "https://it.wikipedia.org/wiki?curid=5995114", "title": "Finale della Coppa dei Campioni 1966-1967", "text": "La finale della 12\u00aa edizione di Coppa dei Campioni si disput\u00f2 il 25 maggio 1967 presso l'Est\u00e1dio Nacional di Oeiras, nel distretto di Lisbona, tra gli scozzesi del e gli italiani dell'. All'incontro assistettero circa spettatori. Il match, arbitrato dal tedesco occidentale Kurt Tschenscher, vide la vittoria per 2-1 della squadra britannica.\nIl cammino verso la finale.\nIl di Jock Stein esord\u00ec al primo turno contro gli svizzeri dello , vincendo con un risultato complessivo di 5-0. Agli ottavi di finale i \"Celts\" sconfissero agilmente il sia all'andata che al ritorno col risultato di 3-1. Ai quarti i \"biancoverdi\" persero la partita d'andata contro il 1-0 per poi ribaltare il risultato al Celtic Park con un gol allo scadere di Billy McNeill. In semifinale fu la volta dei cecoslovacchi del Dukla Praha a dover fare strada a quelli che poi sarebbero stati ricordati come i \"Lisbon Lions\".\nL' di Helenio Herrera inizi\u00f2 il cammino europeo contro i sovietici del , che super\u00f2 con difficolt\u00e0 vincendo 1-0 a Milano e pareggiando 0-0 a Mosca. Agli ottavi i \"nerazzurri\" superarono agilmente i campioni d'Ungheria del con un 4-1 totale. Ai quarti di finale fu la volta dei campioni in carica del , che deluse molto le aspettative dei propri tifosi arrendendosi a San Siro per 1-0 e al Bernab\u00e9u per 2-0. Pi\u00f9 combattuta fu la sfida in semifinale con i bulgari del ; le partite di andata e ritorno si conclusero entrambe con il risultato di 1-1, sicch\u00e9 fu necessario uno spareggio per sancire il vincitore: ebbero la meglio gli interisti che si imposero 1-0.\nLa partita.\nA Lisbona, in un clima torrido e afoso, va in scena la prima finale di Coppa dei Campioni con protagonista una squadra d'oltremanica. L'Inter, che due anni prima aveva conquistato il suo secondo trofeo, ha tutti i favori del pronostico contro un avversario all'esordio in competizioni internazionali. Infatti i \"Nerazzurri\" partono subito forte e dopo appena sei minuti Renato Cappellini viene steso in area e Sandro Mazzola trasforma il calcio di rigore assegnato dall'arbitro Tschenscher.\nNella ripresa i calciatori dell'Inter calano sotto il piano fisico, complice il caldo della capitale lusitana e la \"gara 3\" giocata qualche settimana prima con il CSKA Sofia, e lasciano giocare il Celtic che si rende pericoloso pi\u00f9 volte con i terzini Jim Craig e Tommy Gemmell, che macinano gioco sulle fasce e proprio da loro parte l'azione del pareggio: cross di Craig e siluro di Gemmell che trafigge Giuliano Sarti. A sette minuti dal termine arriva poi il sigillo di Stevie Chalmers che di fatto chiude il ciclo della Grande Inter e apre quello dei \"Lisbon Lions\"."}
{"id": "5995117", "revid": "1543377", "url": "https://it.wikipedia.org/wiki?curid=5995117", "title": "Arena Komb\u00ebtare", "text": "L'Arena Komb\u00ebtare (in italiano: \"Arena Nazionale\"), noto per ragioni di sponsorizzazione come Air Albania Stadium, \u00e8 uno stadio di calcio situato nel centro di Tirana, in Albania. Dal novembre 2019 ospita le partite dell'Albania, le finali della Coppa d'Albania e della Supercoppa albanese. \nPrimo stadio in Albania per capienza con posti a sedere, sorge sulla stessa area del preesistente e demolito Qemal Stafa.\nOspiter\u00e0 nel 2022 la prima finale della UEFA Europa Conference League.\nStoria.\nProgetto e realizzazione.\nTra il 2010 ed il 2015 la FSHF prov\u00f2 per due volte, ma senza successo, a costruire un nuovo stadio nel quale la nazionale albanese potesse giocare le sue partite in casa. La decisione di costruire il nuovo stadio venne presa dopo che la UEFA nel 2009 aveva ritenuto che tutti gli stadi albanesi fossero obsoleti e di conseguenza fuori standard per disputare partite internazionali.\nVista la situazione urgente, il governo albanese decise nel 2014 di rinnovare lo stadio Elbasan Arena per poter permettere alla nazionale albanese di giocare le partite in casa delle qualificazioni ad Euro 2016.\nAll'inizio del 2016, la FSHF (sostenuta dal governo) decise di approvare la costruzione del nuovo stadio al posto del vecchio Qemal Stafa; l'investimento complessivo per la realizzazione del nuovo impianto, \u00e8 stato stimato tra i 50-60 milioni di euro. La costruzione venne affidata alla compagnia di costruzioni albanese AlbStar Sh.p.k con un partenariato pubblico-privato: la FSHF si aggiudic\u00f2 dunque un impianto sportivo nuovo, insieme a tutti gli spazi dedicati allo sport, mentre la compagnia ricevette in gestione tutti gli spazi destinati all'uso commerciale. \nIl progetto dell'impianto \u00e8 opera dello studio d'architettura italiano Archea Associati e dell'architetto fiorentino Marco Casamonti, e ha compreso la salvaguardia della facciata monumentale originale dello stadio precedente, grazie a un intervento di restauro filologico operato dalla societ\u00e0 fiorentina Tacheolab.\nLavori.\nI lavori di demolizione del Qemal Stafa iniziarono nel giugno del 2016 e hanno preservato - per poi inglobare nella nascente struttura - la monumentale entrata in marmo in stile razionalista del precedente stadio, nato nel periodo del regime fascista italiano in Albania (1939-1943). \nUna volta terminati questi lavori, si \u00e8 proceduto con la costruzione del nuovo impianto. I lavori sono terminati a settembre 2019. \nL'esordio ufficiale \u00e8 avvenuto il 17 novembre 2019, in Albania-Francia 0-2, valevole per l'ultima giornata delle qualificazioni a Euro 2020.\nPartite importanti.\n\u00c8 deciso che all'Arena Kombetare sar\u00e0 ospitata la finale di Conference League di quest'anno.\nCaratteristiche tecniche.\nDi seguito vengono elencate le caratteristiche tecniche dell'impianto."}
{"id": "5995118", "revid": "1005847", "url": "https://it.wikipedia.org/wiki?curid=5995118", "title": "Distretto di Houari Boum\u00e9di\u00e8ne", "text": "Il distretto di Houari Boum\u00e9di\u00e8ne \u00e8 un distretto della provincia di Guelma, in Algeria.\nComuni.\nIl distretto di Houari Boumedi\u00e8nne comprende 4 comuni:"}
{"id": "5995119", "revid": "1005847", "url": "https://it.wikipedia.org/wiki?curid=5995119", "title": "Distretto di Khezaras", "text": "Il distretto di Khezara \u00e8 un distretto della provincia di Guelma, in Algeria.\nComuni.\nIl distretto di Khezaras comprende 3 comuni:"}
{"id": "5995121", "revid": "76069", "url": "https://it.wikipedia.org/wiki?curid=5995121", "title": "Distretto di Oued Zenati", "text": "Il distretto di Oued Zenati \u00e8 un distretto della provincia di Guelma, in Algeria.\nComuni.\nIl distretto di Oued Zenati comprende 3 comuni:"}
{"id": "5995122", "revid": "181699", "url": "https://it.wikipedia.org/wiki?curid=5995122", "title": "Danze Slave", "text": ""}
{"id": "5995123", "revid": "81761769", "url": "https://it.wikipedia.org/wiki?curid=5995123", "title": "Operazioni coperte", "text": ""}
{"id": "5995128", "revid": "181699", "url": "https://it.wikipedia.org/wiki?curid=5995128", "title": "Suite Ceca", "text": ""}
{"id": "5995134", "revid": "2033069", "url": "https://it.wikipedia.org/wiki?curid=5995134", "title": "Dead of Summer", "text": "Dead of Summer \u00e8 una serie televisiva statunitense di genere horror/soprannaturale creata da Adam Horowitz, Edward Kitsis e Ian Goldberg per Freeform. La serie \u00e8 ambientata negli anni '80 a Camp Stillwater, un campo estivo del Midwest. Nel mese di novembre 2015, Freeform ha emesso l'ordine di produrre la serie. La serie \u00e8 stata concepita come un'antologia, con ogni stagione concepita come una miniserie autonoma, seguendo un diverso gruppo di personaggi in ambientazioni simili. \nLa serie ha debuttato il 28 giugno 2016 e si \u00e8 conclusa il 30 agosto 2016. \"Dead of Summer\" \u00e8 stato prodotto da ABC Signature e Kitsis/Horowitz. Adam Horowitz, Edward Kitsis e Ian Goldberg sono gli sceneggiatori ed i produttori esecutivi della serie. Steve Pearlman, inoltre, funge anche da produttore esecutivo. L'8 novembre 2016 Freeform cancella la serie dopo una sola stagione.\nTrama.\nAmbientato nel 1989, la scuola \u00e8 chiusa per l'estate, un gruppo di ragazzi si ritrova al Camp Stillwater, un campo estivo del Midwest apparentemente idilliaco, in cui si vivono molte esperienze tra cui i primi amori, i primi baci e le prime uccisioni. L'oscura e antica mitologia di Stillwater si risveglia, e quella che doveva essere un'estate di divertimento si trasforma presto in una delle pi\u00f9 indimenticabili, spaventose e malvagie di sempre.\nL'estate di Amy, Cricket, Joel, Jessica, Drew, Alex e Blair viene cos\u00ec rovinata, durante la quale si susseguono alcuni macabri omicidi ma soprattutto sovrannaturali. In tutto ci\u00f2 interviene anche il giovane vice-sceriffo Garrett.\nProduzione.\nSviluppo.\n\"Dead of Summer\" \u00e8 stato ordinato il 18 novembre 2015, insieme all'annuncio che ABC Family si sarebbe trasformando in Freeform a partire dal gennaio 2016. Lo show \u00e8 una riunione dei creatori di \"Lost\" e \"C'era una volta\", Edward Kitsis e Adam Horowitz, e di Ian B. Goldberg, un tempo anche scrittore. Nel febbraio 2016 \u00e8 stato annunciato che le star di \"Lost\" e \"C'era una volta\", rispettivamente Elizabeth Mitchell e Elizabeth Lail, sarebbero state le prime ad entrare nel cast, iniziando cos\u00ec facendo una seconda riunione tra scrittori e attori. Nel mese di aprile 2016, Freeform ha annunciato che la serie sarebbe andata in onda il 28 giugno 2016. L'8 novembre 2016 Freeform cancella ufficialmente la serie.\nRiprese.\nLe riprese della serie sono iniziate ufficialmente il 21 marzo 2016 a Vancouver. Horowitz ha diretto l'episodio pilota, solo il suo secondo episodio per la televisione nelle vesti di regista dal momento che il primo fu il tredicesimo episodio della quarta stagione di \"C'era una volta\", intitolato \"Imperdonabile\". \nIl decimo e ultimo episodio della prima stagione \u00e8 stato diretto da Steve Miner, regista di \"Week-end di terrore\" e \"Halloween 20 anni dopo\"."}
{"id": "5995135", "revid": "287204", "url": "https://it.wikipedia.org/wiki?curid=5995135", "title": "Parigi-Roubaix 1956", "text": "La Parigi-Roubaix 1956, cinquantaquattresima edizione della corsa, fu disputata l'8 aprile 1956, per un percorso totale di 252\u00a0km. Fu vinta dal francese Louison Bobet, giunto al traguardo con il tempo di 6h01'26\" alla media di 41,830\u00a0km/h davanti a Alfred De Bruyne e Jean Forestier.\nI ciclisti che tagliarono il traguardo a Roubaix furono 80. "}
{"id": "5995143", "revid": "709565", "url": "https://it.wikipedia.org/wiki?curid=5995143", "title": "Chiesa di Santa Maria Assunta (Polizzi Generosa)", "text": "La chiesa di Santa Maria Assunta o chiesa di Santa Maria Maggiore \u00e8 il principale luogo di culto di Polizzi Generosa. Appartenente alla Diocesi di Cefal\u00f9 sotto il patrocinio di Gandolfo da Binasco, arcipretura di Polizzi Generosa.\nStoria.\nEpoca normanna.\nL'edificio sorge nella parte alta della citt\u00e0 ai piedi del colle denominato \u00abCastello\u00bb con prospetto rivolto a levante. Le prime strutture risalgono all'epoca normanna erette per volont\u00e0 della contessa Adelasia di Adern\u00f2, nipote del Gran Conte Ruggero, consorte di Rinaldo dell'Aquila e signora di Polizzi.\nEpoca spagnola.\nLa costruzione \u00e8 ingrandita sotto i Ventimiglia in stile gotico e varie volte rimaneggiata nel corso dei secoli, rifacimenti che si susseguirono nel corso degli anni in particolare nel 1620, profondamente modificata nel 1690, nel 1764, anno in cui venne diroccata, fino alla parziale riedificazione del 1794. I caratteri originali normanni sono riconoscibili sotto il cinquecentesco portico laterale, nella finestra lunga e stretta e nell'antico portale denominato di \u00abSan Cristoforo\u00bb.\nA Gandolfo Buongiorno spettano le modifiche del prospetto e la demolizione del primitivo campanile.\nInterno.\nL'impianto \u00e8 di tipo basilicale a tre navate suddivise da pilastri con capitelli e archi a sesto acuto. Giurati, nobili, confraternite hanno contribuito ad arricchirla dopo il passaggio al demanio regio dotandola di cappelle, coro, organo, il \"Crocifisso\" e la \"cona grande\", polittico realizzato da Antonello Crescenzio.\nSulla porta d'ingresso sono poste \"La Strage degli Innocenti\" e \"Il Martirio dei Diecimila Martiri\", opere di Johannes de Matta, rispettivamente tempera e olio su tela, ambedue collocabili nel quarto decennio del XVI secolo.\nTransetto destro.\n\"Cappella di San Gandolfo\". L'ambiente custodisce l'arca marmorea del santo, opera commissionata dai Giurati di Citt\u00e0 e dal Procuratore della Cappella a Domenico Gagini nel 1482. La lastra tombale di copertura raffigura la figura giacente di San Gandolfo, nella predella sono raffigurati gli \"Apostoli\" con \"Maria Vergine\", quattro angeli e le scene della \"Predica nella matrice per la Quaresima\", il \"Trasporto dell'Arca\", la \"Venerazione dei fedeli\", scolpite attorno al cuscino. Documentata una \"Ultima Cena\", bassorilievo marmoreo realizzato dallo stesso autore. Tra i manufatti pi\u00f9 importanti l\"Urna di San Gandolfo\". Quest'ultima opera degli argentieri Andrea Di Leo, Nibilio Gagini, Giuseppe Gagini, Giovanni Zuccaro, realizzata tra il XVI e XVII secolo su incarico dei Giurati e dell'Universit\u00e0 di Polizzi nel 1549, con successivi interventi su una preesistente cassa di legno del 1320. Il primitivo involucro \u00e8 interamente rivestito da lamine d'argento, suddiviso in nicchie intervallate da paraste, contenenti le statuette degli \"Apostoli\", \"San Francesco d'Assisi\", \"Sant'Antonio di Padova\" e l\"'Annunciazione\". Il mezzobusto sormonta il manufatto caratterizzato dalle pregevoli fattezze del volto argenteo di \"San Gandolfo\", opera magistrale di Nibilio Gagini.\nAltare maggiore.\n\"Cona grande\", polittico realizzato da Antonello Crescenzio e documentato per l'altare maggiore ovvero una macchina con sculture marmoree e lignee, di cui si conserva soltanto la predella con gli Apostoli posta in sagrestia e due figure superstiti raffiguranti San Giovanni Battista e San Giovanni Evangelista, opere documentate nel museo Alessi di Enna. Questa, come tante altre opere, fu disassemblata e quasi interamente distrutta in seguito ai rifacimenti che si susseguirono nel corso degli anni, questa in particolare nel 1620 quando fu ampliata l'abside e nel 1764, anno in cui fu smantellata per ingrandire gli ambienti posti dietro l'altare maggiore.\nSull'odierna sopraelevazione \u00e8 collocata la \"Madonna con bambino\", statua marmorea opera documentata di Giuliano Mancino del 1508."}
{"id": "5995159", "revid": "93556", "url": "https://it.wikipedia.org/wiki?curid=5995159", "title": "Momofuku And\u014d", "text": "\u00c8 noto per aver ideato e commercializzato i noodle istantanei, pietanza tradizionale giapponese a base di \"ramen\" e minestra di pollo o verdure ottenuta con un particolare procedimento di precottura e disidratazione. Questi noodle sono confezionati in pratici contenitori di polistirolo che ne consentono il consumo immediato, previa aggiunta di acqua calda.\nBiografia.\nAnd\u014d nacque come nel 1910 da una agiata famiglia cinese di Kagi-cho (ora Chiayi) nell'isola di Formosa, a quel tempo possedimento giapponese e oggi isola pi\u00f9 importante di Taiwan. Dopo la morte dei genitori fu cresciuto a Tainan-cho (l'attuale Tainan) dai nonni, che possedevano un piccolo negozio di stoffe e che lo ispirarono, all'et\u00e0 di 22 anni, ad avviare a Taipei una sua impresa personale nel campo tessile investendo 190.000 yen.\nNel 1933 And\u014d si rec\u00f2 a Osaka, dove apr\u00ec un'impresa di abbigliamento mentre studiava materie economiche alla Ritsumeikan University. Dopo la seconda guerra mondiale divenne cittadino giapponese e si trasfer\u00ec definitivamente in Giappone, dove continu\u00f2 a frequentare la Ritsumeikan University e contemporaneamente fond\u00f2 una piccola azienda di merchandising, sfruttando l'eredit\u00e0 della famiglia.\nNel 1948 fu riconosciuto colpevole di evasione fiscale e dovette scontare due anni di reclusione. Nella sua biografia And\u014d spieg\u00f2 che l'incriminazione era dovuta al fatto che aveva finanziato borse di studio per gli studenti, circostanza che a quel tempo costituiva una forma di evasione fiscale. A seguito delle perdita della sua attivit\u00e0 per una serie di bancarotte a catena che interessarono il settore tessile, And\u014d fond\u00f2 una piccola impresa a conduzione familiare che produceva sale (e che sarebbe diventata la Nissin Food) nella citt\u00e0 di Ikeda, nella prefettura di Osaka.\nCon il Giappone ancora alle prese con la carestia del dopoguerra, il Ministero della Salute del tempo cercava di incoraggiare la popolazione a consumare pane di grano che era fornito dagli Stati Uniti. And\u014d si chiese come mai fosse incoraggiato il consumo di pane anzich\u00e9 di ramen, molto pi\u00f9 consoni alla dieta giapponese. La risposta del ministero fu che le aziende produttrici di ramen erano ancora troppo piccole e deboli per sostenere i fabbisogni nazionali. Questo atteggiamento spinse And\u014d a provare a sviluppare una produzione di noodle in proprio. Questa esperienza lo convinse che: \u00abCi sar\u00e0 la pace sulla terra quando i popoli avranno abbastanza da mangiare\u00bb.\nIl 25 agosto 1958, all'et\u00e0 di 48 anni, dopo mesi di prove ed errori nella sperimentazione del suo metodo di \u201cfrittura istantanea\u201d, And\u014d lanci\u00f2 sul mercato la prima confezione di noodles precotti e disidratati a preparazione istantanea. Il gusto originario all'aroma di pollo di quella preparazione fu chiamato \u201cChiken Ramen\u201d. In principio questo prodotto fu considerato una pietanza di lusso con un prezzo di 35 yen, circa sei volte superiore alle tradizionali pietanze a base di noodles del tempo (udon e soba).\nNel 1964, alla ricerca di un modo per promuovere l'industria dei noodle istantanei, And\u014d fond\u00f2 la Instant Food Industry Association, che gett\u00f2 le basi per una competizione di mercato equa e di qualit\u00e0, introducendo diversi requisiti standard come le date di impacchettamento, quelle di scadenza ed i livelli di riempimento sulle confezioni. Il 18 settembre 1971 And\u014d inizi\u00f2 la distribuzione del suo prodotto pi\u00f9 famoso, i Cup Noodles, con la trovata vincente di utilizzare un contenitore di polistirolo alimentare. Con la riduzione dei prezzi le pietanze istantanee divennero un boom di mercato.\nAnd\u014d fu anche il presidente della International Ramen Manufacturers' Association. In suo onore sono stati realizzati il Museo del ramen istantaneo, con ingresso libero, ad Ikeda ed il Cup Noodle Museum a Yokohama, dove, al suo interno, i visitatori possono prepararsi i loro noodle preferiti con una ricca variet\u00e0 di ingredienti.\nSecondo il \"Financial Times\" l'invenzione dei Cup Noodles, ideata da And\u014d all'et\u00e0 di 61 anni, fece aumentare significativamente la popolarit\u00e0 dei noodles istantanei oltreoceano. Egli aveva osservato che gli statunitensi usavano mangiare i noodles tagliandoli in due, mettendoli in una scodella, versandovi sopra acqua calda ed utilizzando normali forchette anzich\u00e9 le bacchette. Questo lo ispir\u00f2 nella scelta e nell'utilizzo della classica confezione attuale, costituita da un contenitore in polistirolo rastremato verso il fondo che potesse aiutare a contenere la pietanza mantenendola calda e che si \u00e8 rivelata il mezzo pi\u00f9 idoneo al consumo del cibo. La praticit\u00e0 e comodit\u00e0 della confezione e l'economicit\u00e0 della soluzione avrebbe reso immediato il consumo del cibo: bastava aprire il coperchio ed aggiungere acqua calda. Tutto ci\u00f2 ha fatto la fortuna della Nissin.\nAnd\u014d \u00e8 morto per arresto cardiaco il 5 gennaio 2007 nell'ospedale di Ikeda, all'et\u00e0 di 96 anni, lasciando la moglie Masako e tre figli. And\u014d ha sempre sostenuto che il segreto della sua lunga vita \u00e8 stato giocare a golf e mangiare \"Chicken ramen\" quasi ogni giorno. Si dice che abbia mangiato \"Instant ramen\" fino al giorno prima della morte.\nSuccesso dell'invenzione.\nNel 2005 una particolare confezione sottovuoto dei suoi prodotti \u00e8 stata anche portata sullo Space Shuttle Discovery dall'astronauta giapponese Soichi Noguchi. Al 2007 il Chicken ramen era ancora venduto in Giappone al prezzo approssimativo al dettaglio di 60 Yen (circa un terzo del prezzo pi\u00f9 economico per un piatto di noodle in un ristorante giapponese). Nel 2009 la domanda dei prodotti precotti sul mercato mondiale raggiunse il livello di 98 miliardi di confezioni."}
{"id": "5995161", "revid": "767487", "url": "https://it.wikipedia.org/wiki?curid=5995161", "title": "Dope - Follia e riscatto", "text": "Dope - Follia e riscatto (\"Dope\") \u00e8 un film statunitense del 2015 diretto da Rick Famuyiwa.\nIl film \u00e8 stato presentato al Sundance Film Festival 2015.\nTrama.\nMalcolm fa di tutto per sopravvivere, tra registrazioni e interviste, in un quartiere difficile di Los Angeles pieno di gangster e spacciatori di droga, durante il suo anno da senior, per cercare di entrare all'Universit\u00e0 di Harvard. Un invito a una serata underground sar\u00e0 la causa di un'avventura con personaggi insoliti e scelte sbagliate."}
{"id": "5995163", "revid": "31886", "url": "https://it.wikipedia.org/wiki?curid=5995163", "title": "Aglaoctenus", "text": "Aglaoctenus \u00e8 un genere di ragni appartenente alla famiglia Lycosidae.\nDistribuzione.\nLe 5 specie note di questo genere sono state reperite in America meridionale.\nTassonomia.\nLa storia tassonomica di questo genere \u00e8 intricata: attribuito inizialmente alla famiglia Pisauridae, venne trasferito alle Lycosidae a seguito di un lavoro dell'aracnologo Carico (1993b), che consider\u00f2 questa denominazione come sinonimo posteriore di \"Porrimosa\" , secondo un'analisi degli esemplari tipo \"Porrima harknessi\" , ma ha la priorit\u00e0 su quella denominazione; Porrimosa era stato ritenuto un sinonimo posteriore di \"Porrima\" , e il nome pi\u00f9 idoneo a sostituirlo.\nLa denominazione \"Porrima\" era per\u00f2 gi\u00e0 occupata da \"Porrima\" , un genere di farfalle della famiglia Noctuidae come fatto notare in un lavoro di Capocasale del 1982 sulla specie tipo di \"Porrima\", \"P. diversa\" ().\nInoltre \u00e8 anche sinonimo posteriore di \"Porrimula\" , che analizz\u00f2 gli esemplari di \"Porrima callipoda\" . Infine era anche considerato sinonimo posteriore di \"Porrima\", sempre nello studio di Capocasale 1982, dove vengono entrambi ritenuti \"nomina dubia\"; \"contra\" un lavoro degli aracnologi Bucherl &amp; Lucas del 1969 che considera queste specie come forme \"juvenili\" di \"Tetragonophthalma\".\nNon sono stati esaminati esemplari di questo genere dal 2011.\nAttualmente, a giugno 2016, si compone di 5 specie:"}
{"id": "5995165", "revid": "125889755", "url": "https://it.wikipedia.org/wiki?curid=5995165", "title": "Age of Ice", "text": "Age of Ice \u00e8 un film catastrofico del 2014 prodotto dalla The Asylum e diretto da Emile Edwin Smith.\nTrama.\nUna serie di improvvisi terremoti squarciano la placca tettonica araba causando un drastico calo delle temperature in tutto il Medio Oriente. La glaciazione improvvisa che segue sconvolge la popolazione e una famiglia di turisti statunitensi, che cerca in tutti i modi di scampare al disastro. I Jones, questo il cognome dei protagonisti, fuggono dalla zona prima in treno e poi in aereo, mentre le piramidi di Giza e la Sfinge vengono ricoperte dai ghiacci.\nDistribuzione.\nIl film \u00e8 stato distribuito il 9 dicembre 2014 negli Stati Uniti d'America.\nAccoglienza.\nIl film \u00e8 stato accolto in modo molto negativo da parte del pubblico: esso, infatti, ha ricevuto un punteggio di 1,8 su IMDb e del 16% su Rotten Tomatoes."}
{"id": "5995168", "revid": "1442080", "url": "https://it.wikipedia.org/wiki?curid=5995168", "title": "Corso Vittorio Emanuele II (Sassari)", "text": "Il corso Vittorio Emanuele II \u00e8 una tra le vie storiche principali di Sassari.\nStoria.\nGli atti dei secoli XVII e XVIII appellano il corso \"Plaza de Cotinas\", \"Sa ruga de cotinas\" o \"Platha de Cotinas\", mentre la piantina del 1799 di Giovanni Masetti Raimondi riporta la parte vicina a Piazza Sant'Antonio \"Campu di Carros\" (piazza dei carri). La parte alla met\u00e0 della via veniva chiamata inizialmente \u201c\"Ruga de cotinas\"\u201d, ossia \u201c\"rua\"\u201d (\u201cstrada\u201d) e \u201c\"de cotinas\"\u201d (\u201cdi pietre\u201d); in seguito venne detta ispanicamente \u201cplaza\u201d o \u201cplatha\u201d, non inteso come piazza ma come via larga. Gi\u00e0 nel 1872 risulta essere nominata al monarca italiano. Fino ai primi anni del '900 continua a risultare come via. Il Corso Vittorio Emanuele inizia in corrispondenza di Piazza Azuni (un tempo sull'ampia scalinata della chiesa gotica di Santa Caterina, demolita nel XIX secolo) e termina in Piazza Sant'Antonio. Lungo la via sono ancora visibili case gotiche risalenti al 1400, come la Casa Farris, la Casa di Re Enzo (con dei capitelli scolpiti)."}
{"id": "5995169", "revid": "144796", "url": "https://it.wikipedia.org/wiki?curid=5995169", "title": "Battaglia d'Alicudi", "text": ""}
{"id": "5995172", "revid": "767487", "url": "https://it.wikipedia.org/wiki?curid=5995172", "title": "In fondo alla piscina", "text": "In fondo alla piscina (\"La \u00faltima se\u00f1ora Anderson\") \u00e8 un film giallo del 1971, diretto da Eugenio Mart\u00edn. Trattasi di una co-produzione italo-spagnola, minoritaria per l'Italia che vede, come attrice co-protagonista, Marina Malfatti e, in ruoli da comprimari, Miranda Campa ed Enzo Garinei.\nTrama.\nLa giovane Lilian sospetta che la sorella sia stata uccisa dal marito, Arthur Anderson. L'uomo \u00e8 infatti rimasto vedovo per ben tre volte ed \u00e8 stato accusato di aver ucciso le tre mogli, per intascare ingenti somme, venendo per\u00f2 assolto.\nLilian, con l'aiuto di un detective privato, assume l'identit\u00e0 di Julie Spencer, usando i documenti contraffatti di una ricca ereditiera alienata di mente, ricoverata presso un ospedale psichiatrico. Con la nuova identit\u00e0 s'avvicina ad Anderson ma, suo malgrado, non riesce a raccogliere le prove che Arthur abbia ucciso le precedenti mogli, tra cui sua sorella. Lilian diventa l'amante di Arthur e poi inscena il loro matrimonio, coinvolgendo un finto prete.\nIn seguito a un litigio Lilian scappa di casa. Denunciando la scomparsa alla polizia, Anderson scopre che Julia Spencer era stata ricoverata in un ospedale psichiatrico per tre anni dopo aver lasciato morire il marito, creduto infedele, durante un incidente in mare. Quando Lilian torna, Arthur le comunica le sue scoperte, e Lilian sta al gioco. Un giorno, Arthur la sorprende mentre parla con il detective al telefono; credendo voglia ucciderla, Lilian fugge in macchina, finendo fuori strada. Un poliziotto, vedendola convalescente sul letto di casa, rivela che la donna non \u00e8 Julie, perch\u00e9 egli la rammenta bene.\nIntanto la vera Julie uccide il suo psichiatra, rivedendo in lui il marito morto, e si appresta a uccidere Lilian, in cui proietta la propria identit\u00e0, per mettere a tacere il suo senso di colpa. La rapisce, la lega dopo averla tramortita con un colpo in testa, vuole farla annegare, ma \u00e8 lei stessa, infine, a morire, cadendo in acqua. Sgomberato il campo dagli equivoci, Lilian e Arthur si sposano."}
{"id": "5995175", "revid": "599013", "url": "https://it.wikipedia.org/wiki?curid=5995175", "title": "Caroline Seger", "text": "Nel 2021 stabilisce un nuovo primato, diventando, dopo essere tra le sole sei calciatrici ad aver superato le 200 presenze, la giocatrice con pi\u00f9 presenze in assoluto in una nazionale femminile precedendo la tedesca Birgit Prinz e la connazionale Therese Sj\u00f6gran, entrambe ritirate e ferme a 214 presenze.\nCarriera.\nClub.\nSeger si appassiona al calcio fin da giovanissima, tesserandosi per la societ\u00e0 polisportiva Gantofta IF, nell'omonima area urbana del comune di Helsingborg, contea della Scania, dove nasce e cresce con i genitori, e rimanendovi fino al 1997. Dall'anno seguente si trasferisce al Rydeb\u00e4ck IF, anche questa nell'omonima area urbana di Helsingborg, rimanendo legata alla societ\u00e0 per tre stagioni prima di passare, sempre rimanendo in citt\u00e0, al , dove gioca in una squadra interamente femminile dal 2001 al 2004, nelle sue formazioni giovanili.\nAlla fine del 2004 coglie l'opportunit\u00e0 offertale dal per vestire la maglia della nuova squadra dalla stagione entrante, debuttando in Damallsvenskan, massimo livello del campionato svedese di calcio femminile, dal campionato 2005, rimanendo legata alla societ\u00e0 complessivamente per cinque stagioni e iniziando a collezionare i suoi primi trofei. Seger condivide con le compagne il progressivo aumento di competitivit\u00e0 della principale squadra femminile del grosso centro della Svezia meridionale, che dopo aver raggiunto il 4\u00ba posto nella stagione d'esordio, nel 2006 migliora la posizione in classifica in campionato, 3\u00ba posto, e conquista il suo primo titolo nazionale, la Coppa di Svezia di categoria, Dopo una flessione nella successiva stagione sia in campionato, 6\u00ba posto, oltre all'eliminazione ai quarti di finale Coppa e aver perso per 3-1 con l' la prima edizione della Supercoppa, nel 2008 la squadra riprende connettivit\u00e0, terminando al 2\u00ba posto in campionato, a 4 punti dall'Ume\u00e5 IK, acquisendo il diritto di disputare la stagione 2010-2011 della UEFA Women's Champions League, e conquistare la sua seconda Coppa di Svezia. Il 2009 \u00e8 la migliore stagione disputata sia per Seger che per la squadra, che ottiene il \"triplete\" campionato (1\u00ba titolo), Coppa (3\u00ba titolo) e Supercoppa, mentre in UEFA Women's Champions League viene eliminata agli ottavi di finale dalle tedesche del . In questo periodo, oltre ai trofei collezionati dalla societ\u00e0, Seger ottiene anche i primi riconoscimenti individuali, quello di migliore giovane calciatrice della Damallsvenskan nel 2005 e centrocampista dell'anno nel 2006 e 2009."}
{"id": "5995177", "revid": "767487", "url": "https://it.wikipedia.org/wiki?curid=5995177", "title": "Luan Vieira", "text": "Carriera.\nClub.\nHa sempre giocato in Brasile, dopo aver iniziato nelle giovanili del , nel 2013 passa in prestito a quelle dell'Am\u00e9rica (San Paolo), successivamente passa alla , con cui esordisce nel Campionato Paulista e infine, nel 2014, al , con cui esordisce in campionato il 27 aprile 2014 nella vittoria 2-1 contro l'. Il 17 agosto 2014 segna il suo primo gol nella vittoria 2-0 contro il . Il suo primo gol lo segna contro l' in una vittoria 3-0.\nNazionale.\nHa fatto parte delle Nazionali Under-20 e Under-23 brasiliane. Con la prima ha vinto il Torneo di Tolone 2014.\nViene convocato per le Olimpiadi 2016 in Brasile.\nStatistiche.\nPresenze nei club.\n\"Statistiche aggiornate al 30 giugno 2016\"."}
{"id": "5995195", "revid": "287204", "url": "https://it.wikipedia.org/wiki?curid=5995195", "title": "Welsh Premier League 2016-2017", "text": "La Welsh Premier League 2016-2017 \u00e8 la 25\u00aa edizione della massima serie del campionato di calcio gallese.\nStagione.\nNovit\u00e0.\nIl Port Talbot T e l'Haverfordwest County sono retrocessi nella Welsh Football League Division One e sono promossi in Welsh Premier League il Cardiff Metropolitan University e il Cefn Druids.\nRegolamento.\nLe 12 squadre si affrontano in un girone di andata e ritorno, per un totale di 22 giornate. Al termine, le squadre sono divise in due gruppi di sei, in base alla classifica. Ogni squadra incontra le altre del proprio gruppo, in partite di andata e ritorno, per un totale di altre 10 giornate.\nLa squadra campione \u00e8 ammessa al secondo turno di qualificazione della UEFA Champions League 2017-2018.\nLa seconda classificata \u00e8 ammessa al primo turno di qualificazione della UEFA Europa League 2017-2018.\nLe squadre classificate dal terzo al sesto posto partecipano ai play-off per l'assegnazione di un altro posto nel primo turno di qualificazione della UEFA Europa League 2017-2018.\nL'11\u00aa e la 12\u00aa classificata sono retrocesse direttamente in Cymru Alliance o in Welsh Football League Division One.\nStagione regolare.\nClassifica finale.\nLegenda:\nNote:\nPoule scudetto.\nLe squadre mantengono i punti conquistati nella stagione regolare.\nClassifica finale.\nLegenda:\nNote:\nPoule retrocessione.\nLe squadre mantengono i punti conquistati nella stagione regolare.\nClassifica.\nLegenda:\nNote:\nPlay-off per l'Europa League.\nIl vincendo la coppa nazionale, ha permesso al classificato in settima posizione, primo nella poule retrocessione, di prendere parte con le squadre dalla quarta alla sesta posizione ai play-off per la conquista dell'ultimo posto disponibile per la UEFA Europa League 2016-2017. Tutte le sfide si disputano in gara unica, in casa della squadra con il miglior piazzamento in classifica.\nStatistiche.\nSquadre.\nClassifica in divenire.\nLegenda:"}
{"id": "5995198", "revid": "767487", "url": "https://it.wikipedia.org/wiki?curid=5995198", "title": "Invasione USA", "text": "Invasione USA (\"Invasion U.S.A.\") \u00e8 un film di fantascienza del 1952 diretto da Alfred E. Green e basato su un soggetto di Robert Smith e Franz Schulz (accreditato come Franz Spencer).\nGirato in piena guerra fredda, il film \u00e8 ambientato durante l'immaginaria invasione degli Stati Uniti da parte di un non ben identificato \"nemico\" comunista, anche se il riferimento all'Unione Sovietica \u00e8 suggerito da molti elementi: l'attacco dall'Alaska, l'accento degli invasori e l'impiego di aerei militari sovietici degli anni quaranta e cinquanta come Yakovlev Yak-17, Mikoyan-Gurevich MiG-15 e Tupolev Tu-4.\nNel 1994 \u00e8 stato trasmesso come episodio 602 nella sesta stagione della serie TV americana \"Mystery Science Theater 3000\", incentrata su vecchi film horror e di fantascienza.\nTrama.\nSei persone sono sedute a bere in un bar di New York: oltre all'enigmatico Mr. Ohman ci sono il giornalista televisivo Vince Potter, la giovane e affascinante Carla Sanford, un industriale della California, un allevatore dell'Arizona e un membro del Congresso. Tutti esprimono avversione per il comunismo e apprezzano la ricchezza materiale di cui godono, oltre a lamentarsi delle tasse troppo alte e del sostegno industriale da parte del Governo degli Stati Uniti, motivo per cui Mr. Ohman sostiene che molti americani vogliono sentirsi sicuri e protetti ma non vogliono fare sacrifici.\nImprovvisamente le notizie che provengono da un televisore iniziano a parlare di un \"nemico\" che sta organizzando attacchi aerei in Alaska. Alcuni paracadutisti sono atterrati negli aeroporti civili che vengono occupati mentre quelli militari sono bombardati con armi nucleari. Gli Stati Uniti reagiscono ma l'invasione si espande causando gravi perdite tra gli americani. I sei personaggi cercano di tornare alla loro vita ma ormai \u00e8 troppo tardi ed alcuni di loro cadono per mano degli invasori. Il Presidente degli Stati Uniti cerca invano di trasmettere notizie di contro-attacchi per sollevare il morale, ma alla gente non resta che chiedersi cosa fare per ricominciare tutto da capo.\nLa scena finale ci porta di nuovo nel bar di New York, con tutti i personaggi intorno al bancone tranne Mr. Ohman. Scopriamo che sono tutti stati ipnotizzati dal misterioso individuo, deciso a dar loro una lezione di patriottismo e renderli cittadini responsabili, avvertendoli che potrebbero altrimenti portare alla caduta del Paese per mano di un nemico subdolo che morde il freno per conquistare un'America debole.\nProduzione e distribuzione.\nLe riprese iniziarono nell'aprile 1952 ai Motion Picture Center Studios e il film fu completato nel giro di una settimana.\n\"Invasione USA\" venne distribuito nelle sale statunitensi a partire dal 10 dicembre 1952 e per la promozione la Columbia Pictures fece alcuni suggerimenti agli esercenti cinematografici, tra cui far risuonare sirene antiaerei, utilizzare lavoratori della Civil Defense e mandare in giro per le citt\u00e0 ragazzi vestiti da paracadutista con un cartello pubblicitario in cui era scritto \"Ecco cosa accadrebbe se accadesse ora!\".\nDate di uscita.\nNel 1998 \u00e8 uscita la versione in VHS mentre nel 2002 \u00e8 stata distribuita un'edizione speciale in DVD per il 50\u00ba anniversario. I contenuti speciali di questa edizione includevano due registrazioni audio originali del Civil Defense Department (\"The Complacent Americans\" e \"If the Bomb Falls: A Recorded Guide to Survival\"), interviste con gli attori Dan O'Herlihy, William Schallert e Noel Neill, e il controverso cortometraggio anti-comunista del 1962 \"Red Nightmare\", narrato da Jack Webb.\nAccoglienza.\nIncassi.\nCostato circa $127.000, il film si rivel\u00f2 un successo al botteghino incassando $1.200.000 solo negli Stati Uniti.\nCritica.\n\"Invasione USA\" ha ricevuto per lo pi\u00f9 giudizi negativi dalla critica che lo ha visto come un puro esempio di propaganda da guerra fredda.\nLo scrittore australiano Robert Hood ha scritto nel suo sito web che il film \u00abnon fa alcun tentativo per esplorare uno scenario realistico di invasione degli Stati Uniti, la sua politica \u00e8 vaga e sciovinista, si accontenta di \"spaventare\"...\u00bb, mentre il critico Dennis Schwartz parla di un film da \"paura rossa\" \u00abinefficace e privo di umorismo fatto al culmine della guerra fredda. Potrebbe essere il peggior film di quel genere, certamente \u00e8 il pi\u00f9 ridicolo\u00bb.\nSul sito AllMovie, Craig Butler lo definisce \"totalmente inutile\" come dramma, aggiungendo che pu\u00f2 destare un certo interesse come commedia \u00abper coloro che apprezzano i film sopra le righe\u00bb e come studio sociale dell'epoca.\nTra le voci fuori dal coro c'\u00e8 quella di Peter West, che nella sua recensione su Horror Talk riporta: \u00abUna trama ben scritta, intrecciata con immagini di repertorio della seconda guerra mondiale e test nucleari, mantiene questo film veloce mentre il peggiore scenario degli anni cinquanta prende vita\u00bb.\nAnche il critico Glenn Erickson ha apprezzato alcuni aspetti della pellicola, definita intelligente e oltraggiosa: \u00abL'orgia di filmati militari di repertorio utilizzati per descrivere il colosso sovietico \u00e8 ridicola ma efficace, grazie all'eccellente montaggio e agli effetti speciali seppure grezzi... uno dei pi\u00f9 bizzarri film politici mai fatti, con la propaganda che non pu\u00f2 essere separata dall'intrattenimento\u00bb.\nColonna sonora.\nLa colonna sonora composta da Albert Glasser \u00e8 stata pubblicata il 13 febbraio 2012 dall'etichetta Kritzerland, insieme a quella del film del 1960 \"Delitto del faro\"."}
{"id": "5995200", "revid": "1782831", "url": "https://it.wikipedia.org/wiki?curid=5995200", "title": "Episodi di The Night Shift (terza stagione)", "text": "La terza stagione della serie televisiva The Night Shift, composta da 13 episodi, \u00e8 stata trasmessa in prima visione assoluta negli Stati Uniti d'America da NBC dal 1\u00ba giugno al 31 agosto 2016.\nIn lingua italiana, la stagione \u00e8 stata trasmessa in prima visione in chiaro in Svizzera, da RSI LA2, dal 16 ottobre all'11 dicembre 2016. In Italia \u00e8 stata pubblicata su Infinity TV il 28 dicembre 2016, e poi trasmessa in prima visione da Premium Stories, canale a pagamento della piattaforma Mediaset Premium, dal 18 gennaio 2017.. In chiaro sar\u00e0 trasmessa da La 5 dal 17 settembre 2017.\nI rapporti si rinnovano.\nTrama.\nSono passati due mesi dagli eventi della seconda stagione. Jordan, ancora sconvolta per aver subito l'aborto, ha rifiutato la proposta di matrimonio di TC e lo ha lasciato: il clima tra i due \u00e8 molto teso. Ragosa e Krista sono stati trasferiti, mentre Paul ha concluso la specializzazione ed \u00e8 ora un chirurgo a tutti gli effetti. Al San Antonio Memorial arriva una nuova specializzanda, la brillante e grintosa Shannon Rivera; Paul tenta maldestramente di imporre su di lei la propria autorit\u00e0, ma la ragazza \u00e8 ben decisa a non farsi mettere i piedi in testa. TC e Topher si occupano delle vittime di un incidente stradale, tra cui c'\u00e8 una donna, Joan Watkins. L'incidente \u00e8 stato causato da una donna, Lucia, che secondo alcune testimonianze guidava in stato confusionale e viene ricoverata con una grave ipertensione. Si scopre che la causa \u00e8 un tumore che ha provocato un eccessivo rilascio di adrenalina nel sangue, e Scott \u00e8 costretto ad operarla d'urgenza; Jordan spiega la procedura alla moglie di Lucia e la conversazione contribuisce a farla riflettere sulla sua rottura con TC. Parallelamente, anche TC ha una lunga chiacchierata rivelatrice con Annie, che ora lavora in un centro di riabilitazione per tossicodipendenti e sembra aver messo la testa a posto: la cognata gli spiega il punto di vista di Jordan e TC \u00e8 costretto ad ammettere le proprie mancanze. I medici riescono a stabilizzare la signora Watkins, ma quando Francis, il marito della donna, arriva al pronto soccorso si rendono conto che il figlio della coppia, Frankie, \u00e8 rimasto sul luogo dell'incidente e si precipitano a soccorrerlo. Drew, che si \u00e8 sposato col compagno Rick, \u00e8 in missione in Afghanistan sotto il comando del maggiore e medico militare Syd Jennings: i due si occupano di Sharbat, giovanissima sposa incinta di Akmal, un alto ufficiale dell'esercito afghano, rimasta ferita durante un bombardamento. Sharbat \u00e8 terrorizzata dal marito e chiede aiuto ai medici, ma Akmal fa irruzione nell'ospedale e minaccia Drew e Syd con una pistola; Drew riesce a neutralizzarlo, ma durante la colluttazione parte un colpo di pistola.\nLa speranza ha le ali.\nTrama.\nTC e Jordan riescono a salvare il figlio dei signori Watkins. Il ragazzino ha bisogno di un trapianto di midollo osseo, ma essendo stato adottato, n\u00e9 Francis n\u00e9 Joan Watkins risultano compatibili per la donazione. L'adozione di Frankie non risulta ufficializzata da nessuna parte e TC scopre che i Watkins, che non potevano avere figli, hanno rubato Frankie ai suoi veri genitori; grazie alla confessione di Joan Watkins, i medici riescono a rintracciare i genitori di Frankie, salvando la vita al ragazzino e permettendogli di riunirsi alla sua famiglia. Akmal \u00e8 rimasto ferito durante la colluttazione con Drew; sia Syd che Drew rischiano ora di finire davanti alla corte marziale e ricevono l'ordine di dimettere Akmal e Sharbat non appena si saranno rimessi. I medici hanno le mani legate, ma riescono a rintracciare Omed, il fratello di Sharbat, e ad aiutare lui e la sorella ad espatriare in Australia. Drew e Syd, a questo punto, si sono inimicati l'esercito afghano e il generale Rozenfeld prende provvedimenti: Drew verr\u00e0 rimandato a casa e il suo turno sar\u00e0 coperto da Syd, che sar\u00e0 quindi costretta a restare in Afghanistan per altri tre mesi nonostante le rimanessero pochi giorni di ferma. Jordan e Shannon si occupano del signor Martinez, un domatore di cavalli ricoverato per quello che sembra un semplice svenimento, ma che si tratta in realt\u00e0 di una complicazione causata da una forma di ipotiroidismo. L'uomo, di mentalit\u00e0 semplice e tradizionale, \u00e8 in aperto contrasto con la figlia Carly, un'avvocatessa in carriera, ma alla fine tutto si risolver\u00e0 per il meglio. Paul non riesce a farsi rispettare e cerca di imporsi con l'arroganza sugli infermieri, che per tutta risposta gli danno una bella lezione di umilt\u00e0. Jordan \u00e8 corteggiata da Sam, un affascinante paramedico, mentre Scott conosce Annie, con la quale scatta un'intesa immediata. Gwen viene accettata alla facolt\u00e0 di giurisprudenza di Georgetown; Kenny, riconoscendo che una storia a distanza sarebbe troppo complicata da portare avanti, decide di chiudere e i due si lasciano con un ultimo bacio.\nSi torna a casa.\nTrama.\nTC e Topher, che hanno il turno libero, accompagnano Sumei, la madre di Topher, a trascorrere la giornata al casin\u00f2 e si ritrovano a salvare la vita a Clive, un anziano ma arzillo giocatore. Drew riprende servizio al pronto soccorso, ma si vergogna delle circostanze del proprio rientro e non ha il coraggio di confessare ai genitori di essere tornato a casa. Lo staff si occupa di alcuni partecipanti ad un ricevimento di nozze, rimasti feriti a causa di un incidente alquanto singolare. Jordan ha in cura Crystal, la sposa, mentre Drew si occupa di Jorge, il padre di Crystal. Jorge \u00e8 un ex militare ed ha un rapporto molto complicato con Crystal, che non gli ha mai perdonato le sue assenze dovute al lavoro; Drew simpatizza per l'uomo, e ci\u00f2 mette a dura prova la sua professionalit\u00e0. Improvvisamente Jorge inizia a soffrire di paranoia e allucinazioni e i medici capiscono che l'uomo \u00e8 alcolizzato e soffre di crisi di astinenza. Jordan e Paul scoprono che Crystal e Jorge soffrono entrambi di una rara malattia genetica che causa improvvisi arresti cardiaci; la diagnosi fa riflettere la ragazza, che infine si pente di aver respinto i tentativi del padre di riallacciare i rapporti. Drew, toccato dalla vicenda, confida a Jordan di aver taciuto ai genitori il proprio rientro a casa perch\u00e9 teme la loro reazione, essendo gi\u00e0 stato respinto dal padre quando gli ha rivelato di essere gay; La morte di Jorge, deceduto a causa delle complicazioni dell'alcolismo e della malattia, lo convincer\u00e0 definitivamente a chiamare i propri genitori e a cercare di riappacificarsi con loro, ma il risultato non sar\u00e0 quello sperato.\nUna lunga notte.\nTrama.\nLa citt\u00e0 \u00e8 sconvolta dalle proteste contro Steven Benedict, un uomo sotto processo per aver ucciso un ragazzo di colore e in attesa del verdetto. La delicata vicenda divide lo staff del pronto soccorso: Drew difende Benedict, che sostiene di aver agito per legittima difesa, mentre Kenny \u00e8 convinto, come molti altri, che si tratti di odio razziale e non riesce ad essere obiettivo. Benedict viene ricoverato a causa di un malore; tutti credono che stia fingendo per evitare la condanna, ma Jordan si rende conto che Benedict ha davvero un problema di salute. TC, Scott e Paul intervengono sul luogo degli scontri per soccorrere David, un poliziotto bianco, e Sean, un ragazzo di colore, rimasti feriti; i medici danno la priorit\u00e0 al poliziotto. TC riesce a portare l'agente in ospedale, ma Paul e Scott si ritrovano isolati assieme al ragazzo e sono costretti ad operarlo in un banco dei pegni. La situazione \u00e8 disperata, ma Paul riesce a dialogare con il capo dei manifestanti e i medici portano Sean al pronto soccorso in tempo per salvargli la vita. David, il poliziotto, muore sotto i ferri e TC scopre che ad avergli sparato non \u00e8 stato Sean, bens\u00ec Rebecca, la sua partner, che ha colpito il collega accidentalmente. Benedict, dimesso dopo qualche ora, viene ucciso da un manifestante, ma la nottata \u00e8 appena cominciata e i medici si preparano ad accogliere i feriti in arrivo.\nEmpatia.\nTrama.\nL'ospedale sta per firmare un contratto con la Pressler, una casa farmaceutica, e l'affascinante rappresentante Jessica Sanders si presenta per concludere l'affare. TC soccorre Alina, una studentessa universitaria precipitata da un balcone, mentre Shannon si occupa di un ragazzo in overdose. Il giovane muore, ma Shannon ne rimane del tutto indifferente, e Topher la esorta ad essere pi\u00f9 empatica verso i pazienti. Alina ha riportato una gravissima frattura alla gamba e deve essere operata, ma prima di entrare in sala operatoria confessa di aver cercato di togliersi la vita. TC crede che la causa delle tendenze suicide di Alina sia un farmaco prodotto dalla Pressler ed ha un duro scontro con Jessica, ma si scopre che Alina non ha mai assunto il farmaco in questione; TC approfitta di un momento di pausa per scusarsi con Jessica, e tra i due sembra scoccare una scintilla. Jordan ha in cura Hannah, una psicologa affetta da un cancro al seno che viene ricoverata per un'infezione. Hannah \u00e8 stanca di lottare contro il tumore e ha deciso di non proseguire la terapia; Jordan, all'inizio, cerca di farle cambiare idea, ma in seguito comprende che Hannah ha in realt\u00e0 dimostrato di possedere una grande forza d'animo e rimpiange di non avere altrettanto coraggio nell'affrontare i propri problemi. Drew stringe un bel rapporto con Riley, la figlia di Syd, mentre Scott ed Annie iniziano finalmente una relazione.\nCalore sulla citt\u00e0.\nTrama.\nLo staff \u00e8 impegnato a far fronte alle emergenze dovute ad un'ondata di calore senza precedenti. TC si occupa di Georgia, una maratoneta che ha avuto un colpo di calore durante una gara. La donna soffre di strani sintomi e TC pensa che si tratti di meningite, ma in seguito si scopre che Georgia \u00e8 affetta da una patologia del tutto diversa. Jordan e Shannon assistono ad un incontro di wrestling e fanno la conoscenza del simpatico Victor, cugino di El Matador, uno dei lottatori. Durante il match si scatena una rissa: la ring girl Emilia cade malamente dal palco, spezzandosi il collo, mentre Victor si frattura un braccio e alcune costole nel tentativo di proteggere Jordan. Il ragazzo deve essere operato a causa di una lacerazione al fegato provocata dalle costole rotte, ma inizia a soffrire improvvisamente di sintomi inspiegabili: grazie anche alle informazioni fornite da El Matador, Jordan intuisce che Victor ha contratto un'infezione da parassiti, e riesce a salvargli la vita. Victor sogna da sempre di diventare un lottatore e Jordan, per ringraziarlo per ci\u00f2 che ha fatto per lei, con l'aiuto di El Matador riesce a fargli ottenere un breve momento di celebrit\u00e0. Emilia rischia di rimanere paralizzata e Drew \u00e8 costretto a tentare un intervento molto rischioso; l'operazione, per fortuna, ha buon esito ed Emilia si riprende. Jordan ha lasciato Sam, ma scopre che TC e Jessica si frequentano e che Annie e Scott stanno insieme; parallelamente, anche TC viene a sapere che Jordan ha avuto una storia con Sam. N\u00e9 TC n\u00e9 Jordan prendono bene la cosa, ed entrambi capiscono di avere ancora qualcosa in sospeso.\nAl sorgere del sole.\nTrama.\nDrew sta assistendo ad un concerto all'aperto assieme a Syd e Riley quando, a causa di un problema tecnico, alcuni fuochi d'artificio piombano sulla folla, ferendo molte persone. TC e Topher vengono mandati sul posto; Topher viene investito dall'esplosione di un camion e riporta una commozione cerebrale, ma rifiuta di lasciarsi aiutare. Jordan e TC sono costretti a sottoporlo con la forza agli accertamenti necessari e alla fine Topher, mortificato, ammette di essersi comportato da incosciente e che non sopporta l'idea di stare invecchiando. Drew e Syd soccorrono una donna di nome Linda e sua figlia Darika, rimaste ferite nell'incidente. Linda \u00e8 una madre single e Syd, che vive una situazione analoga, ripercorre assieme a lei le scelte fatte nella propria vita, giungendo alla conclusione che il tempo che non ha potuto trascorrere con Riley \u00e8 stato un'opportunit\u00e0 per ispirare la figlia; tuttavia, le cose per Syd precipitano quando il suo ex marito chiede la custodia totale di Riley e la donna \u00e8 costretta a trasferirsi per non perdere l'affido della figlia. Syd, a causa di un equivoco, crede che la colpa sia di Drew e si scaglia contro l'amico, ma alla fine tutto si risolve per il meglio. Al pronto soccorso si presenta Harold, un artista di strada che lamenta forti dolori e una febbre persistente. Shannon chiede una consulenza a Paul, che scopre che Harold ha un'intossicazione da cadmio causata dai colori adoperati per dipingere; la ragazza, ammirata, ringrazia il collega con un disegno e Paul, stupito, capisce che Shannon \u00e8 attratta da lui.\nGiocarsi tutto.\nTrama.\nJordan e Scott si occupano di Dylan, un uomo ricoverato per febbre e dolori addominali causati da calcoli renali. Dylan \u00e8 affetto da fibrodisplasia, una rarissima e grave malattia che causa crescita ossea incontrollata alla minima sollecitazione, e qualsiasi intervento chirurgico \u00e8 molto pericoloso per lui. Scott non ha ancora perdonato a Jordan i suoi commenti a proposito di Annie e l'atmosfera tra i due \u00e8 molto tesa, ma il caso di Dylan contribuisce a riappacificarli. Sumei, la madre di Topher, arriva al pronto soccorso in stato confusionale e con una grave ipotensione; poco dopo viene ricoverato anche Clive, che soffre di problemi al cuore. Si scopre che Sumei e Clive stanno insieme e la causa del misterioso malessere della donna \u00e8 un cerotto alla nitroglicerina di Clive che \u00e8 finito addosso a Sumei durante un rapporto sessuale. Topher \u00e8 perplesso, ma accetta la situazione. Drew e Shannon seguono il caso di Avery e sua figlia adottiva Brianna, di tredici anni e affetta da fibrosi cistica, rimaste ferite in un incidente d'auto; Drew si affeziona profondamente a Brianna e le resta accanto quando Avery, purtroppo, muore nonostante Scott e Paul abbiano fatto il possibile per cercare di salvarla. Brianna riesce a dare l'ultimo saluto alla madre adottiva grazie a Paul, che dichiara volutamente in ritardo il decesso della donna, rischiando conseguenze legali, per dare modo alla ragazzina di vederla; al termine della nottata, Shannon, toccata dalla vicenda di Brianna e dall'inaspettata sensibilit\u00e0 dimostrata da Paul, bacia il collega.\nUna brutta sorpresa.\nTrama.\nUna bomba esplode all'ingresso dell'ospedale, devastando il pronto soccorso e ferendo gravemente Lauren, una giovane promessa del calcio femminile con cui Kenny ha stretto amicizia. I medici scoprono per caso che Lauren ha un tumore e di averlo diagnosticato appena in tempo per poterlo rimuovere; Kenny si sente in colpa, ma Lauren lo ringrazia per averla trattenuta in ospedale perch\u00e9 cos\u00ec facendo le ha salvato la vita. La responsabile dell'attentato \u00e8 Katherine Santiago, una farmacista che era stata curata da Jordan diverso tempo prima. Katherine era stata ricoverata in seguito ad un incidente d'auto in cui avevano perso la vita il marito e il figlio ed ha piazzato la bomba per vendicarsi di Jordan e degli altri medici, responsabili di averla salvata nonostante Katherine, rimasta sola, desiderasse morire per riunirsi ai suoi cari. Katherine riversa tutto il proprio odio su Jordan, dopodich\u00e9 si suicida sotto i suoi occhi, lasciandola sconvolta. Shannon e Paul si occupano del signor Neville, un anziano paziente dell'ospedale ricoverato per un'ernia rimasto ferito nella deflagrazione: si scopre che l'uomo ha contratto l'antrace, diffusa dall'esplosione della bomba, e l'intero pronto soccorso \u00e8 messo in isolamento. Shannon e Paul sono stati a letto assieme, ma non vogliono mettersi insieme per non compromettere la loro amicizia nonostante siano palesemente attratti l'uno dall'altra; cambieranno ben presto idea. Drew \u00e8 preoccupato per Brianna, ricoverata per un'infezione che le ha compromesso irrimediabilmente i polmoni, rendendo necessario un trapianto.\nIl ragazzo d'oro.\nTrama.\nTC e Paul soccorrono Jalen Dawson, uno studente universitario rimasto schiacciato dal crollo di una gru in una cava; purtroppo, le lesioni sono troppo gravi e il giovane muore. Brianna \u00e8 in lista per il trapianto di polmoni e i medici vorrebbero verificare se Jalen \u00e8 compatibile, ma la madre del ragazzo, devastata dal dolore, non acconsente al prelievo degli organi; la signora Dawson cambia idea quando scopre che Jalen era un donatore. Sfortunatamente, Jalen non risulta compatibile e i suoi polmoni vengono dati ad un altro paziente. Drew si scusa con Brianna per averla illusa e le propone di andare a vivere con lui e Rick; la ragazzina, felice, accetta. TC si occupa anche di Robbie Travers, un adolescente che si \u00e8 intrufolato nella cava ed \u00e8 caduto in un cumulo di ghiaia. Robbie e la sua famiglia hanno fama di essere delinquenti e TC, che ha un passato da cattivo ragazzo, gli fa comprendere che \u00e8 sciocco da parte sua sprecare la vita in bravate. Il ragazzo rischia di morire soffocato e TC riesce a salvarlo praticandogli una tracheotomia con mezzi di fortuna. Al pronto soccorso arriva Malik Martin, il ragazzo investito da Scott tempo prima ed ora tetraplegico. Malik ha problemi ai reni, ma suo padre non vuole che sia Scott ad occuparsene; si scopre che il signor Martin ha un pericoloso aneurisma e Scott e Jordan sono costretti ad operarlo d'urgenza. Il signor Martin, nonostante ci\u00f2, \u00e8 ancora furioso con Scott, ma Jordan e Malik, che ha deciso di perdonare Scott ed \u00e8 grato con il medico per aver salvato suo padre, riescono a farlo ragionare. In un momento di pausa, Jordan e Scott, entrambi provati dagli eventi della nottata, si baciano. L'ospedale sta per sfiorare la bancarotta e rischia di essere acquistato dalla Hobarth, una compagnia che intende trasformarlo in una clinica privata. Jessica si offre di aiutare Topher a rivedere i conti dell'ospedale, e alla fine del turno confessa di essere stata assunta dalla Hobarth per gestire la transizione; TC, deluso e furibondo, mette fine alla sua storia con lei.\nFiducia a rischio.\nTrama.\nJordan frequenta Matt, un uomo incontrato al supermercato. Durante un'uscita a quattro assieme a Shannon e Paul, Matt inizia a sudare copiosamente, per poi svenire di colpo; nella caduta, Matt sfonda una vetrata, ferendosi ad una gamba. Si scopre che Matt si \u00e8 presentato all'appuntamento sotto l'effetto di metanfetamine; come se non bastasse, salta fuori che l'uomo \u00e8 sposato e che la moglie, Cristina, sapeva tutto di Jordan. Cristina spiega che lei e Matt sono una coppia aperta e Jordan ha modo di conoscere il loro punto di vista, realizzando infine che il suo problema con gli uomini \u00e8 proprio la sua ossessiva ricerca dell'uomo perfetto, che non esiste. Jordan decide di essere pi\u00f9 sincera verso se stessa e gli altri e come prima cosa affronta Annie, furiosa perch\u00e9 Scott le ha confessato di aver baciato Jordan: Annie apprezza la sua onest\u00e0 e la perdona. Al pronto soccorso viene ricoverata Dana, una donna che ha riportato ferite al viso in seguito ad una brutta caduta dalla bici. Dana soffre di violenti ed improvvisi conati di vomito dovuti al fatto che il suo stomaco non sembra in grado di trattenere il cibo, e la caduta \u00e8 stata provocata da una di queste crisi. Topher ritiene che si tratti di un semplice disturbo d'ansia, ma Shannon lo convince a condurre ulteriori esami e si scopre che in effetti Dana ha un'infezione da parassiti che per fortuna \u00e8 curabile: la donna ringrazia i medici per averle creduto. TC e Drew sono ad un bar: TC, alticcio e decisamente di cattivo umore per la faccenda di Jessica, scatena una rissa in cui coinvolge anche Drew e che si conclude con l'arresto dei due amici. Il vero problema, per\u00f2, \u00e8 un altro: Brianna pu\u00f2 finalmente sottoporsi al trapianto di polmone e Drew avrebbe dovuto essere presente per fare buona impressione sull'assistente sociale. Brianna non vuole operarsi senza Drew, ma Paul riesce a convincerla. La cauzione viene pagata con l'aiuto di Jessica, pentita per ci\u00f2 che ha fatto, ma l'amicizia tra TC e Drew ha subito un duro colpo. TC, cocciuto come al solito, rifiuta di perdonare Jessica, ma alla fine si rende conto che \u00e8 proprio il suo brutto carattere la causa di tutte le sue sfortune; cos\u00ec, TC decide di cambiare per un po' aria e parte con Syd per una missione umanitaria al confine tra Siria e Turchia.\nEpidemia.\nTrama.\nL'intero staff \u00e8 preoccupato a causa dell'imminente vendita dell'ospedale alla Hobarth: Topher si arrabatta alla disperata ricerca di un altro acquirente e al tempo stesso deve far fronte al malumore di infermieri e specializzandi. Come se non bastasse, Kenny scopre che qualcuno sta rubando farmaci dai dispensari dell'ospedale, e i sospetti cadono inevitabilmente su Annie. Nel frattempo, i medici si occupano delle vittime di un enorme incendio scoppiato alla periferia di San Antonio: Shannon ha in cura Valeska, una vigilessa rimasta gravemente ustionata, mentre Jordan si occupa di Derrick, un animalista finito su una tagliola mentre cercava di liberare un coyote. Shannon, che viene da una famiglia poverissima, \u00e8 terrorizzata all'idea di perdere il lavoro e il caso di Valeska, che vive una situazione simile alla sua, \u00e8 la goccia che fa traboccare il vaso: la ragazza ha una crisi di nervi e lascia Paul. Quest'ultimo prende coscienza delle difficolt\u00e0 dei colleghi e cerca di fare in modo che il fondo azionario gestito da suo padre rilevi l'ospedale. Topher rivede Mac Reilly, il soldato che aveva aiutato lui e TC in Afghanistan ed entrato nella protezione civile dopo il congedo. Mac ha bisogno che un medico attesti la sua idoneit\u00e0 per poter rientrare nell'esercito e chiede a Topher di firmargli il certificato in via di favore. Topher decide comunque di sottoporre Mac ad una visita di controllo e scopre che l'amico ha effettivamente un problema neurologico. In attesa del risultato delle analisi, Mac torna ad occuparsi dell'incendio e Jordan e Scott lo accompagnano per gestire i feriti sul posto; i tre soccorrono Ren\u00e9e, una collega di Mac che ha riportato una frattura alla gamba, ma rimangono intrappolati dalle fiamme. Drew sta per affrontare l'udienza per l'affidamento di Brianna, ma le cose si complicano a causa dell'improvvisa comparsa del padre biologico della ragazzina, Justin. TC e Syd si occupano dei rifugiati siriani in un campo al confine con la Turchia: la situazione \u00e8 molto tesa a causa dell'ostilit\u00e0 dei militari turchi, che non permettono ai profughi di passare il confine, ma le cose si mettono ancora peggio quando nel campo scoppia un'epidemia di tifo.\nTerra bruciata.\nTrama.\nJordan, Scott, Mac e Ren\u00e9e sopravvivono al passaggio delle fiamme, ma la gamba di Ren\u00e9e rischia di andare in gangrena e Jordan e Scott devono intervenire subito; il gruppo trova riparo in un capanno e i medici riescono a salvare l'arto della donna. In un momento di pausa, Mac confessa a Jordan di essere innamorato di Ren\u00e9e, ma di aver deciso di non dirle niente perch\u00e9 \u00e8 affetto da un glioblastoma, un tumore al cervello molto aggressivo, e gli rimangono solo pochi mesi di vita. Anche Jordan, per\u00f2, nasconde un segreto: ha scoperto per caso che a rubare i farmaci dall'ospedale \u00e8 stata proprio Annie, ma trover\u00e0 il coraggio di confessarlo a Scott solo dopo aver visto Mac sacrificarsi per permettere al gruppo di salvarsi dall'incendio. Scott, deluso, lascia Annie e la costringe a tornare in riabilitazione. Julian Cummings si offre di rilevare l'ospedale, salvandolo dalla Hobarth, ma pretende anche che Paul venga nominato nuovo capo del pronto soccorso al posto di Topher, che verr\u00e0 quindi licenziato. L'intero staff, incluso Paul, preferisce dimettersi piuttosto che permetterlo e Cummings, furibondo, taglia i fondi a Paul, che si ritrova cos\u00ec povero in canna. Kenny, che ora dirige una palestra, si \u00e8 indebitato con un certo Moss per mandare avanti l'attivit\u00e0 e chiede un prestito a Paul senza per\u00f2 rivelargli come stanno le cose: Paul dapprima accetta, ma \u00e8 poi costretto a ritrattare in seguito ai contrasti col padre, e per Kenny saranno guai. Paul, da parte sua, \u00e8 felice di essersi finalmente liberato dal controllo del padre e si riavvicina a Shannon. Justin, il padre di Brianna, pretende l'affidamento esclusivo della figlia, ma Rick, che ora lavora in polizia, riesce a dimostrare che l'uomo abbandon\u00f2 consapevolmente Brianna e che ora la vuole con s\u00e9 solo per denaro; messo alle strette, Justin lascia la citt\u00e0 e Drew e Rick possono finalmente adottare Brianna, con grande gioia della ragazzina. TC stringe un accordo con i turchi per riavere i farmaci: Emir, il figlio del capo delle guardie di confine Baran, \u00e8 affetto da displasia dell'anca e TC e Syd riavranno le medicine se riusciranno a guarirlo. Syd ha contratto il tifo e non \u00e8 in condizioni di operare, ma grazie alla sua guida TC riesce a portare a termine l'intervento e Baran, come promesso, restituisce le medicine. Debellata l'epidemia, Syd e TC si preparano a partire, ma il campo viene bombardato."}
{"id": "5995202", "revid": "133557", "url": "https://it.wikipedia.org/wiki?curid=5995202", "title": "Just Make Love to Me", "text": ""}
{"id": "5995209", "revid": "287204", "url": "https://it.wikipedia.org/wiki?curid=5995209", "title": "Ferrovia del Dao", "text": ""}
{"id": "5995225", "revid": "125171950", "url": "https://it.wikipedia.org/wiki?curid=5995225", "title": "VM Giornale", "text": "Il VM Giornale \u00e8 stato il telegiornale trasmesso dalla rete televisiva nazionale Videomusic dal 1991 fino alla chiusura della stessa emittente, avvenuta nel 1996.\nIl notiziario.\nData l'esigenza di Videomusic di trasmettere un telegiornale, in applicazione della legge Mamm\u00ec che prevedeva tale obbligo per tutte le reti nazionali private italiane, l'editore dell'emittente Marialina Marcucci affid\u00f2 alla giornalista de \"la Repubblica\" Daniela Brancati il compito di ideare e dirigere un notiziario per la sua emittente, che fosse orientato prevalentemente ad un pubblico giovane, di un'et\u00e0 compresa tra i 14 e i 35 anni; la prima edizione del telegiornale and\u00f2 in onda il 6 novembre 1991 sostituendo il Super Channel Headline News, notiziario prodotto a Londra per l'emittente Super Channel che dal 7 ottobre 1991 veniva trasmesso da Videomusic in attesa di proporre una testata propria; le notizie per il nuovo notiziario venivano comunque fornite da Super Channel.\nDopo due anni di direzione, Brancati venne chiamata in RAI dove le affidarono la direzione del TG3; venne sostituita cos\u00ec, dal primo dicembre 1994, da Tana De Zulueta, giornalista inglese gi\u00e0 corrispondente per il The Economist, che mantenne la carica solo per pochi mesi a causa di contrasti con la nuova direzione dell'emittente, passata in mano a Vittorio Cecchi Gori, che si dichiar\u00f2 contrario alla presenza di una giornalista straniera alla direzione di una testata italiana. Al suo posto arriv\u00f2 quindi, dall'aprile 1995, Marco Giudici, che cambi\u00f2 il titolo al notiziario in \"VMG\".\nIl telegiornale andava in onda da Roma, prodotto dalla societ\u00e0 televisiva Artes e, in seguito, dalla Cecchi Gori News &amp; Sport. Tra i giornalisti che hanno lavorato per la testata, che in media era composta da una redazione di 15 elementi, c'erano Gianni Riotta, che confezionava servizi di costume dagli Stati Uniti d'America, Demetrio Volcic, arrivato nel 1995 con la nuova direzione di Giudici e alcuni giornalisti che poi, nel decennio successivo, sono confluiti nel TG LA7 come Alessandra Sardoni, Damiano Ficoneri e Flavia Fratello, che condusse la prima edizione del tg insieme a Roberto Pavone.\nStile e innovazione.\nIl telegiornale si impose nel panorama televisivo italiano con uno stile fortemente innovativo e differente da quello delle testate giornalistiche delle altre reti nazionali, anche a causa del target di riferimento di Videomusic, emittente interamente dedicata alla musica e al mondo dei ragazzi; i giornalisti si presentavano al pubblico in piedi (e non dietro una scrivania, come in tutti gli altri telegiornali), salutando con un semplice \"Ciao\" in luogo del convenzionale \"Buongiorno\", in uno studio avente come sfondo una terrazza metropolitana. Anche il ritmo che scandiva le notizie e i servizi - realizzata con una tecnica simile a quella dei videoclip musicali - era serrato, mentre i temi trattati erano prevalentemente legati al mondo dei giovani, con notizia sulla scuola, l'universit\u00e0, l'ecologia, la musica e il cinema, che solitamente venivano esclusi dai principali notiziari italiani.\nNel corso degli anni, la formula venne ancor di pi\u00f9 approfondita riducendo lo spazio dei giornalisti in studio e riducendo il tempo dedicato a servizi e inchieste, fino ad un massimo di un minuto e mezzo per ciascuno. Nel 1995 debutt\u00f2 inoltre la rubrica \"Count Down\", che conteneva sei o sette notizie raccontate nel tempo massimo di 60 secondi, formula poi riproposta da \"Le iene\".\nAttento anche agli eventi, il telegiornale produsse degli speciali dedicati ad alcuni concerti, come il \"No alla droga\" voluto dal Consiglio dei Ministri trasmesso il 22 novembre 1992, o una serata di servizi e inchiesta sulla pace nel mondo in occasione della Giornata della Nazioni Unite che si tenne ad Assisi il 24 ottobre 1993.\nCollocazione oraria.\nInizialmente, il notiziario veniva trasmesso tutti i giorni con due appuntamenti fissi, alle 19:30 e alle 23:30, supportato durante la giornata da dei brevissimi notiziari della durata di due minuti con cadenza oraria. Dal 18 maggio 1995 il notiziario sub\u00ec un restyling, in concomitanza con la direzione di Marco Giudici, mentre nel 1996, a causa della crisi finanziaria che l'emittente stava vivendo, il telegiornale fu ridotto ad una sola edizione quotidiana fino alla sua chiusura, avvenuta in concomitanza con il termine delle trasmissioni di Videomusic e l'avvio della nuova emittente TMC 2, che propose il nuovo notiziario \"Flash\".\nScoop e inchieste.\nIl notiziario nel corso degli anni suscit\u00f2 l'attenzione anche per aver realizzato diversi scoop, tra i quali un'intervista a Carlo De Benedetti in cui sment\u00ec le insistenti voci in merito al suo interesse nella realizzazione di un terzo polo televisivo, o un servizio di Laura Riccetti e Roberto Pavone del 10 novembre 1995 in cui rivelarono che il latitante Delfo Zorzi, accusato di essere l'esecutore materiale della strage di Piazza Fontana, si trovava a Tokyo.\nIl telegiornale ottenne buoni ascolti, oscillando sempre tra i 250.000 e il mezzo milione di spettatori, ma arrivando nel 1994 anche a 700.000."}
{"id": "5995226", "revid": "599013", "url": "https://it.wikipedia.org/wiki?curid=5995226", "title": "Lee Dickson", "text": "Biografia.\nDickson nacque in Germania da madre inglese e padre scozzese; frequent\u00f2 la Barnard Castle School in Inghilterra dove inizi\u00f2 a giocare a rugby.\nIl suo primo club professionistico fu Newcastle con il quale debutt\u00f2 a 19 anni nella partita di English Premiership contro i Saracens.\nDopo quattro stagioni con la maglia di Newcastle si trasfer\u00ec a Northampton, squadra neopromossa nel massimo campionato inglese. Il suo esordio con la nuova maglia avvenne nella vittoriosa partita di campionato contro i Worcester Warriors. Quell'anno Northampton raggiunse la salvezza in Premiership e un posto per l'Heineken Cup 2009-2010, inoltre vinse la Challenge Cup sconfiggendo in finale Bourgoin, partita che Dickson disput\u00f2 come titolare. L'anno successivo il mediano inglese gioc\u00f2 pi\u00f9 di duemila minuti in tutte le competizioni con Northampton, raggiungendo la semifinale di Premiership, i quarti di finale in Heineken Cup e la vittoria della Coppa Anglo-Gallese. Mentre in campionato anche l'annata seguente si concluse in semifinale, nella massima competizione europea per club la compagine inglese raggiunse la finale dove fu sconfitta da Leinster, Dickson oltre a quel match gioc\u00f2 interamente anche quarti e semifinale. Dopo aver sfiorato la vittoria, il cammino europeo nelle due edizioni successive di Heineken Cup si concluse con l'eliminazione durante la fase a gironi, ma Dickson dopo un'altra sconfitta in semifinale di Premiership nella stagione 2011-12, gioc\u00f2 la sua prima finale di campionato, valida per l'annata 2012-13, dove i \"Saints\" perdettero contro i Leicester Tigers. L'anno dopo arrivarono il primo titolo inglese per Northampton e anche la vittoria in Challenge Cup, la seconda con la stessa squadra per Dickson. Nell'annata 2015-16, dopo sette stagioni con la maglia dei \"Saints\", fu nominato capitano del club al posto di Dylan Hartley.\nInizialmente, viste le origini paterne, Dickson rappresent\u00f2 la Scozia durante il campionato del mondo under 19 del 2004, per poi l'anno successivo disputare la Coppa del Mondo under 21 con la maglia della nazionale inglese di categoria. Nel 2007 arriv\u00f2 la sua prima chiamata con la Nazionale A dell'Inghilterra con la quale disput\u00f2 e vinse la Churchill Cup. L'anno successivo dopo la sua partecipazione alla vittoria dell'Inghilterra A sugli Ireland Wolfhounds fu aggregato dal coach Brian Ashton alla nazionale maggiore che disputava il Sei Nazioni 2008 senza per\u00f2 scendere mai in campo. Anche nel 2010 disput\u00f2 e vinse con gli England Saxons la Churchill Cup. L'allora nuovo commissario tecnico della nazionale inglese Stuart Lancaster convoc\u00f2 Dickson per il Sei Nazioni 2012, nel quale il mediano esord\u00ec nella vittoria conto la Scozia e gioc\u00f2 tutte le partite. Nel giugno 2012 fu aggregato alla squadra che partecip\u00f2 al tour sudafricano del quale disput\u00f2 due incontri partendo dalla panchina. Non convocato per nessuna delle partite del Sei Nazioni 2013, partecip\u00f2 nel giugno dello stesso anno al tour sudamericano della nazionale inglese durante il quale fu in campo come titolare nella doppia sfida all'Argentina. Dickson gioc\u00f2 come titolare anche i tre \"test match\" contro Australia, Argentina e \"All Blacks\" nel novembre del 2013. L'anno successivo disput\u00f2, sempre partendo dalla panchina, quattro partite del Sei Nazioni 2014 e due incontri con la Nuova Zelanda durante il tour oceanico della nazionale inglese."}
{"id": "5995228", "revid": "1573940", "url": "https://it.wikipedia.org/wiki?curid=5995228", "title": "Pieve di San Martino (Pellegrino Parmense)", "text": "La pieve di San Martino, nota anche come pieve di Iggio, \u00e8 un luogo di culto cattolico dalle forme romaniche e neoclassiche situato a Iggio, piccola frazione di Pellegrino Parmense, in provincia di Parma e diocesi di Fidenza.\nStoria.\nL'originaria pieve \"de Ilio\" fu costruita probabilmente agli inizi dell'XI secolo; la prima testimonianza della sua esistenza risale infatti al 1040.\nLa chiesa romanica, a quell'epoca appartenente alla diocesi di Piacenza, aument\u00f2 la sua importanza nel XII secolo, quando ne risultavano dipendenti le cappelle di San Giovanni in Galla ultra montes, di Gunda, di Ceriato, di San Genesio e di Santa Cristina; quest'ultima, in precedenza sottoposta alla giurisdizione del vescovo di Parma, le fu assegnata nel 1176 con sentenza del papa Alessandro III.\nRisale al 1195 un ulteriore documento a testimonianza dell'esistenza del luogo di culto, che forse fu quasi completamente ricostruito nel XV secolo.\nL'edificio fu nuovamente ristrutturato nelle attuali forme neoclassiche nella seconda met\u00e0 del XVIII secolo; un documento attesta, senza prove documentarie, che i lavori furono avviati nel 1755, ma nel 1774 il cantiere risultava sicuramente ancora aperto.\nNel 1924 la pieve fu restaurata, riportando alla luce il portale d'ingresso romanico originario.\nLa chiesa fu assegnata alla diocesi di Fidenza nel 2003.\nDescrizione.\nLa pieve si sviluppa in posizione collinare su un impianto a navata unica e transetto, con ingresso rivolto a ovest e presbiterio a pianta rettangolare a est.\nLa simmetrica facciata intonacata \u00e8 tripartita verticalmente da quattro lesene coronate da capitelli dorici a sostegno dell'architrave; al centro \u00e8 collocato l'ampio portale d'ingresso principale, delimitato da cornice in materiale lapideo; sugli stipiti sono visibili alcuni blocchi squadrati di pietra decorati con bassorilievi, raffiguranti una colomba, due fiori stilizzati e una croce; i conci, rinvenuti durante i restauri del 1924, risalgono all'edificio romanico originario. Ai lati si aprono due finestre rettangolari, mentre a coronamento si eleva un ampio frontone triangolare, con timpano spezzato dalla prosecuzione delle lesene sottostanti; nel mezzo \u00e8 presente un rosone strombato.\nI fianchi sono interamente rivestiti in conci di pietra; sul lato meridionale \u00e8 posizionato il pregevole portale d'ingresso secondario ad arco a tutto sesto, risalente all'XI secolo; profondamente strombato, \u00e8 affiancato da tre lesene con capitelli scolpiti con motivi vegetali, raffiguranti foglie, fiori, palmette e un calice; l'archivolto \u00e8 ornato nell'arco centrale con una griglia di losanghe e scaglie; i decori, tipicamente romanici, appartengono anche all'iconografia templare; per questo motivo alcuni studiosi ritengono che la chiesa possa essere appartenuta nei primi secoli della sua esistenza ai cavalieri dell'ordine medievale.\nAll'interno la navata e il transetto sono coperti da volte a botte intonacate e decorate con cornici e affreschi neoclassici; il presbiterio a pianta rettangolare ospita la settecentesca pala d'altare, raffigurante \"San Martino che dona il mantello a un mendico\", e una \"Via Crucis\" ottocentesca.\nSulla destra la grande cappella del transetto \u00e8 intitolata alla Madonna col Bambino; dietro all'altare l'ancona affrescata sul muro racchiude in una nicchia la statua della \"Madonna col Bambino\". Pi\u00f9 avanti la nicchia a lato del presbiterio ospita il simulacro dedicato a san Rocco.\nSulla sinistra a fianco dell'ingresso ai apre la cappella del battistero, che accoglie il fonte battesimale in pietra e, sulla parete, un olio raffigurante il \"Battesimo di Ges\u00f9\". L'ampia cappella del transetto, intitolata al Sacro Cuore, conserva dietro all'altare l'ancona contenente la statua del \"Sacro Cuore di Ges\u00f9\". Infine la nicchia a lato del presbiterio ospita il simulacro dedicato a sant'Antonio da Padova.\nLa sagrestia custodisce un dipinto cinquecentesco raffigurante la \"Madonna\", un mobile seicentesco e un pregevole piviale settecentesco a fondo rosso."}
{"id": "5995435", "revid": "1272592", "url": "https://it.wikipedia.org/wiki?curid=5995435", "title": "Pieve di Iggio", "text": ""}
{"id": "5995444", "revid": "81763904", "url": "https://it.wikipedia.org/wiki?curid=5995444", "title": "Dario Donati", "text": ""}
{"id": "5995448", "revid": "36426", "url": "https://it.wikipedia.org/wiki?curid=5995448", "title": "Abbazia di Soffena", "text": ""}
{"id": "5995450", "revid": "81764056", "url": "https://it.wikipedia.org/wiki?curid=5995450", "title": "Al Albert", "text": ""}
{"id": "5995451", "revid": "31886", "url": "https://it.wikipedia.org/wiki?curid=5995451", "title": "David Michael Latt", "text": "\u00c8 cofondatore di The Asylum, casa di produzione di film a basso costo. \u00c8 conosciuto per aver prodotto film come \"Sharknado\", \"San Andreas Quake\" e \"Atlantic Rim\". Ha prodotto, inoltre, la serie televisiva \"Z Nation\"."}
{"id": "5995452", "revid": "1305772", "url": "https://it.wikipedia.org/wiki?curid=5995452", "title": "Strage di Vitoria", "text": "La strage di Vitoria \u00e8 avvenuta il 3 marzo del 1976 nella citt\u00e0 spagnola Vitoria, pochi mesi dopo la morte del dittatore Francisco Franco e nel mezzo della transizione spagnola. Durante un giorno di sciopero, il Corpo di Polizia armata lanci\u00f2 gas lacrimogeni per sgomberare i lavoratori che si erano riuniti in assemblea nella Chiesa di San Francisco de Vitoria, situata nel quartiere operaio Zamaraga, e spar\u00f2 contro chi usciva dalla chiesa. L'intervento della polizia fin\u00ec con 5 persone morte e pi\u00f9 di 150 feriti da sparo.\nStoria.\nDurante il mese di gennaio 1976, circa 6.000 lavoratori, iniziarono uno sciopero a Vitoria, contro il decreto sui limiti salariali ed in difesa di migliori condizioni di lavoro. Due mesi dopo, il 3 marzo 1976, convocavano per la terza volta uno sciopero generale al quale parteciparono la stragrande maggioranza dei lavoratori. Lo stesso giorno la polizia armata entr\u00f2 nella Chiesa di San Francisco de Vitoria, nella quale era prevista un'assemblea di lavoratori e, rinnegando la decisione del parroco e del contenuto del Concordato, minacci\u00f2 lo sfratto. Solo qualche secondo la polizia spar\u00f2, in un recinto chiuso e stipato di persone, gas lacrimogeni provocando indignazione e soprattutto panico. Quelli che uscirono sul davanti, mezzo soffocati e con i fazzoletti sulla bocca, furono brutalmente bastonati dalla polizia dai lati, mentre i camerati di fronte sparavano con mitra e pistole.\nRimasero uccisi:\nDue mesi dopo morir\u00e0 \"Bienvenido Pereda\", lavoratore del 'Grupos Diferenciales', di 30 anni. Due operai furono assassinati direttamente sul luogo dei fatti, quattro feriti gravemente, di cui tre moriranno, pi\u00f9 di sessanta feriti gravi, met\u00e0 dei quali con ferite da pallottola e centinaia di feriti lievi.\nA partire da questo momento si sviluppano violenti scontri e la polizia perse il controllo della citt\u00e0 fino alle nove della notte, quando gi\u00e0 arrivarono i rinforzi. L'ultimo ferito di estrema gravit\u00e0 fu l'ispettore di polizia Antonio Losada, che quando si incontrava nella porta del Commissariato, gli tirarono una molotov che gli provoc\u00f2 bruciature su tutto il corpo.\nIl sabato, Manuel Fraga Iribarne, allora Ministro del Governo e dell'interno, insieme a Rodolfo Mart\u00edn Villa, Ministro delle relazioni Sindacali ed al Generale Campano, direttore della Guardia Civil, cercarono, visitando i feriti, di ridurre l'impatto di una decisione che svelava al mondo intero il vero volto, crudele e barbaro, della dittatura che essi rappresentavano. Quel gioved\u00ec, il Segretario generale del SPD della Germania cancellava la visita con Fraga, il quale partecipava ad una campagna diplomatica per \"vendere\" a livello internazionale la riforma approvata dalla monarchia, smascherata dal comportamento criminale della polizia.\nNonostante fosse ancora proibito il diritto di riunione, manifestazione e di sciopero, i sindacati convocarono scioperi in tutta la Spagna. Ebbero particolare importanza quelli della zona industriale di Madrid e Vitoria. L'8 marzo si tenne uno sciopero generale nei Paesi Baschi, durante il quale si produssero altri scontri che portarono alla morte di \"Vicente Antonio Ferrero\" nella citt\u00e0 di Basauri. Gli scioperi generali ed altri scontri si verificano durante vari mesi.\nConseguenze.\nQuesti incidenti accelerarono l'azione dell'opposizione democratica e la sua unit\u00e0 di azione. La Giunta Democratica e la Piattaforma di Convergenza si fusero nel Coordinamento Democratico o \"Platajunta\" il 26 marzo 1976. Questa nuova giunta fu in grado di esercitare una maggiore pressione politica sul governo, reclamando l'amnistia, la libert\u00e0 sindacale, la democrazia e il rifiuto delle leggi riformiste.\nNel 2008, una commissione del Parlamento Basco consider\u00f2 responsabili politici della strage ai '\u201dtitolari dei ministeri che intervennero in questo conflitto\u201d: Manuel Fraga Iribarne, Ministro del Governo (in Germania durante i fatti, corrispondendogli essere \u201cministro del giorno\u201d, incaricato di coprire l'assenza di altri ed assumere responsabilit\u00e0 ad Adolfo Su\u00e1rez Gonz\u00e1lez); Rodolfo Mart\u00edn Villa, Ministro delle relazioni Sindacali; Alfonso Osorio, Ministro di Presidenza.\nL'Interpol richiese nel 2014 l'arresto preventivo con lo scopo di estradizione di diversi implicati nella strage.\nNel caso di Rodolfo Mart\u00edn Villa, la giudice argentia Mar\u00eda Romilda Servini de Cubr\u00eda considera che \u00e8 \u201cresponsabile della repressione\u201d e che \u201ci fatti di cui risulta responsabile\u201d sono sanzionabili con l'ergastolo, riferendosi al delitto di omicidio con l'aggravante di essere stato commesso premeditatamente di due o pi\u00f9 persone.\nPer Servini, i delitti di Mart\u00edn Villa e del resto degli imputati costituiscono crimine contro l'umanit\u00e0 ed i suoi responsabili sono soggetti a persecuzione secondo il principio di giurisdizione universale.\nLa giudice imputa le responsabilit\u00e0 anche ad Alfonso Osorio, Ministro della Presidenza che \u201cassieme ad Adolfo Su\u00e1rez Gonz\u00e1lez e Mart\u00edn Villa decise che l'operazione fosse diretta da un comando unico in modo che coordinasse e mandasse a tutte le forze per ordine pubblico\u201d. Servini chiede anche l'arresto e l'estradizione di Jes\u00fas Quintana, capitano del Colpo di Polizia armata a carico delle forze che assaltarono la chiesa.\nRiconoscimenti delle vittime.\nCon la formazione del governo di Jos\u00e9 Luis Rodr\u00edguez Zapatero, il gruppo del Partito Nazionalista Basco formul\u00f2 il 19 maggio del 2004 una domanda al Senato che trattava il chiarimento sui fatti di Vitoria. Il 16 giugno del 2011, il Partito Nazionalista Basco, Aralar, Eusko Alkartasuna, Ezker Batua-Berdeak presentarono una proposta al Parlamento Basco per includere alle vittime della strage di Vitoria nella \"Legge di riconoscimento delle vittime del terrorismo\", che trattava il Congresso dei deputati. Anche se appoggiarono la necessit\u00e0 di una riparazione, il Partito Socialista di Euskadi-Euskadiko Ezkerra, il Partito Popolare ed Unione, Progresso e Democrazia rifiutarono considerarle come \u201cvittime del terrorismo\u201d. Il Partito Socialista consider\u00f2 che questi fatti dovessero essere inclusi nella discussione sulle vittime di motivazione politica che sarebbe cominciata poco dopo nel Parlamento Basco.\nPer la prima volta, il 3 marzo del 2012, il Governo Basco omaggi\u00f2 alle vittime della violenza poliziesca del 1976. La portavoce del Governo Basco e consulente di Giustizia Idoia Mendia, partecip\u00f2 in un omaggio floreale accompagnata dai segretari generali dell'Unione Generale dei Lavoratori e Commissioni Operaie (sindacati ai quali erano affiliati i lavarotarori uccisi).\nTesto della registrazione della polizia.\nQuesta \u00e8 la trascrizione di una parte delle conversazioni tra le pattuglie responsabili dell'assalto alla chiesa, secondo le registrazioni esistenti della Banda Radio della Polizia:\nOmaggi.\nIl cantautore catalano Llu\u00eds Llach scrisse il giorno dopo la canzone \"Campanate a morte\" in omaggio alle vittime. Canzone che torner\u00e0 ad interpretare per la commemorazione del trentesimo anniversario, in un concerto nel padiglione Fernando Buesa Arena di Vitoria. Il gruppo basco ska Betagarri dedic\u00f2 una canzone a questi fatti nel suo disco \"Hamaika Gara\", intitolata \"1976 martxoak 3\". Anche il gruppo Oi! di Vitoria Mossin Nagant scrisse una canzone dedicata alla strage di Vitoria. Allo stesso modo il gruppo punk Hachazo fa referenza a questi fatti in uno delle sue canzoni. Anche il gruppo basco Zarama compose nel 1983 la traccia \"Gasteizko gaua\" (\"Notte di Vitoria\") in riferimento a questi fatti.\nMonumenti.\n "}
{"id": "5995456", "revid": "1321967", "url": "https://it.wikipedia.org/wiki?curid=5995456", "title": "Conf\u00e9d\u00e9ration nationale du travail", "text": ""}
{"id": "5995458", "revid": "1494169", "url": "https://it.wikipedia.org/wiki?curid=5995458", "title": "Hopeless", "text": ""}
{"id": "5995463", "revid": "287204", "url": "https://it.wikipedia.org/wiki?curid=5995463", "title": "Forno a tunnel", "text": "Il forno a tunnel \u00e8 un forno impiegato per la cottura degli alimenti, munito di nastro trasportatore.\nTipi di forno a tunnel.\nIl forno a tunnel pu\u00f2 essere statico o ventilato, di tipo industriale (pi\u00f9 grande) o destinato alla produzione artigianale (generalmente pi\u00f9 piccolo e modulabile). \nDescrizione e funzionamento.\nIl forno a tunnel \u00e8 costituito di due parti principali: camera di cottura e nastro trasportatore. Il nastro consente il trasferimento del cibo dall'ingresso alla fine della camera di cottura in un tempo prefissato. Nel forno a tunnel ventilato il prodotto posto sul nastro trasportatore, muovendosi a velocit\u00e0 costante \u00e8 avvolto da getti d'aria calda che ne determinano la cottura. La cottura, nel forno a tunnel ventilato avviene principalmente per convezione. Nel forno a tunnel statico invece la cottura avviene soprattutto per conduzione (dovuta al contatto con la superficie calda del nastro di trasporto o del supporto di cottura che pu\u00f2 essere ad esempio una teglia) e irraggiamento. \nAlimentazione.\nIl forno a tunnel, pu\u00f2 essere alimentato a gas, con energia elettrica o legna."}
{"id": "5995465", "revid": "117002182", "url": "https://it.wikipedia.org/wiki?curid=5995465", "title": "Umberto Bottazzi", "text": "Biografia.\nIl pittore, illustratore, incisore, architetto, ceramista, maestro vetraio, decoratore d'interni, stilista, Umberto Bottazzi era un artista \"totale\". Per un breve periodo ha frequentato la Scuola del Nudo di Roma, ma sostanzialmente \u00e8 stato un autodidatta. \n&lt;br&gt;Esordisce nel 1900, con alcuni disegni presentati alla mostra romana della Societ\u00e0 di Amatori e Cultori d'Arte. Espone incisioni in bianco e nero all'Associazione fra i Cultori d'Architettura.\nRiviste illustrate.\nNel 1908, con Duilio Cambellotti, Vittorio Grassi, Alessandro Marcucci e Guido Menasci, fonda la rivista \"La casa\", realizzata al fine di costruire un nuovo rapporto, attivo e dinamico, tra gli oggetti usati nella vita quotidiana e il mondo dell'arte. Vi pubblica progetti di arredamenti d'interni, recuperando a pieno titolo materiali come il vetro a pi\u00f9 colori, la ceramica e la terracotta. Ha illustrato, con tavole e copertine, altre riviste come \"Emporium\", nel 1899, \"Fantasio\", nel 1902, \"Nuovissima\", nel 1909-1910, \"Roma\", nel 1911 e \"La Grande Illustrazione\", nel 1914, evidenziando la sua adesione ai linguaggi del Simbolismo a sfondo mistico, del \"Liberty\" e della Secessione Viennese. Nel mondo a lui contemporaneo egli resta un solitario, perduto nel suo patrimonio di immagini ermetiche e fantasiose, dai toni sobri e cupi. S'ispira a leggende medievali, disegnando figure dai contorni precisi, elementi vegetali stilizzati, pavoni, teste di Medusa. Esegue i bozzetti per la decorazione della sala da pranzo, nel Casino delle Civette di Villa Torlonia, sulla Via Nomentana.\nUn artista \"totale\".\nNel 1912 \u00e8 presente alla Biennale di Venezia, con un gruppo in ceramica raffigurante pesci e con vasi eseguiti per la Richard-Ginori. \nNel 1913 decora la V Sala della I mostra della Secessione Romana e nei due anni successivi espone, con la Secessione Romana, incisioni e vetrate. Per circa 10 anni \u00e8 stato consulente artistico dell'Istituto Professionale Femminile \"Margherita di Savoia\" di Roma, entrando a buon diritto nel modo della moda.\nNel 1923 presenta ceramiche alla I Mostra Romana dell'Agricoltura dell'Industria e delle Arti Applicate, tenuta al Galoppatoio di Villa Borghese e ottiene, con Ferruccio Palazzi, una medaglia d'argento.\nCome architetto ha realizzato il \"Villino Moderno\" sul Lungotevere Prati - edificio oggi totalmente perduto - come premio di un concorso di architettura, bandito nel 1911 per solennizzare il centenario dell'Unit\u00e0 d'Italia. Con Vittorio Grassi ne ha disegnato anche l'arredamento interno, con mobili, vetrate a colori (eseguite da Cesare Picchiarini), oggetti, ferri battuti (prodotti dalla Fabbrica Pasquale Franci di Siena), fregi di maiolica, caminetto con piastrelle della Richard-Ginori. Per la prima volta in Italia fu messo in opera un sistema di apertura automatica del portoncino d'ingresso, su brevetto della ditta inglese \"Sesame Door\".\nRiconoscimenti postumi.\nAlla fine del 1932, a palazzo Doria, sede della \"S.A.C.A.\" (Societ\u00e0 Anonima Cultori d'Arte) a Roma, gli viene dedicata una mostra postuma, con 34 dipinti, 6 acquerelli, 3 disegni e 72 opere di Arte Applicata, tra cui ceramiche. C'erano anche pannelli decorativi, scialli ricamati, cuscini con riporto di piume, tovaglie, tende in seta ricamate, applicazioni per cappelli: tutti lavori eseguiti, su suo disegno, dalle allieve dell'Istituto Professionale Femminile \"Margherita di Savoia\" di Roma. \"Capitolium\", organo del Governatorato di Roma, nel 1933 present\u00f2 una raccolta di sue opere."}
{"id": "5995471", "revid": "1272592", "url": "https://it.wikipedia.org/wiki?curid=5995471", "title": "Messana (disambigua)", "text": ""}
{"id": "5995492", "revid": "287204", "url": "https://it.wikipedia.org/wiki?curid=5995492", "title": "Top Volley 2015-2016", "text": "Questa voce raccoglie le informazioni riguardanti la Top Volley nelle competizioni ufficiali della stagione 2015-2016.\nStagione.\nLa stagione 2015-16 \u00e8 per la Top Volley, sponsorizzata da Ninfa, la quattordicesima, la settima consecutiva, in Serie A1; viene cambiato sia l'allenatore, la cui scelta cade su Camillo Plac\u00ec, che tutta la rosa: le uniche conferme riguardano Paul Ferenciac, Andrea Rossi e Daniele Tailli. Tra i nuovi acquisti spiccano quelli di Gabriele Maruotti, Alen \u0160ket, Roberto Romiti, Simon Hirsch, Nikolaj Pavlov, Viktor Josifov e Dante Boninfante, ceduto a stagione in corso e sostituito da Daniele Sottile, mentre tra le cessioni quelle di Jeroen Rauwerdink, Andrea Semenzato, Todor Skrimov, Loris Mani\u00e0, Sa\u0161a Starovi\u0107, Tine Urnaut e Simon Van de Voorde.\nIl campionato si apre con due vittorie consecutive, mentre la prima sconfitta arriva alla terza giornata in casa dell'Associazione Sportiva Volley Lube, a cui fanno seguito altri due stop; nelle ultime sei partite del girone di andata il club laziale ne vince due, contro il Powervolley Milano e la Pallavolo Piacenza, chiudendo al settimo posto in classifica e qualificandosi per la Coppa Italia. Il girone si ritorno inizia con tre successi nelle prime quattro gare disputate, a cui fanno seguito quattro sconfitte di fila: dopo le vittorie sulla Pallavolo Piacenza e la Pallavolo Molfetta, chiude la \"regular season\" con la sconfitta contro la Sir Safety Umbria Volley, classificandosi all'ottavo posto. Nei quarti di finale dei play-off scudetto la squadra di Latina viene eliminata perdendo le tre gare disputate contro l'Associazione Sportiva Volley Lube. Ottiene quindi la possibilit\u00e0 di giocare i play-off per il quinto posto, utile per qualificarsi alla Challenge Cup 2016-17: nei quarti di finale supera, vincendo le due gare utili per passare il turno, il Powervolley Milano, mentre l'accesso alla finale \u00e8 consentito dalla vittoria sul BluVolley Verona in semifinale; in finale per\u00f2 viene sconfitta per 3-2 dalla Pallavolo Piacenza.\nGrazie al sesto posto al termine del girone di andata della Serie A1 2015-16 la Top Volley partecipa alla Coppa Italia: tuttavia l'esperienza termina gi\u00e0 ai quarti di finali, eliminata dopo aver perso sia la gara di andata che quella di ritorno, entrambe per 3-0, contro l'Associazione Sportiva Volley Lube.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "5995503", "revid": "124123", "url": "https://it.wikipedia.org/wiki?curid=5995503", "title": "Albert Tullgren", "text": "Biografia.\nLaureatosi in scienze naturali ad Uppsala nel 1899, divenne assistente presso l'Istituto Nazionale di Entomologia nel 1902 e del Dipartimento di Entomologia per l'agricoltura nel 1907. Vinse la cattedra e insegn\u00f2 come professore a partire dal 1912.\nDiede diversi contributi alla letteratura entomologica \"pratica\" con pubblicazioni quali: \"Insetti nei giardini e nei campi\" del 1906; \"Insetti all'interno delle case e nei fienili\" del 1914; \"Amici e nemici per le piante dei nostri giardini\" del 1910. Notevoli anche suoi contributi alla classificazione e tassonomia degli aracnidi: \"Araneidi della spedizione svedese attraverso il Gran Chaco e la Cordigliera\" del 1905; \"Araneae della spedizione svedese sul Kilimangiaro\" del 1910; \"Ragni svedesi\" del 1906 e \"Entomofauna svedese\" del 1908.\nOpere e pubblicazioni.\nDi seguito l'elenco delle principali pubblicazioni aracnologiche:"}
{"id": "5995526", "revid": "31886", "url": "https://it.wikipedia.org/wiki?curid=5995526", "title": "Albert Hugo Tullgren", "text": ""}
{"id": "5995527", "revid": "1001457", "url": "https://it.wikipedia.org/wiki?curid=5995527", "title": "Demolition (film)", "text": ""}
{"id": "5995528", "revid": "120362895", "url": "https://it.wikipedia.org/wiki?curid=5995528", "title": "Maria Aurora Uggla", "text": "Biografia.\nMaria Aurora era la figlia di Clas Fredrik Uggla, e di sua moglie, Anna Magdalena Hierta.\nDama d'onore.\nNel 1766 divenne dama d'onore di Sofia Maddalena al suo arrivo in Svezia, ed \u00e8 stata una delle tre dame a partecipare alla seconda cerimonia del matrimonio nel Palazzo Reale di Stoccolma, il 4 novembre 1766. \u00c8 stata descritta come la persona di fiducia e stretta confidente di Sofia Maddalena. L'unica altra dama di compagnia della regina a cui era cos\u00ec vicina, era Virginia Charlotta Manderstr\u00f6m.\nCome persona, si dice che avesse una lingua tagliente. Maria Aurora \u00e8 stata la stella del teatro amatoriale della corte reale, riconosciuta e considerata per il suo talento drammatico: lei e Caroline Lewenhaupt erano considerate come le primedonne del teatro amatoriale di Gustavo III.\nFu considerata un messaggero quando il re aveva deciso di conciliarsi con la regina nel 1775, al fine di consumare il matrimonio, ma, invece, venne scelto il conte Adolf Fredrik Munck, che aveva avuto una relazione con la cameriera della regina, Anna Sofia Ramstr\u00f6m. Dopo che la regina diede alla luce il principe ereditario nel 1778, girarono voci che il padre del bambino fosse Munck.\nMatrimonio.\nMaria Aurora spos\u00f2 il tenente colonnello Karl Adam Ehrengranath nel 1778. Nel 1778, \u00e8 stata nominata una delle due vice capi della corte del principe ereditario. Al colpo di stato che depose Gustavo IV Adolfo di Svezia, nel 1809, Maria Aurora fu la prima ad informare Sofia Maddalena di quello che era successo. Quando le fu negato di vedere il figlio, scoppi\u00f2 in lacrime tra le braccia di Maria Aurora. Maria Aurora era presente al letto di morte di Sofia Maddalena nel 1813.\nNella narrativa.\nMaria Aurora Uggla \u00e8 tra i personaggi nel romanzo \"Drottningens f\u00f6rtrogna\" (Le confidenti della regina) di Anna Sparre (1994). Il suo personaggio fu interpretato da Sanna Mari Patjas in \"Le nozze di Gustavo III\", nel 2001."}
{"id": "5995529", "revid": "110157", "url": "https://it.wikipedia.org/wiki?curid=5995529", "title": "NRLMSISE-00", "text": "Il NRLMSISE-00 \u00e8 un modello empirico globale dell'atmosfera terrestre dal suolo allo spazio che \u00e8 in grado di modellare la temperatura e la densit\u00e0 dei componenti atmosferici.&lt;br&gt;\nL'utilizzo principale di questo modello \u00e8 la previsione del decadimento orbitale dei satelliti in seguito alla resistenza fluidodinamica data dall'atmosfera terrestre. Il modello viene utilizzato anche dagli astronomi per calcolare la massa d'aria compresa tra i telescopi e i raggi laser per valutare l'impatto delle stelle a guida laser sui telescopi non a guida laser.\nIl modello, sviluppato da Mike Picone, Alan Hedin e Doug Drob, si basa sui precedenti modelli MSIS-86 e MSISE-90 aggiornati con i dati effettivi di resistenza fluidodinamica ottenuti dai satelliti. Calcola anche l'ossigeno anomalo.\nEtimologia.\nIl nome del modello NRLMSISE-00 \u00e8 una combinazione di acronimi: \"\"NRL\" sta per United States Naval Research Laboratory, mentre \"MSIS\" \u00e8 l'acronimo di \"Mass Spectrometer and Incoherent Scatter Radar\", che sono le due fonti primarie di dati utilizzate per le precedenti versioni del modello. La \"E\" indica che il trattamento dei dati si estende fino all'esosfera, mentre \"00\"\" \u00e8 l'anno di rilascio della versione.\nSecondo il sito web dell'NRL, il NRLMSISE-00 \u00e8 lo standard per le ricerche spaziali internazionali. \nDati di input e output.\nCome dati di input, il modello utilizza:\nCome output, il modello produce:"}
{"id": "5995535", "revid": "36426", "url": "https://it.wikipedia.org/wiki?curid=5995535", "title": "Via Giovanni Da Verrazzano", "text": ""}
{"id": "5995538", "revid": "92723", "url": "https://it.wikipedia.org/wiki?curid=5995538", "title": "Tadahiko Taira", "text": "Carriera.\nHa ottenuto quattro titoli nazionali giapponesi, il primo nel 1980 e tre consecutivi dal 1983 al 1985 nell'All Japan Road Race Championship. La sua prima presenza nelle gare internazionali del motomondiale risale invece alla stagione 1984 in classe 500 dove ha ottenuto un totale di 10 punti.\nDurante la sua carriera \u00e8 sempre stato fedele alla Yamaha e le sue stagioni migliori sono state quella del 1986 dove, gareggiando in classe 250, ha ottenuto la sua unica vittoria nel Gran Premio motociclistico di San Marino 1986 e quella del 1987 dove, in classe 500, ha ottenuto il suo secondo podio in gare iridate e il miglior piazzamento finale con il sesto posto.\nIn coppia con lo statunitense Eddie Lawson si \u00e8 imposto nell'edizione 1990 della 8 Ore di Suzuka.\nL'ultima presenza in gare mondiali \u00e8 stata nel Gran Premio motociclistico del Giappone 1991 concluso con un ritiro."}
{"id": "5995539", "revid": "614011", "url": "https://it.wikipedia.org/wiki?curid=5995539", "title": "Basketball Champions League", "text": "La Basketball Champions League \u00e8 la principale competizione europea per club di pallacanestro organizzata dalla FIBA Europe.\nStoria.\nLa competizione venne fondata il 21 marzo 2016 dopo i tentativi infruttuosi da parte della FIBA Europe e di Euroleague Basketball, di trovare un accordo per organizzare il massimo torneo europeo di pallacanestro per club.\nViene organizzata da Basketball Champions League SA, una entit\u00e0 giuridica con sede in Svizzera partecipata al 50% dalla FIBA ed il restante 50% dalle leghe di Belgio, Francia, Germania, Grecia, Israele, Italia, Lituania, Polonia, Repubblica Ceca e Turchia.\nFormato.\nAlla stagione regolare partecipano 32 club, 24 qualificati direttamente e 8 a seguito dei turni preliminari. Ci sono 4 gironi da otto squadre e club della stessa nazione non possono incontrarsi in questa fase. Dopo essersi confrontate in partite di andata e ritorno le prime quattro di ogni girone accedono ai play off, mentre la quinta e la sesta partecipano alla FIBA Europe Cup.\nOttavi e quarti di finale si giocano con partite di andata e ritorno: in questa fase del torneo, dunque, per via dello scontro strutturato sugli ottanta minuti complessivi, \u00e8 ammesso il pareggio quale risultato conclusivo della gara (senza quindi lo svolgimento dei supplementari), poich\u00e9 l'elemento discriminante per la qualificazione \u00e8 la differenza canestri tra andata e ritorno. Se questa, al termine del match di ritorno, fosse pari a 0, si procederebbe al supplementare per sancire chi avanza alla fase successiva. Le quattro squadre vincitrici dei quarti di finale disputano le final four a gara unica in una sede prestabilita.\nLa stagione regolare di solito si gioca tra ottobre e gennaio, con i play off che partono in febbraio. Le Final Four, invece, si giocano normalmente tra la fine di aprile e l'inizio di maggio.\nComposizione delle squadre.\nNella prima edizione non vi erano delle limitazioni nella composizione delle rose, dalla seconda invece ogni squadra \u00e8 obbligata a portare a referto almeno quattro cestisti di formazione nazionale, cinque se si utilizzano pi\u00f9 di dieci giocatori. Sono considerati di formazione nazionale tutti quei giocatori che, tra i dodici ed i venti anni, hanno disputato almeno tre stagioni nella federazione di riferimento.\nSquadre partecipanti.\nLe squadre partecipano alla competizione in base al piazzamento ottenuto nei rispettivi campionati nazionali secondo una graduatoria stabilita dalla FIBA, che inoltre si \u00e8 riservata la possibilit\u00e0 di distribuire un massimo di 4 inviti.\nPremi.\nTrofeo.\nIl trofeo \u00e8 alto 65 cm e realizzato in argento sterling con placcature in oro, dal peso di 8 kg. Progettato dal Radiant Studios e realizzato dalla Thomas Lyte, ha la forma di una retina che alla sommit\u00e0 crea l'effetto di una corona.\nRecord.\nIl giocatore che detiene il numero maggiore di edizioni vinte \u00e8:\nL'allenatore che detiene il numero maggiore di edizioni vinte \u00e8:"}
{"id": "5995540", "revid": "339392", "url": "https://it.wikipedia.org/wiki?curid=5995540", "title": "Societ\u00e0 Sportiva Dilettantistica Unione Triestina 2012", "text": ""}
{"id": "5995566", "revid": "287204", "url": "https://it.wikipedia.org/wiki?curid=5995566", "title": "Antonino Macaluso", "text": "Biografia.\nLaureato in giurisprudenza, fu ufficiale del corpo delle guardie di pubblica sicurezza; lasciata poi la divisa divenne avvocato.\nNel 1972 fu eletto deputato per il Movimento Sociale Italiano-Destra Nazionale, fino al 1976. Rieletto nel 1979, fu confermato nel 1983 e nel 1987, fino al 1992.\nFu docente di storia dell'educazione fisica all'ISEF di Palermo fino al 1996.\nNel giugno 1994 si candid\u00f2 alle elezioni europee con Alleanza Nazionale nella circoscrizione Isole, ma ottenne solo 7.000 voti. Nel 1995 ader\u00ec al Movimento Sociale Fiamma Tricolore e alle politiche del 1996 si candid\u00f2 alla Camera nel collegio di Sciacca, dove ottenne il 3,1 per cento. Nel 1997 si candid\u00f2 a sindaco di Palermo, ma ottenne solo lo 0,5%."}
{"id": "5995567", "revid": "188116", "url": "https://it.wikipedia.org/wiki?curid=5995567", "title": "Nino Macaluso", "text": ""}
{"id": "5995574", "revid": "1305772", "url": "https://it.wikipedia.org/wiki?curid=5995574", "title": "Palazzo Soranzo (disambigua)", "text": ""}
{"id": "5995592", "revid": "104485", "url": "https://it.wikipedia.org/wiki?curid=5995592", "title": "Pietro Piro", "text": "Biografia.\nPrecocemente introdotto ai temi della politica e dell'impegno civile e democratico dalla figura del padre Francesco Piro e a quelli pedagogici e religiosi dalla madre. Dopo il diploma si trasferisce a Urbino dove nella locale universit\u00e0 studia psicologia, filosofia, teologia. Si laurea in filosofia con una tesi su Pitagora. Si reca presso il l'Istituto Italiano Zen S\u014dt\u014d Sh\u014db\u014dzan Fudenji per vivere la vita quotidiana del monaco buddhista Zen In monastero, sperimenta grazie alla direzione dell'abate Fausto Taiten Guareschi la pratica della meditazione e lo stile austero e severo del buddhismo Zen S\u014dt\u014d. Consegue il dottorato di ricerca in Comunicazione Politica con una tesi dottorale sulla costruzione del mito di Francisco Franco. Ottiene il titolo di Master in Sociologia lavorando a una tesi sulla lettura di Max Weber del Buddhismo e dell'Hinduismo. \u00c8 stato visiting scholar presso la UNED di Madrid e la Filmoteca Espa\u00f1ola. \u00c8 stato Cultore della materia in Sociologia presso l'Universit\u00e0 di Roma Tre e membro della Societ\u00e0 Italiana di Storia delle Religioni. \u00c8 stato redattore della Rivista \u201cFilosofia e nuovi sentieri\u201d. Ha tradotto e introdotto Jos\u00e9 Ortega y Gasset, \"Appunti per un commento al Convivio di Platone\" (2012) e Santiago Ram\u00f3n y Cajal, \"Psicologia del Don Quijote e il Quijotismo\" (2012) e curato la postfazione a Jos\u00e9 Ortega y Gasset, \"Meditazione sulla tecnica e altri saggi su scienza e filosofia\" (2011). Curatore delle opere collettive: \"Il gioco e il giogo\"(2013); \"Perch\u00e9 guardare a Oriente?\"(con Krishna Del Toso) (2013); \"Agire o non agire? Strategie di pensiero/azione in Oriente e Occidente\" (con Pietro Chierichetti) (2015). Ha ideato e diretto le sei edizioni del Seminario Popolare sul Pensiero dell'Estremo Oriente. Ha svolto ricerche in ambito sociologico con particolare riferimento alla rappresentazione mediatica della marginalit\u00e0, ai fenomeni migratori e alle conseguenze della disoccupazione. Ha lavorato come educatore nei servizi sociali nell\u2019ambito delle misure di contrasto alla povert\u00e0 e per l\u2019inclusione sociale. Dal 2019 lavora nella direzione nazionale dell\u2019Area Sociale e Formativa dell\u2019Opera Don Calabria (Poveri Servi della Divina Provvidenza). Ha fondato la Biblioteca \"Veni Creator Spiritus\", una biblioteca popolare basata sulla pratica del dono e della condivisione. \nPensiero.\nLe prime opere di Piro (\"Le prime luci dell'alba, Le prime luci dell'alba a Oriente\") mettono al centro della vita dell'homo religiosus la potenza (con Van der Leeuw) e le sue manifestazioni. L'uomo risente della \"caduta\" nella separazione dal Tutto, nella trappola dell'Io, nella menzogna del ciclo vita-morte. La \"creatura uomo\" attraverso le pratiche religiose e ascetiche ambisce a una reintegrazione con il Tutto che possa colmare la \"nostalgia di Assoluto\" che sgorga direttamente dal suo sentimento creaturale. Gi\u00e0 a partire da \"La peste emozionale. L'uomo-massa e l'orizzonte totalitario della tecnica\" (2011) Piro individua nell'uomo-massa (ricostruendo la genesi storica del termine) una delle figure pi\u00f9 pericolose e diffuse del nostro tempo (ereditando questa posizione a partire da una personale interpretazione dell'opera di Jos\u00e9 Ortega y Gasset). L'uomo-massa \u00e8 una figura fatalmente attratta dallo sviluppo tecnico e dall'artificiale, devota al culto dell'apparire e del denaro ma anche una figura estremamente fragile ed esposta al pericolo e al fallimento. Nel pamphlet \"Uno sguardo sul dominio borghese\" (2011) la borghesia \u00e8 ricondotta alla sua attitudine fondamentale: generare sempre nuove condizioni di oppressione. Nelle opere successive \"La terra rotta\" (2012); \"Le occasioni dell'uomo ladro\" (2012); \"Marginalia\" (2012); \"Non c'\u00e8 tempo per l'uomo\" (2012); due sono i temi principali: la meditazione sulla natura della tecnologia (che ha interessato principalmente studiosi di lingua spagnola legati alla riflessione di Ortega y Gasset sulla tecnica) e il destino dell'uomo e la ricerca di un punto d'incontro tra le tradizioni d'Oriente e d'Occidente. Nella monografica dedicata a Francisco Franco (2013); emerge la visione di un potere senza fondamento che simula attraverso le armi di persuasione di massa le virt\u00f9 originarie della potenza. Potere vuoto che si auto alimenta censurando ogni forma di dissenso. Rileggendo le opere di Michail Michailovi\u010d Bachtin, Giuseppe Cocchiara, Florens Christian Rang, Piro estende la categoria di Carnevale e di \"mondo alla rovescia\" all'intera organizzazione sociale, totalmente configurata \"alla rovescia\" per ridurre ogni forma d'individualit\u00e0 al conformismo e ogni manifestazione d'intelligenza alla logica dello scambio e del consumo. Una societ\u00e0 orientata alla morte, che pone al centro del suo universo simbolico lo spreco e la distruzione dell'ambiente sia naturale che culturale. Una societ\u00e0 puerile che rende impossibile una vita adulta e responsabile. Solo una comunit\u00e0 di virtuosi pu\u00f2 dare avvio alla realizzazione di una societ\u00e0 pi\u00f9 dignitosa e pi\u00f9 giusta in cui convivono insieme libert\u00e0 e responsabilit\u00e0, ecologia profonda e convivialit\u00e0. Costanti e ricorrenti sono i riferimenti ad autori come Ivan Illich, Jacques Ellul, Paulo Freire, Danilo Dolci, Don Lorenzo Milani, Romano Guardini, Ernst J\u00fcnger, Raimundo Pannikar, Ernesto Balducci.\nNell'opera \"Auschwitz \u00e8 ancora possibile? Temi e argomenti per un pensare civile,\" fortemente influenzata dall'indagine di Raul Hilberg Piro prosegue le sue indagini sulle manifestazioni contemporanee del \"carattere fascista\" e s'interroga sull'influenza dei \"meccanismi psicologici\" che possono condurre all'omicidio di massa. Pur ritenendo che siano stati fatti passi da gigante nel limitare l'uso della violenza, sostiene ci sia ancora molta strada da percorrere per diffondere un'educazione altruistica e responsabile.\nCon la raccolta di saggi \"Desiderio di volti. Scritti d'occasione,\" Piro ritorna a interrogarsi su temi civili ritenuti essenziali: difesa dei diritti costituzionali, giustizia sociale, questione morale, rapporto Nord-Sud, tecnica e societ\u00e0, memoria e celebrazione.\nIl volume \"Perdere il lavoro, smarrire il senso\" \u00e8 dedicato principalmente all'analisi della condizione delle persone in prolungato stato di disoccupazione che: \"hanno vissuto una esperienza di \"decentramento\" psicologico molto importante [...] Hanno perso \"il loro posto nel mondo\", non si sentono pi\u00f9 cittadini con dei diritti, si sentono parte di un sistema \"cannibale\" che dopo aver divorato le loro migliori energie li espelle senza nessuna piet\u00e0. La persona si sente schiacciata da un sistema sociale ed economico incomprensibile, inumano, violento, che prima ti sfrutta e dopo ti scarta. Ma ancora pi\u00f9 diffuso \u00e8 un sentimento d'inutilit\u00e0, di vuoto, di spaesamento totale. [...] L'assenza di lavoro incide sulla salute, molti infatti, interrompono le cure con un conseguente aumento di malessere fisico e mentale. I legami familiari si diradano e s'innescano conflitti spesso sopiti in una condizione di benessere. La rete amicale si polverizza e le forme di dipendenza che precedentemente, potevano essere contenute e controllate, possono esplodere con violenza. Secondo Sara Fariello il lavoro di ricerca di Piro aiuta a riflettere su come: \"la progettualit\u00e0 sociale pu\u00f2 essere uno straordinario ed utile strumento per pensare, realizzare e diffondere esperienze di successo che creino ricchezza ma che siano anche sostenibili ed aiutino le persone ad uscire dalla marginalit\u00e0\". In un articolo apparso sul quotidiano \"Il manifesto\" si evidenzia anche come il volume \"ripropone la necessit\u00e0 di riprendere le linee guida di una Chiesa come comunit\u00e0 di base, ecclesialit\u00e0 dei poveri, spiritualit\u00e0 degli ultimi\". Piero Di Giorgi ha scritto: \"Pietro Piro, oltre che educatore, \u00e8 un intellettuale cattolico che, nella storica divisione tra cattolici conservatori per non dire reazionari, da un lato, la cui religiosit\u00e0 \u00e8 quella esteriore, della ritualit\u00e0, del formalismo clericale, e progressisti, dall\u2019altro, si colloca nell\u2019ambito di quest\u2019ultimi, cio\u00e8 di coloro che cercano d\u2019incarnare il messaggio evangelico nella prassi della vita quotidiana e che hanno sempre criticato l\u2019alleanza della Chiesa con le classi dominanti. Non a caso, gli autori che predilige Piro e di cui si occupa nel libro appartengono tutti a questo filone e sono stati osservati speciali da parte della Chiesa ufficiale\". Durante le fasi pi\u00f9 acute della pandemia da Covid 19 ha sostenuto l\u2019ipotesi dell\u2019impossibilit\u00e0 di un ritorno alla vita precedente e l\u2019urgenza d\u2019interpretare gli eventi come un occasione propizia per \u201cRifondare la societ\u00e0 in cui viviamo riscrivendo il patto sociale\u201d. Secondo Piro: \u201cLa societ\u00e0 che costruiremo dopo la pandemia sar\u00e0 cooperativa, solidale, responsabile, ecologica, meticcia, aperta o non sar\u00e0.\u201d "}
{"id": "5995594", "revid": "590", "url": "https://it.wikipedia.org/wiki?curid=5995594", "title": "Scala musicale", "text": ""}
{"id": "5995602", "revid": "15756", "url": "https://it.wikipedia.org/wiki?curid=5995602", "title": "Edward Hyde, III conte di Clarendon", "text": "Sal\u00ec agli onori delle cronache quando, assieme a parte del suo esercito, abbandon\u00f2 il cattolico re Giacomo II per sostenere il nuovo pretendente protestante al trono inglese, Guglielmo d'Orange. Le sue azioni innescarono la Gloriosa Rivoluzione, un cambio di governi senza spargimento di sangue. Come ricompensa venne successivamente nominato governatore del New Jersey e di New York dal 1701, rimanendo in carica sino a 1708.\nLa sua missione principale nelle colonie fu quella di proteggerle nel corso della guerra di successione spagnola (nota nelle Americhe come guerra della regina Anna 1701 \u2013 1714). La sua amministrazione riusc\u00ec a impedire le incursioni francesi nei territori inglesi, ma ben presto dovette iniziare a fronteggiare dei contrasti interni.\nNel 1708, il governatore venne richiamato dalle colonie per essere nominato membro del consiglio privato della regina Anna in Gran Bretagna. La fortuna di lord Cornbury mur\u00f2 drasticamente con l'incoronazione del nuovo sovrano, Giorgio I, il 1 agosto 1714. Ormai caduto in disgrazia, si ritir\u00f2 a Chelsea, Londra, dove mor\u00ec il 31 marzo 1723.\nSi crede che mentre si trovava in servizio per la corona, amasse praticare il crossdressing.\nBiografia.\nI primi anni.\nEdward Hyde nacque il 28 novembre 1661, unico figlio di Henry Hyde, II conte di Clarendon (a sua volta figlio di Edward Hyde, I conte di Clarendon) e di Theodosia Capell, figlia di Arthur Capell, I barone Capell di Hadham. Edward per parte di madre era nipote di Arthur Capell, I conte di Essex, mentre per parte di padre era nipote di Anna Hyde, prima moglie del futuro Giacomo II d'Inghilterra e cugino di Anna di Gran Bretagna. Dopo il secondo matrimonio del padre Edward and\u00f2 a vivere presso Swallowfield Park nel Berkshire.\nIl 23 gennaio 1675 Edward venne iscritto all'Universit\u00e0 di Oxford solo un mese dopo la successione del padre la contea di Clarendon e l'acquisizione di Edward del titolo di visconte.\nNel 1688, lord Cornbury spos\u00f2 lady Katherine O'Brien, unica figlia ed erede di Henry O'Brien, lord Ibrackan, la quale nel 1702 succedette alla madre al titolo di VIII baronessa Clifton.\nIl servizio militare e la Ribellione di Monmouth.\nNegli anni seguenti fece parte dell'esercito nel \"1st The Royal Dragoons\" al comando di John Churchill. La morte di re Carlo II il 6 febbraio 1685 diede inizio alla contesa per il trono: Giacomo II era suo erede legittimo, ma era uno strenuo cattolico. Suo nipote, James Fitzroy, duca di Monmouth, era illegittimo ma di fede protestante. L'11 giugno 1685, il duca di Monmouth sbarc\u00f2 in Inghilterra nella speranza di ottenere il supporto popolare per le sue pretese al trono.\nRe Giacomo II nomin\u00f2 John Churchill quale secondo in comando delle armate realiste, mentre lord Cornbury venne promosso al comando del \"1st The Royal Dragoons\". La rebellion venne ben presto repressa, con i Royal Dragoons che ebbero un ruolo prominente negli scontri. Come ricompensa per l'ottimo servizio svolto, Cornbury ottenne un seggio al \u201cThe Loyal Parliament of 1685\u201d.\nLa Ribellione di Monmouth spinse il re a rafforzare i suoi diritti sul paese. Monmouth venne decapitato, assieme a 320 altri suoi sostenitori. Altri 800 sostenitori vennero trasportati in esilio nelle Indie Occidentali. Il re chiese al parlamento di ritirare l'anti-cattolico Test Act, ed egli inizi\u00f2 a piazzare dei cattolici come importanti figure di governo. Il padre di lord Cornbury, Henry Hyde, fu uno di quelli che vennero esclusi dal governo con queste purghe. Dopo che il parlamento si rifiut\u00f2 di approvare tale legge, il re lo sciolse (2 luglio 1687) e pose il veto reale sulle future elezioni dello stesso.\nLa questione religiosa diede inizio ad una lotta tra il parlamento e la corona, sebbene l'atteggiamento ostile di Giacomo gli ritorse contro l'opinione popolare.\nLa Gloriosa Rivoluzione del 1688.\nIl 18 giugno 1688, diversi importanti nobili inglesi inviarono una lettera a Guglielmo d'Orange richiedendo il suo intervento nella politica inglese dalla parte dei protestanti. In risposta, Guglielmo giunse a Brixham, (sudest dell'Inghilterra) il 5 novembre con pi\u00f9 di 450 navi ed un totale di 15.000-18.000 uomini e 3660 cavalieri. I dragoni di lord Cornbury furono la prima unit\u00e0 militare realista ad entrare in contatto con le forze d'invasione senza ad ogni modo combatterle direttamente. A Sherborne venne combattuta una breve schermaglia il 20 novembre, ma poco dopo lord Cornbury decise di lasciare i realisti, passando dalla parte di Guglielmo d'Orange e portando con s\u00e9 alcuni dei suoi dragoni. Quattro giorni dopo (24 novembre) il mentore di lord Cornbury, Lord Churchill, cambi\u00f2 anch'egli bandiera.\nDalla fine di dicembre, re Giacomo aveva sciolto il suo esercito di combattenti e si era portato in esilio in Francia.\nCon la partenza di Giacomo II, il Parlamento dibatt\u00e9 sul ruolo di Guglielmo, ovvero se dovesse essere proclamato re oppure principe consorte sotto il regno della regina Maria, legittima erede dell'ultimo sovrano. Lord Cornbury si schier\u00f2 per piazzare sua cugina Anna dopo Maria nella successione, bypassando Guglielmo. Alla fine, il Parlamento si dimostr\u00f2 favorevole a Guglielmo, il quale pun\u00ec lord Cornbury licenziandolo dal suo reggimento (17 luglio 1689) e dal suo incarico cerimoniale di Master of Horse per il re di Danimarca (maggio 1690).\nLa regina Maria II mor\u00ec nel 1694. Guglielmo III mor\u00ec nel 1702, e pertanto la corona pass\u00f2 alla sorella minore di Maria, Anna. In quello stesso anno l'Inghilterra si trov\u00f2 coinvolta in una guerra per evitare l'espansionismo coloniale francese nelle colonie americane (la Guerra di successione spagnola 1701\u20131714, nota nelle colonie americane come \u201cGuerra della regina Anna\u201d.)\nLa guerra e la nomina a governatore di New York.\nLa pi\u00f9 fedele delle amiche della regina era Sarah Jennings Churchill, moglie di John Churchill, I duca di Marlborough. Lord Cornbury era nel contempo cugino di primo grado della regina Anna e protetto di John Churchill. Quando scoppi\u00f2 la guerra, il duca di Marlborough venne posto al comando delle armate alleate sul continente europeo, mentre Cornbury venne inviato a New York per proteggere i possedimenti americani dalle minacce d'invasione mosse dalla Nuova Francia, uno dei possedimenti francesi in nord America. Nell'agosto del 1703, ottenne anche la responsabilit\u00e0 della gestione della Provincia del New Jersey.\nLa situazione nelle colonie di New York e del New Jersey.\nColonizzata per prima dagli olandesi nel 1624, Nuova Amsterdam si era evoluta nel tempo in una serie di gruppi indipendenti tra loro. Importante per l'area era il commercio di pelli dai territori coloniali francesi sino all'area dei Grandi Laghi, attraverso il fiume Hudson e fino all'odierna New York, dove queste venivano caricate su vascelli olandesi e inglesi alla volta dell'Europa. Il sistema olandese del \"patroon\" aveva garantito un libero commercio lungo il fiume Hudson. Liberi da ogni persecuzione religiosa presente invece nel Vecchio Mondo, iniziarono cos\u00ec a crearsi degli insediamenti di puritani, quaccheri, presbiteriani, ugonotti francesi (calvinisti) ed ebrei.\nTutti questi territori dovettero arrendersi alla flotta inglese che fece capolino al porto di New Amsterdam il 27 agosto 1664. Nei contratti per il passaggio di sovranit\u00e0, gli inglesi garantirono comunque libert\u00e0 di religione e di commercio agli abitanti dell'area, diritti che furono poi confermati dal Trattato di Westminster (novembre 1674). La regione venne concessa a Giacomo, duca di York, ed a sua moglie, Anne Hyde come parte del loro patrimonio personale, mutando quindi il nome della capitale locale in New York.\nMa le promesse di tolleranza non vennero mantenute. Gli inglesi iniziarono subito con l'imporre tasse sui nuovi territori acquisiti ed il governo centrale dell'area pass\u00f2 sotto la sovranit\u00e0 di un governatore reale che impose subito un codice legale unificato. Molti di questi burocrati erano inoltre strenui anglicani e portarono con loro l'intolleranza che si respirava in patria. Il Parlamento inglese, per conto proprio, aveva inoltre approvato una serie di Navigation Acts (1651 e 1660) per imporre un limite di importazione di beni da parte dei vascelli inglesi.\nLa ribellione di Leisler.\nQuando re Giacomo II venne deposto nel 1688, i coloni americani videro l'opportunit\u00e0 di cambiare le loro sorti nei confronti dei dominatori inglesi. Un mercante calvinista tedesco di nome Jacob Leisler prese il comando della milizia locale, scacci\u00f2 i responsabili governativi ed install\u00f2 delle assemblee legislative (fu l'inizio della cosiddetta Ribellione di Leisler, 1689\u20131691). Queste azioni vennero viste come la vittoria del parlamento in ambo le parti dell'Atlantico.\nQuando i commissari del re infine giunsero nelle colonie nel marzo del 1691, non approvarono le azioni di Leisler. Schiacciarono la ribellione, giustiziarono Leisler e ne confiscarono le propriet\u00e0 (rendendolo nel contempo un martire della rivoluzione). La colonia si divise in fazioni pro-Leisler e anti-Leisler.\nPer evitare che l'azione venisse vista troppo negativamente sul campo, venne fatta approvare dal parlamento inglese una legge nel 1695 con la quale si esonerava Leisler e venivano restaurati i suoi possedimenti di famiglia.\nI sostenitori di Leisler erano perlopi\u00f9 artigiani olandesi, \"disertori\" religiosi e piccoli commercianti locali che erano lontanamente alleati con il partito Whig inglese. Invocando i propri diritti come coloni, alcuni storici hanno suggerito che da essi probabilmente part\u00ec la miccia della successiva Rivoluzione Americana. Opposti a loro stavano i ricchi proprietari terrieri, le grandi compagnie mercantili e gli aristocratici inglesi. Gran parte dei membri di quest'ultima categoria erano strenui anglicani, realisti e membri del partito Tory.\nRichard Coote, I conte di Bellomont, prest\u00f2 servizio come governatore reale di New York dal 1695 al 1701. Da Whig, favor\u00ec la fazione pro-Leisler e nomin\u00f2 i membri di questa parte alle posizioni chiave nella colonia. Le sue politiche gli attirarono come prevedibile le ire degli aristocratici. Bellomont mor\u00ec nel 1701 e venne rimpiazzato da lord Cornbury, aristocratico e strenuo anglicano della \u201cHigh Church\u201d , nonch\u00e9 aderente al partito Tory.\nCommercio e pirateria.\nGrandi ricchezze viaggiavano sul fiume Hudson: pelli dalla Nuova Francia, legname dall'area di Albany, e prodotti provenienti da vaste piantagioni. Il commercio costituiva un'attivit\u00e0 fondamentale per l'area e contribu\u00ec alla formazione della borghesia a New York.\nDurante il secolo precedente, si erano gi\u00e0 manifestate le prime presenze di briganti nell'area. Le citt\u00e0 costiere come New York servivano da rifugio per i pirati. Ad esempio, il noto pirata capitano Kidd si sa che possedeva una grande casa a Pearl Street presso il mare ed aiut\u00f2 a finanziare la costruzione della Trinity Church (Anglicana) in citt\u00e0. Kidd aveva avuto vita facile grazie al fatto che il governatore Bellomont era stato il suo principale sponsor finanziario, legittimando le sue attivit\u00e0 con lettere di corsa (1695).\nMa la pirateria era un'arma a doppio taglio: i navigatori ordinari nell'area di New York lamentarono spesso la perdita dei loro carichi di valore a favore di pirati locali. Sul finire del XVII secolo, i governatori inglesi dell'area iniziarono a fare sempre maggiori pressioni per il controllo del mercato nero.\nIl governatore Bellomont venne costretto a far arrestare il capitano Kidd al suo ritorno a New York nel luglio del 1699. Il pirata venne estradato a Londra e impiccato il 23 maggio 1701.\nL'arrivo del governatore Cornbury a New York (maggio 1702).\nAl suo arrivo, il nuovo governatore ispezion\u00f2 subito l'anello di forti difensivi della citt\u00e0 e li trov\u00f2 in grave stato di abbandono. La chiave difensiva dell'area era il forte di Albany che venne descritto cos\u00ec: \u201c\"Il forte \u00e8 in condizioni miserevoli. \u00c8 un forte di circa centoventi piedi di lunghezza e settanta di larghezza. Le sue palizzate sono perlopi\u00f9 marce. Non vi sono pi\u00f9 di 23 cannoni in tutto il forte, molti dei quali sono inservibili.\"\u201d\nIl governatore immediatamente licenzi\u00f2 il colonnello Wolfgang William R\u00f6mer, l'ingegnere imperiale assunto per mantenere i forti, assumendo personalmente la direzione dei lavori del vasto progetto per la costruzione di un grande forte in pietra (poi rinominato Fort Frederick). Due mesi dopo fece rapporto ai Lords of Trade inglesi: \"\"Ho portato a termine il mio compito nel giro di poche settimane, ci\u00f2 che [R\u00f6mer] non ha compiuto in un anno e mezzo.\"\nNell'agosto del 1702, il governatore Cornbury comp\u00ec un nuovo giro d'ispezione sul sito con alcuni rappresentanti delle Cinque Nazioni. In un rapporto ai Lords of Trade datato 18 giugno 1703, l'ispettore imperiale colonnello Robert Quary scrisse:\n\"Sua eccellenza lord Cornbury ha portato a compimento la fondazione di un forte in pietra ad Albany, e lo ha fatto nel migliore dei modi. \u2026 [Le fortificazioni danno] grande soddisfazione anche ai nostri Indiani, che ripongono la loro sicurezza in questi forti di difesa.\"\"\nNegli 11 anni successivi di guerra, infatti, da New York non si ebbero incursioni n\u00e9 di francesi n\u00e9 di nativi americani.\nIl porto di New York venne anch'esso fortificato con la ricostruzione di Fort William Henry sull'isola di Manhattan, oltre ad una linea di forti presso il fiume Hudson.\nI timori di un attacco dal mare si reificarono il 26 luglio 1706, quando la nave francese di 16 cannoni \"Queen Anne\" apparve nei pressi di Sandy Hook, mentre una voce riport\u00f2 che altre 10 navi erano state avvistate poco pi\u00f9 distante.\nIl panico venne amplificato dal fatto che le fortificazioni presso lo stretto di Verrazzano ancora non erano state completate. Nel 1703, l'Assemblea di New York aveva assegnato il compito al sindaco William Peartree di trovare la somma di 15600 sterline per completare il progetto.\nMalgrado tutto questo, fortunatamente, le navi francesi salparono senza attaccare\nI \"Dissidenti\" ed il rev. Francis Makemie.\nMalgrado la minoranza anglicana, il governatore Cornbury era determinato ad assicurare che la chiesa d'Inghilterra venisse rispettata come religione di stato anche nelle colonie. Egli rimase completamente scioccato quando not\u00f2 che parte dei fondi pubblici era stata utilizzata dal suo predecessore per costruire una chiesa presbiteriana ne villaggio di Jamaica su Long Island. Il 4 luglio 1704, la chiesa e tutte le sue propriet\u00e0 vennero confiscate e concesse in uso alla chiesa anglicana.\nIl pi\u00f9 famoso coinvolgimento di Cornbury in materie religiose fu per\u00f2 l'affare del reverendo Francis Makemie (1658-1708), il \"padre del presbiterianesimo americano\". Nel 1683-1706, il reverendo fond\u00f2 le prime congregazioni presbiteriane in America, inizialmente nel Maryland, in Virginia e nella Pennsylvania. Passando per New York nel gennaio del 1707, il reverendo Makemie tenne un sermone in una casa privata. Nel corso della cerimonia, battezz\u00f2 anche un bambino. Facendo ci\u00f2, egli viol\u00f2 un gran numero di leggi inglesi che proibivano la pratica delle religioni \"dissidenti\" da quella anglicana.\nIn breve tempo incrementarono le tensioni: l'Acts of Union (1706 &amp; 1707) aveva unificato le corone d'Inghilterra e Scozia e in un unico governo. Molti scozzesi veementemente avevano protestato per questo cambiamento, in particolare i presbiteriani. Iniziarono a circolare delle voci di una rivoluzione. Gli High Tories come Cornbury gridarono a gran voce \u201c\"The Church in Danger\"\u201d (\"La chiesa \u00e8 in pericolo\"). Il governatore Cornbury fece arrestare quindi prontamente il reverendo Makemie. Sette settimane dopo Makemie si trov\u00f2 in tribunale di fronte alla Corte Suprema di New York ma venne assolto. Furioso, il governatore ordin\u00f2 al reverendo di pagare tutte le spese del processo.\nNel frattempo, la chiesa anglicana continu\u00f2 a prosperare. La Trinity Church, il primo luogo di aggregazione religiosa a New York, apr\u00ec i battenti il 3 marzo 1698. Nel 1705, il governatore Cornbury e Lewis Morris (1671-1746), un ricco proprietario terriero, aggiunsero altri 215 acri (noti come \u201cThe Queen\u2019s Farm\u201d) alle propriet\u00e0 della Trinity Church. Il sito venne inoltre preparato per la fondazione di un college che per\u00f2 venne portato a compimento solo nel 1754 col nome di King\u2019s College. Il 1 maggio 1784 il nome venne mutato in Columbia University.\nSotto il governo di Hyde venne inoltre pavimentata la prima strada della citt\u00e0 nel 1648 da Anneke Lockermans Van Cortland. Venne quindi pavimentata a ciottoli anche l'area attorno a Trinity Church.\nIl raid di Deerfield e l'invasione di Vetch del 1709.\nQuando lord Cornbury venne nominato governatore, ottenne anche l'incarico di \"capitano generale di tutte le forze di terra e di mare\" di tutte le colonie a nord della Virginia. Egli divenne inoltre responsabile dei preparativi difensivi per respingere gli attacchi nemici. La difesa ebbe il supporto popolare, ma le azioni di attacco vennero contrastate dai coloni che ritenevano che fossero gli inglesi a dover finanziare la loro guerra. La guerra inoltre era reputata comunque lesiva per le colonie.\nLa mattina del 29 febbraio 1704, un esercito di 48 soldati francesi e circa 250 nativi attacc\u00f2 il villaggio di frontiera di Deerfield, Massachusetts, uccidendo 44 persone e rapendone altre 109 \u2013 circa la met\u00e0 del numero degli abitanti presenti. Dall'inizio della guerra, raids minori si erano avuti nel New England verso il confine, ai quali erano stati corrisposti altrettanti raid da parte degli inglesi sui villaggi dei nativi americani. Ma l'attacco di Deerfield per la prima volta richiese notevoli forze ed il governatore del New England richiese una risposta chiara sul da farsi al governo inglese. Il governatore Joseph Dudley del Massachusetts scrisse ai Lords of Trade: \u201c\"la distruzione di Quebeck e Port Royal porrebbe per sempre fine alla guerra indiana.\"\u201d\nSamuel Vetch (1668-1732), un mercante di Albany che aveva fatto fortuna con la pirateria ed il mercato nero coi Francesi, si trovava nell'area. Quando il governatore Cornbury giunse nel 1702, Vetch spost\u00f2 la base delle proprie operazioni a Boston. Dopo il Raid di Deerfield (1704), si offr\u00ec di utilizzare i suoi contatti nel Canada francese per liberare i prigionieri. Riusc\u00ec a tornare con alcuni abitanti salvati, ma nel contempo riemp\u00ec la sua borsa vendendo armi e rifornimenti ai francesi. Quando la notizia della sua doppia faccia raggiunse Boston, venne richiamato a giudizio per tradimento. Egli si appell\u00f2 con successo al verdetto del Board of Trade di Londra, affermando inoltre di stare spiando le difese dei francesi per controllarne un'eventuale preparazione dell'invasione nei territori inglesi.\nEgli fece di pi\u00f9 e di meglio: prepar\u00f2 un piano d'invasione dei territori francesi che venne presentato alla Board of Trade nel 1706. L'offerta a quel tempo, date le numerose vittorie conseguite anche in Europa, non venne presa in considerazione, ma l'anno successivo nuove sfortune sembrarono colpire il corso degli eventi. La Gran Bretagna ed i suoi alleati vennero pesantemente sconfitti ad Almansa (Spagna, 25 aprile 1707), Stollhofen (Svevia, 22 maggio 1707) e Toulon (Francia meridionale, 29 luglio - 21 agosto 1707), diffondendo lo sconforto nella nazione.\nLe elezioni dell'aprile del 1708, posero al governo inglese una solida maggioranza Whig alla Camera dei Comuni. Nel frattempo, Abigail Masham aveva rimpiazzato Sarah Churchill come migliore amica e confidente della regina Anna.\nGuidato da Charles Spencer, III conte di Sunderland (1674-1722), il \u201cWhig Junto\u201d sperava di spezzare lo stallo in Europa attaccando la Francia altrove. Venne quindi ripresa in considerazione l'opportunit\u00e0 di una spedizione nel Canada francese per ripulire l'area dell'Atlantico settentrionale dai pirati francesi che minacciavano il commercio e la pesca degli inglesi in quell'area.\nIl 27 luglio 1708, Samuel Vetch ripresent\u00f2 il suo piano che consisteva in una base di attacco da terra a Montr\u00e9al lanciato da Albany, combinato ad un assalto via mare a Qu\u00e9bec attraverso il fiume St Lawrence. Dalla fine di novembre, l'ex governatore whig di Maryland e Virginia, Francis Nicholson (1655-1727), diede il proprio supporto all'azione. Il piano venne approvato questa volta e Vetch con Nicholson tornarono velocemente nelle colonie per predisporre i preparativi.\nNel frattempo, a New York, il governatore tory Cornbury dovette tornare in patria proprio a causa di questa \"rivoluzione whig\" venendo richiamato nel giugno del 1708. Il gabinetto di governo infatti lo riteneva eccessivamente passivo sotto l'aspetto militare e molti lo criticavano per non essere stato in grado di reperire fondi adeguati per il sostentamento militare nell'area di sua competenza.\nDal giugno del 1709, il generale Nicholson, 1500 miliziani coloniali e 600 irochesi attesero presso Albany l'arrivo della flotta inglese. Ma gli uomini promessi dalla madrepatria non arrivarono perch\u00e9 vennero dirottati altrove, ed il gruppo dovette a questo punto sciogliersi.\nL'arresto, il ritorno in patria e la ripresa della fortuna.\nQuando Cornbury mise piede fuori dalla residenza del governatore per fare ritorno in patria, venne arrestato dallo sceriffo di New York City (di fazione pro-Leisler) per debiti accumulati. Come risultato, l'ex-governatore si trovava ancora in citt\u00e0 all'arrivo del suo successore, John Lovelace, barone di Hurley (giunto il 18 dicembre 1708.) Sfortunatamente il nuovo governatore mor\u00ec appena cinque mesi dopo il suo arrivo.\nL'amministrazione della colonia pass\u00f2 a Richard Ingoldsby, che era stato vice governatore di Cornbury e suo sostenitore. Con lui la politica di Cornbury rimase immutata. I coloni continuarono a richiedere \"de facto\" l'intervento di Cornbury negli affari locali per tutto il decennio successivo.\nIn Inghilterra, il governo del conte di Sunderland perdur\u00f2 solo per due anni. Il duca di Marlborough aveva salvato la posizione degli alleati con la strabiliante vittoria inglese nella Battaglia di Oudenarde (11 luglio 1708).\nAlle elezioni generali dell'ottobre del 1710, l'ala interventista whig perse il controllo del parlamento, e venne rimpiazzata dalla piattaforma pacifista tory di Robert Harley.\nNel frattempo, anche le fortune personali di Cornbury erano migliorate. La morte di suo padre gli aveva consentito di essere incluso nella par\u00eca godendo anche dell'immunit\u00e0 parlamentare (31 ottobre 1709). Al suo ritorno in Inghilterra, la regina gli concesse una pensione e un alloggio a Somerset House, una delle residenze reali. Entr\u00f2 nel ministero Harley come Primo Lord dell'Ammiragliato (13 dicembre 1711).\nSeppur membro del gabinetto Harley, Cornbury fu in grado di rimanere al di fuori da una serie di scandali che colpirono la leadership tory in questo periodo: il suo vecchio mentore, il duca di Marlborough, venne rimosso dai suoi incarichi di capitano generale (29 dicembre 1711), accusato di corruzione ed appropriazione indebita. Molti \u201cHigh Tories\u201d vennero implicati nella rivolta giacobita del 1715, che supportava James Francis Edward Stuart come successore legittimo della morente regina. Ed infine egli scelse di non legarsi alla South Seas Bubble, che caus\u00f2 la rovina e la bancarotta di molti aristocratici dell'epoca.\nEmissario speciale nell'Hannover e gli ultimi anni.\nNel bel mezzo di questi tumulti politici, la regina Anna invi\u00f2 Cornbury a rimpiazzare l'emissario governativo presso il suo successore, Giorgio, elettore di Hannover (1660-1727; re di Gran Bretagna nel 1714-1727). Al suo arrivo sul continente nell'agosto del 1714 e sino alla morte della regina nel novembre di quell'anno, Cornbury cen\u00f2 e trascorse le sue sere con la famiglia reale. \u201c\"Sua eccellenza lord Clarendon gode di ottima approvazione a corte\"\u201d scrisse il suo segretario, John Gay.\nUna volta che re Giorgio I ebbe assunto il trono britannico, la sua animosit\u00e0 verso i tories divenne evidente. Harley venne inviato alla Torre di Londra, Marlborough venne riposto come capitano generale, ed il governo pass\u00f2 agli Whigs sotto la guida di Robert Walpole, I conte di Orford (1676-1745).\nCornbury continu\u00f2 ad essere attivo alla Camera dei Lords sino al 1720 circa. Mor\u00ec in povert\u00e0 a Chelsea il 31 marzo 1723 e venne sepolto presso l'Abbazia di Westminster. Poich\u00e9 il figlio maggiore, Edward, era perito prima di lui il titolo and\u00f2 a suo cugino Henry Hyde, IV conte di Clarendon. Attraverso sua figlia Theodosia, che spos\u00f2 John Bligh, I conte di Darnley, fu antenato di molti prestigiosi discendenti tra cui i conti di Clarendon di ultima creazione (risalente al 1776).\nLa reputazione.\nEdward con il tempo divenne un personaggio quasi leggendario di cui si raccontava la dissolutezza e l'estrema corruzione facendolo apparire, quasi, come uno dei peggiori governatori delle colonie americane. I primi resoconti riportano che egli abbia preso varie tangenti e saccheggiato il tesoro pubblico. Lo storico e politico del XIX secolo, George Bancroft, e altri storici diedero giudizi analoghi su di lui puntando anche sulla sua, presunta, passione per i vestiti da donna che gli fece guadagnare parecchi caustici giudizi.\nSi racconta che nel 1702 Edward apr\u00ec i lavori dell'Assemblea legislativa di New York con un vestito da donna, un copricapo e un ventaglio il tutto ad imitazione della regina Anna e si dice anche che quando venne redarguito per tale scelta egli si giustific\u00f2 asserendo che egli era l\u00ec per rappresentare proprio la regina. Anche al funerale della moglie si racconta che sia andato vestito da donna e fu infine il continuo lamentarsi dei coloni che spinse la regina a rimuoverlo dall'incarico.\nPi\u00f9 di recente le accuse a suo carico sono state riesaminate e alcuni storici le ritengono basate su prove troppo labili. Tre eminenti membri delle colonie verso la fine del suo mandato si scrissero delle lettere circa la sua propensione agli abiti femminili ed anche le prove a carico dell'incasso di tangenti si riducono a pochi documenti e questo \u00e8 tutto quello che c'\u00e8 nei documenti a lui coevi.\nPresso la New-York Historical Society v'\u00e8 un ritratto di uomo in abito da donna che uno studioso della Royal Historical Society ritiene rappresenti proprio Edward ritenendo anche che questo renda inconclusivo il lavoro assolutorio di cui sopra.\nMatrimonio e figli.\nEdward Hyde si spos\u00f2 il 10 luglio 1685 con Katherine O\u2019Brien, VIII baronessa Clifton (22 gennaio 1663 \u2013 11 agosto 1706), figlia di Henry O'Brien, lord Ibrackan, VII conte di Thomond. Ella mor\u00ec a New York City e venne sepolta nella Trinity Church di New York.\nLa coppia ebbe i seguenti figli:"}
{"id": "5995606", "revid": "124096057", "url": "https://it.wikipedia.org/wiki?curid=5995606", "title": "Nougat", "text": ""}
{"id": "5995607", "revid": "1660489", "url": "https://it.wikipedia.org/wiki?curid=5995607", "title": "Android KitKat", "text": "Android KitKat (versione 4.4) \u00e8 una versione del sistema operativo mobile Android e l'undicesima versione di Android. Svelato il 3 settembre 2013, KitKat si \u00e8 concentrato principalmente sull'ottimizzazione del sistema operativo per migliorare le prestazioni sui dispositivi entry-level con risorse limitate.\nA maggio 2019, le statistiche pubblicate da Google indicano che il 6,9% di tutti i dispositivi Android che accedono a Google Play eseguono KitKat.\nCronologia.\nAndroid 4.4 \"KitKat\" venne ufficialmente annunciato il 3 settembre 2013. La versione era internamente conosciuta con il nome in codice \"Key lime pie\" (torta di limetta); John Lagerling, direttore delle partnership globali di Android, e il suo team, hanno deciso di lasciare il nome, sostenendo che \"pochissime persone effettivamente conoscono il gusto di una torta di limetta\". Mirando a un nome in codice che fosse \"divertente e inaspettato\", il suo team persegu\u00ec la possibilit\u00e0 di nominare la versione \"KitKat\". Lagerling telefon\u00f2 a un rappresentante di Nestl\u00e9, proprietario del marchio KitKat che produce il prodotto (fuori dagli Stati Uniti, dove \u00e8 prodotta da The Hershey Company su licenza), e rapidamente raggiunse un accordo preliminare per una collaborazione promozionale tra le due societ\u00e0, successivamente finalizzato in un incontro al Mobile World Congress nel febbraio 2013. La partnership non venne rivelata pubblicamente, o anche ad altri dipendenti di Google e sviluppatori Android (che altrimenti hanno continuato a riferirsi internamente al sistema operativo come \"KLP\"), fino al suo annuncio ufficiale in settembre.\nNell'ambito degli sforzi promozionali, sono state prodotte le barre KitKat a forma di logo del robot Android, mentre Hershey partecip\u00f2 a un concorso negli Stati Uniti con premi di tablet Nexus 7 e credito Google Play Store.\nIl Nexus 5, sviluppato da LG Electronics, venne presentato il 30 settembre 2013 come dispositivo di lancio per KitKat.\nFino a ottobre 2017, Android 4.4 era ancora supportato con patch di sicurezza da parte di Google per il codice sorgente.\nSviluppo.\nContinuando con l'obiettivo di migliorare le prestazioni visive e la reattivit\u00e0 di Android 4.1 \"Jelly Bean\", l'obiettivo principale di Android 4.4 \u00e8 stato quello di ottimizzare la piattaforma per prestazioni migliori su dispositivi di fascia bassa, senza compromettere le sue capacit\u00e0 e funzionalit\u00e0 generali. L'iniziativa venne denominata in codice \"Project Svelte\", che il capo dell'ingegneria di Android Dave Burke scherz\u00f2 dicendo che fosse era un piano di perdita di peso dopo che \"Project Butter\" di Jelly Bean aggiungeva \"peso\" al sistema operativo. Per simulare dispositivi con specifiche inferiori, gli sviluppatori Android hanno utilizzato i dispositivi Nexus 4 underclock per funzionare a una velocit\u00e0 ridotta della CPU con un solo core attivo, 512 MB di memoria e una risoluzione dello schermo a 960\u00d7540 - specifiche pensate per rappresentare un comune dispositivo Android di fascia bassa.\nVenne sviluppato uno strumento di sviluppo noto come ProcStats per analizzare l'utilizzo della memoria delle app nel tempo, in particolare quelle che eseguono servizi in background. Questi dati sono stati utilizzati per ottimizzare e disaccoppiare le app e i servizi di Google ritenuti inefficienti, contribuendo cos\u00ec a ridurre l'utilizzo complessivo della memoria di Android. Inoltre, 4.4 \u00e8 stato progettato per essere pi\u00f9 aggressivo nella gestione della memoria, aiutando a difendersi dalle app che sprecano troppa memoria.\nFunzionalit\u00e0.\nEsperienza utente.\nL'interfaccia complessiva di KitKat minimizza ulteriormente l'aspetto dell'interfaccia \"Holo\" introdotta su 4.0, sostituendo le restanti istanze di accentuazione blu con grigi e bianco (come le icone della barra di stato). Le app possono attivare lo stato traslucido e l'aspetto della barra di navigazione o attivare una modalit\u00e0 a schermo intero (\"Modalit\u00e0 immersa\") per nasconderle interamente. Il launcher ha anche ricevuto un aspetto rinnovato, con l'implementazione delle barre di navigazione traslucide e la sostituzione dello sfondo nero nel cassetto delle applicazioni con uno sfondo traslucido. Inoltre, i pulsanti del menu di overflow delle azioni nelle app sono sempre visibili, anche sui dispositivi con il tasto di navigazione \"Menu\" deprecato. Nel menu Impostazioni, gli utenti possono ora specificare una Home page predefinita (launcher) e un'app di messaggistica di testo.\nSu dispositivi di serie, le app di Messaging e Movie Studio sono state rimosse; il primo \u00e8 stato sostituito da Google Hangouts, che supportava gli SMS. Anche l'app AOSP Gallery \u00e8 stata deprecata a favore di Google+ Foto. In alcune app \u00e8 disponibile un nuovo selettore di file \"Documenti\".\nPiattaforma.\nUn nuovo ambiente di runtime noto come Android Runtime (ART), destinato a sostituire la macchina virtuale Dalvik, \u00e8 stato introdotto come anteprima tecnologica in KitKat. ART \u00e8 un runtime multipiattaforma che supporta le architetture x86, ARM e MIPS in ambienti a 32 e 64 bit. A differenza di Dalvik, che utilizza la compilazione just-in-time (JIT), ART compila app al momento dell'installazione, che vengono quindi eseguite esclusivamente dalla versione compilata da quel momento in poi. Questa tecnica rimuove l'overhead di elaborazione associato al processo JIT, migliorando le prestazioni del sistema.\nI dispositivi con 512 MB di RAM o meno si segnalano come dispositivi \"a bassa RAM\". Utilizzando un'API, le app potrebbero rilevare i dispositivi con poca RAM e modificarne le funzionalit\u00e0 di conseguenza. KitKat supporta anche zram. I componenti di WebView sono stati aggiornati per utilizzare una versione del motore di rendering di Google Chrome. Una nuova API di Storage Access Framework consente alle app di recuperare i file in modo coerente; come parte del framework, un nuovo selettore di file di sistema consente agli utenti di accedere ai file da varie fonti (incluse quelle esposte dalle app, come i servizi di archiviazione online).\n\u00c8 stata introdotta un'API pubblica per lo sviluppo e la gestione dei client di messaggistica di testo Sono stati inoltre aggiunti il batch di sensori, il rilevamento dei passaggi e le API del contatore. KitKat supporta \"emulazione della scheda host\" per le comunicazioni near-field, che consente alle app di emulare una smart card per attivit\u00e0 come i pagamenti mobili."}
{"id": "5995608", "revid": "1660489", "url": "https://it.wikipedia.org/wiki?curid=5995608", "title": "Android Lollipop", "text": "Android Lollipop (versione 5) \u00e8 un nome in codice per il sistema operativo mobile Android sviluppato da Google, con le versioni che vanno da 5.0 a 5.1.1. Presentato il 25 giugno 2014 alla conferenza Google I/O 2014, \u00e8 diventato disponibile tramite aggiornamenti ufficiali over-the-air (OTA) il 12 novembre 2014, per dispositivi selezionati che eseguono distribuzioni di Android servite da Google (come Nexus e dispositivi Google Play edition). Il suo codice sorgente \u00e8 stato reso disponibile il 3 novembre 2014. \u00c8 il quinto aggiornamento principale e la dodicesima versione di Android.\nUno dei cambiamenti pi\u00f9 importanti nella versione Lollipop \u00e8 un'interfaccia utente riprogettata costruita attorno a un linguaggio di progettazione noto come Material Design, che \u00e8 stato realizzato per mantenere un'interfaccia simile alla carta. Altre modifiche includono miglioramenti alle notifiche, a cui \u00e8 possibile accedere dalla schermata di blocco e visualizzate all'interno delle applicazioni come banner in alto allo schermo. Google ha anche apportato modifiche interne alla piattaforma, con Android Runtime (ART) che ha sostituito ufficialmente Dalvik per migliorare le prestazioni delle applicazioni e con modifiche intese a migliorare e ottimizzare l'utilizzo della batteria.\nAd ottobre 2018, le statistiche pubblicate da Google indicano che le versioni di Lollipop hanno una quota del 17,9% combinata di tutti i dispositivi Android che accedono a Google Play.\nLollipop \u00e8 seguito da Marshmallow, che \u00e8 stato rilasciato nell'ottobre 2015.\nSviluppo.\nL'uscita \u00e8 stata denominata in codice \"Lemon Meringue Pie\". Android 5.0 \u00e8 stato svelato per la prima volta con il nome in codice \"Android L\" il 25 giugno 2014 durante una presentazione principale alla conferenza degli sviluppatori I/O di Google. Oltre Lollipop, la presentazione si \u00e8 concentrata su una serie di nuove piattaforme e tecnologie orientate basate su Android, tra cui Android TV, la piattaforma Android Auto, Android Wear, e la piattaforma di monitoraggio della salute Google Fit.\nParte della presentazione \u00e8 stata dedicata a un nuovo linguaggio di design multipiattaforma denominato \"Material Design\". Esso \u00e8 un design con maggiore utilizzo di animazioni reattive e transizioni, imbottiture, ed effetti di profondit\u00e0 come l'illuminazione ed ombre. Il designer Mat\u00edas Duarte ha spiegato che \"a differenza della vera carta, il nostro material digitale pu\u00f2 espandere e riformare in modo intelligente. Il Material Design ha superfici fisiche e bordi, le cuciture e le ombre danno senso a ci\u00f2 che si pu\u00f2 toccare.\" Il linguaggio di progettazione dei material non sar\u00e0 utilizzato solo su Android, ma anche sulla suite di software Web di Google, fornendo un'esperienza coerente su tutte le piattaforme.\nFunzioni.\nAndroid 5.0 introduce un sistema di notifica aggiornato. Le singole notifiche vengono ora visualizzate su schede per aderire al linguaggio di progettazione del material e gruppi di notifiche possono essere raggruppati dall'app che li ha prodotti. Le notifiche vengono ora visualizzate sullo schermo di blocco come schede e le notifiche \"testa a testa\" possono anche essere visualizzate come grandi banner nella parte superiore dello schermo, insieme ai rispettivi pulsanti di azione. Viene aggiunta anche una funzione non disturbare per le notifiche. Il men\u00f9 delle app recenti \u00e8 stato ridisegnato per utilizzare una pila tridimensionale di schede per rappresentare le app aperte. Le singole app possono anche visualizzare pi\u00f9 schede nel menu delle app recenti, ad esempio per le schede aperte di un browser Web.\nLollipop contiene anche nuove importanti funzionalit\u00e0 alla piattaforma per gli sviluppatori, con oltre 5.000 nuove API aggiunte per l'uso da parte delle applicazioni. Ad esempio, c'\u00e8 la possibilit\u00e0 di salvare le foto in un formato di immagine non elaborato. Inoltre, la macchina virtuale Dalvik \u00e8 stata ufficialmente sostituita da Android Runtime (ART), che \u00e8 un nuovo ambiente di runtime che \u00e8 stato introdotto come anteprima tecnologica in KitKat. ART \u00e8 un runtime multipiattaforma che supporta le architetture x86, ARM e MIPS in ambienti a 32 e 64 bit. A differenza di Dalvik, che utilizza la compilazione just-in-time (JIT), ART compila app al momento dell'installazione, che vengono quindi eseguite esclusivamente dalla versione compilata da quel momento in poi. Questa tecnica rimuove il sovraccarico di elaborazioni associato al processo JIT, migliorando le prestazioni del sistema.\nLollipop mira anche a migliorare il consumo della batteria attraverso una serie di ottimizzazioni note come \"Project Volta\". Tra le sue modifiche ci sono una nuova modalit\u00e0 di risparmio della batteria, API di pianificazione del lavoro che possono limitare alcune attivit\u00e0 a verificarsi solo tramite Wi-Fi e il batch di attivit\u00e0 per ridurre il tempo complessivo in cui le radio interne sono attive. Il nuovo strumento per sviluppatori chiamato \"Battery Historian\" pu\u00f2 essere utilizzato per tracciare il consumo della batteria da parte delle app durante l'uso. Le API di Android Extension Pack offrono anche funzioni grafiche come i nuovi shader, con l'obiettivo di fornire grafica a livello PC per i giochi 3D su dispositivi Android.\nUn certo numero di funzionalit\u00e0 orientate all'impresa a livello di sistema sono state introdotte anche con il banner \"Android for Work\". Inizialmente, il framework di sicurezza Samsung Knox doveva essere utilizzato come base per \"Android for Work\", ma invece Google ha scelto di utilizzare la propria tecnologia per separare i dati personali e orientati al lavoro su un dispositivo, insieme alle API di accompagnamento per la gestione del ambiente. Con la funzione \"Smart Lock\", i dispositivi possono anche essere configurati in modo che gli utenti non debbano eseguire lo sblocco del dispositivo con un PIN o un segno quando si trovano in una posizione usuale o in prossimit\u00e0 di un dispositivo Bluetooth o tag NFC riconosciuti. Lollipop avrebbe dovuto, inoltre, avere la crittografia del dispositivo abilitata di default su tutti i dispositivi capaci; tuttavia, a causa di problemi di prestazioni, questo cambiamento \u00e8 stato rinviato al suo successore, Android Marshmallow.\nRilascio.\nUn'anteprima sviluppatore di Android L, in build LPV79, fu rilasciata per il Nexus 5 e il Nexus 7 2013 il 26 giugno 2014 sotto forma di immagini flashabili. Il codice sorgente per i componenti con licenza GPL dell'anteprima sviluppatore fu rilasciato tramite Android Open Source Project (AOSP) nel luglio 2014. Una seconda build di anteprima sviluppatore, la LPV81C, fu rilasciata il 7 agosto 2014, insieme alla versione beta della piattaforma Google Fit e dell'SDK. Come con la build precedente, la seconda build di anteprima sviluppatori \u00e8 disponibile solo per Nexus 5 e Nexus 7 2013.\nIl 15 ottobre 2014, Google ha annunciato ufficialmente che Android L si sarebbe chiamato Android 5.0 \"Lollipop\". La societ\u00e0 ha anche presentato i dispositivi di lancio per Android 5.0 includendo il Nexus 6 e il Nexus 9, il 3 novembre 2014. Google ha dichiarato che i Nexus (inclusi i dispositivi Nexus 4, 5, 7 e 10) e i Google Play Edition avrebbero ricevuto l'aggiornamento a Lollipop nelle settimane a venire; un'ulteriore build di anteprima sviluppatori per dispositivi Nexus e la nuova revisione SDK per gli sviluppatori di applicazioni sar\u00e0 rilasciata il 17 ottobre 2014. Le pianificazioni degli aggiornamenti per dispositivi Android di terze parti potrebbero variare a seconda del produttore.\nIl codice sorgente completo di Android 5.0 \u00e8 stato inviato ad AOSP il 3 novembre 2014, consentendo agli sviluppatori e agli OEM di iniziare a produrre le proprie build del sistema operativo. Il 2 dicembre 2014, le immagini di fabbrica per smartphone e tablet Nexus sono state aggiornate alla versione 5.0.1, che introduce alcuni bug risolti, e un bug grave che riguarda i dispositivi Nexus 4 e impedisce all'audio di funzionare durante le telefonate. Una versione Lollipop 5.0.2 (LRX22G) specifica per dispositivo \u00e8 stata rilasciata per la prima generazione di Nexus 7 il 19 dicembre 2014.\nAndroid 5.1, una versione aggiornata di Lollipop, \u00e8 stato presentato a febbraio 2015 come parte del lancio indonesiano di Android One ed \u00e8 precaricato su dispositivi Android One venduti in Indonesia e nelle Filippine. Google ha annunciato ufficialmente la versione 5.1 rilasciando aggiornamenti per dispositivi esistenti il 9 marzo 2015.\nNel 2015, Amazon.com ha adottato Lollipop come sistema operativo per il Fire 5 \"Bellini\" e per i dispositivi della serie Fire HD di Amazon."}
{"id": "5995609", "revid": "122832670", "url": "https://it.wikipedia.org/wiki?curid=5995609", "title": "Android Nougat", "text": "Android Nougat (versione 7) \u00e8 il settimo major update e la quattordicesima versione del sistema operativo Android. Inizialmente pubblicato in versione alfa il 9 marzo 2016, \u00e8 stato poi ufficialmente rilasciato il 22 agosto 2016, con i dispositivi Nexus tra i primi a ricevere l'aggiornamento. L'LG V20 \u00e8 stato il primo smartphone rilasciato con Nougat.\nNougat introduce notevoli modifiche al sistema operativo e alla sua piattaforma di sviluppo, compresa la possibilit\u00e0 di visualizzare pi\u00f9 app sullo schermo contemporaneamente in una visualizzazione a schermo diviso, il supporto per le risposte in linea alle notifiche e una modalit\u00e0 di risparmio energetico \"Doze\" espansa che limita la funzionalit\u00e0 del dispositivo una volta che lo schermo \u00e8 rimasto spento per un periodo di tempo. Inoltre, la piattaforma \u00e8 passata a un ambiente Java basato su OpenJDK e ha ricevuto il supporto per l'API di rendering della grafica Vulkan e aggiornamenti di sistema \"senza interruzioni\" sui dispositivi supportati. Nougat ha ricevuto recensioni positive.\nIl nuovo formato di notifica delle app ha ricevuto particolare apprezzamento, mentre l'interfaccia multitasking \u00e8 stata vista come un cambiamento positivo, ma i revisori hanno riscontrato app incompatibili. I critici hanno avuto esperienze contrastanti con la modalit\u00e0 di risparmio energetico di Doze, ma sono state anche valutate positivamente le installazioni di app pi\u00f9 veloci e le \"modifiche\" all'interfaccia utente.\nAd ottobre 2018, il 28,2% dei dispositivi che hanno accesso a Google Play eseguono Nougat, con il 18,1% su Android 7.0 (API 24) e il 10,1% su Android 7.1 (API 25), rendendo Nougat il nome in codice Android pi\u00f9 utilizzato, mentre Android 6.0 Marshmallow (API 23) \u00e8 pi\u00f9 popolare di una delle versioni di Nougat.\nCronologia.\nL'uscita aveva il nome in codice \"New York Cheesecake\". Il 9 marzo 2016, in vista della conferenza degli sviluppatori Google I/O, Google ha rilasciato la prima versione alpha di Android \"N\" come parte di un nuovo \"Programma Beta Android\" destinato ai test di sviluppatori e appassionati prima del rilascio ufficiale \"quest'estate\". Le build di anteprima degli sviluppatori erano compatibili con gli attuali dispositivi Google Nexus; il 5X, 6P, 6, 9, Pixel C e Nexus Player. Il \"Programma Beta Android\" che \u00e8 stato introdotto consente ai tester di optare per aggiornamenti over-the-air alle nuove versioni beta man mano che vengono rilasciate.\nIl 13 aprile 2016 \u00e8 stata rilasciata Android N Beta Preview 2. Google ha ulteriormente discusso di Android \"N\" durante il keynote I/O del 18 maggio 2016 e ha presentato la sua nuova piattaforma di realt\u00e0 virtuale, Daydream. La Beta Preview 3, la prima versione di anteprima ritenuta adatta per una pi\u00f9 ampia beta testing pubblica, \u00e8 stata rilasciata in questo momento. Google ha anche annunciato che terr\u00e0 un concorso per determinare il nome ufficiale del sistema operativo.\nLa Beta Preview 4 \u00e8 stata rilasciata il 15 giugno 2016. Il 30 giugno 2016, Google ha annunciato che il nome della release di N sarebbe \"Nougat\"; \u00e8 stato anche confermato che Nougat sarebbe la versione 7.0 di Android.\nLa Beta Preview finale, la numero 5, \u00e8 stata rilasciata il 18 luglio 2016.\nAndroid 7.0 \u00e8 stato ufficialmente rilasciato il 22 agosto 2016, con Nexus 6, 5X, 6P, 9, Nexus Player, Pixel C e General Mobile 4G come primi dispositivi a ricevere l'aggiornamento. Dave Burke, Vice President of Engineering di Android, ha dichiarato nell'agosto 2016 che gli aggiornamenti a Nougat verranno rilasciati trimestralmente come release di manutenzione incentrate su \"perfezionamenti continui e lucidatura\". Il 6 settembre 2016, LG ha annunciato il V20, il primo smartphone da spedire con Nougat preinstallato. Google ha presentato gli smartphone Pixel e Pixel XL di prima qualit\u00e0 durante un evento focalizzato sull'hardware il 4 ottobre 2016, con i telefoni Pixel che sostituiscono la serie Nexus.\nGli aggiornamenti ai dispositivi esistenti variano a seconda del produttore e dell'operatore e il supporto dei driver per la versione dal produttore del rispettivo sistema su chip di un dispositivo. I principali produttori, tra cui HTC, Sony e Motorola hanno annunciato l'intenzione di aggiornare una gamma di dispositivi recenti a Nougat. Qualcomm ha dichiarato che non avrebbe supportato Nougat sui dispositivi che utilizzavano i propri system-on-chip Snapdragon 800 e 801 per ragioni non divulgate. Sebbene siano state rilasciate versioni di anteprima per sviluppatori di Nougat per il dispositivo, Sony ha dichiarato che non aggiornerebbe l'Xperia Z3 (che utilizza Snapdragon 801) alla versione finale a causa di \"limitazioni impreviste della piattaforma\". \u00c8 stato segnalato che la Suite di test di compatibilit\u00e0 di Google (i cui test devono essere passati per ricevere la certificazione ufficiale) ha specificato che tutti i dispositivi che eseguono Nougat devono supportare le API grafiche Vulkan o OpenGL ES 3.1 - nessuno dei quali \u00e8 supportato dalla grafica Adreno 330.\nUn aggiornamento post-rilascio noto come Android 7.1 \u00e8 stato precaricato sugli smartphone Pixel e Pixel XL di Google rilasciati a ottobre 2016; la nuova versione aggiunge il supporto per la piattaforma di Daydream VR di Google, le tastiere di immagini, il supporto esteso per le emoji (incluse versioni maschili e femminili), il supporto per le azioni da visualizzare nei menu sulle scorciatoie delle app della schermata principale e altre nuove funzionalit\u00e0. Un'anteprima di 7.1 per dispositivi Nexus esistenti \u00e8 stata rilasciata tramite Android Beta Program nel corso del mese, e ufficialmente rilasciata come Android 7.1.1 il 5 dicembre 2016. A partire da 7.1.1, il Nexus 6 e il Nexus 9 erano considerati alla fine del ciclo di vita e non hanno ricevuto ulteriori aggiornamenti.\nAndroid 7.1.2 \u00e8 stato rilasciato nell'aprile 2017, fornendo vari miglioramenti e minori miglioramenti delle funzionalit\u00e0 dei dispositivi a marchio Nexus e Pixel.\nFunzioni.\nEsperienza utente.\nNougat ridisegna il pannello delle notifiche, che ora presenta una riga pi\u00f9 piccola di icone per le impostazioni, sostituisce le schede di notifica con un nuovo design a \"foglio\" e consente risposte in linea per le notifiche. Questa funzione \u00e8 implementata tramite l'esistenza su Android Wear. Pi\u00f9 notifiche da una singola app possono anche essere \"raggruppate\", e c'\u00e8 un maggiore controllo per app sulle notifiche.\nUna modalit\u00e0 di visualizzazione a schermo diviso \u00e8 stata introdotta per i telefoni, in cui due app possono essere scattate per occupare le met\u00e0 dello schermo. Una modalit\u00e0 multi-finestra sperimentale \u00e8 disponibile anche come funzionalit\u00e0 nascosta, in cui pi\u00f9 app possono apparire contemporaneamente sullo schermo in finestre sovrapposte.\nIl meccanismo di risparmio energetico \"Doze\" introdotto in Android Marshmallow \u00e8 stato ampliato per includere uno stato attivato quando il dispositivo funziona a batteria e lo schermo \u00e8 rimasto spento per un periodo di tempo, ma non \u00e8 fermo. In questo stato, l'attivit\u00e0 di rete \u00e8 limitata e alle app vengono concesse \"finestre di manutenzione\" in cui possono accedere alla rete ed eseguire attivit\u00e0 in background. Come in Marshmallow, lo stato Doze completo viene attivato se il dispositivo \u00e8 fermo con lo schermo spento per un periodo di tempo. Una nuova modalit\u00e0 \"Risparmio dati\" limita l'utilizzo dei dati mobili in background e pu\u00f2 attivare funzioni interne in app progettate per ridurre l'utilizzo della larghezza di banda, come il limite della qualit\u00e0 dei media di streaming.\nPiattaforma.\nNel dicembre 2015, Google ha annunciato che Android Nougat avrebbe cambiato il suo Java Runtime Environment dal defunto Apache Harmony a OpenJDK, l'implementazione open source ufficiale della piattaforma Java gestita da Oracle Corporation e dalla comunit\u00e0 Java. Android Runtime (ART) ora incorpora un sistema di compilazione guidato dal profilo, che utilizza un compilatore JIT e una profilazione accanto all'attuale compilatore in anticipo per ottimizzare ulteriormente le app per l'hardware di un dispositivo e altre condizioni in background.\nNougat introduce un sistema per abilitare aggiornamenti di sistema automatici, \"senza soluzione di continuit\u00e0\", basati sulla condivisione di codice con l'implementazione di funzionalit\u00e0 simili su Chrome OS. Il sistema utilizza una coppia di partizioni SquashFS; il sistema Android viene eseguito da una partizione \"online\", mentre gli aggiornamenti vengono applicati in background a una partizione \"offline\" ridondante. Al successivo avvio successivo all'installazione di un aggiornamento, la partizione ridondante viene designata come attiva e da quel momento il dispositivo si avvia nel sistema aggiornato. La precedente partizione di sistema viene mantenuta come backup in caso di errore di aggiornamento e per fungere da partizione \"offline\" per il prossimo aggiornamento. Questo sistema rimuove il requisito per il riavvio del dispositivo nell'ambiente di ripristino del sistema per applicare l'aggiornamento (che impedisce l'utilizzo del dispositivo fino al completamento dell'aggiornamento) e fornisce inoltre la possibilit\u00e0 di eseguire automaticamente il rollback di un aggiornamento in caso di un fallimento. A causa dei requisiti di partizionamento di questo sistema, i dispositivi esistenti non supporteranno aggiornamenti continui. Inoltre, a causa delle modifiche ART su Nougat, le app non devono pi\u00f9 essere ricompilate al primo avvio dopo un aggiornamento del sistema.\nDeveloper Preview 2 ha aggiunto il supporto della piattaforma per Vulkan, la nuova API di rendering 3D a basso livello per aumentare OpenGL ES ma con prestazioni grafiche superiori.\nNougat \u00e8 la prima versione con supporto per Unicode9.0 e include il supporto emoji pi\u00f9 aggiornato per le tonalit\u00e0 della pelle delle emoji.\nAndroid 7.1 aggiunge il supporto API nativo per l'implementazione di tastiere per immagini; telefonia multi-endpoint; menu di scelta rapida e risorse icona arrotondate per le app sui lanciatori; e supporto per la piattaforma di realt\u00e0 virtuale di Google Daydream. La funzione di Google Daydream \u00e8 una specifica \"modalit\u00e0 VR\", con tecnologia avanzata per ridurre la latenza grafica, una \"modalit\u00e0 di prestazioni sostenute\" per assistere gli sviluppatori nell'ottimizzazione delle app sul profilo termico di un dispositivo, un nuovo algoritmo di localizzazione combina l'input di vari sensori del dispositivo e l'integrazione delle notifiche di sistema nell'interfaccia utente di VR.\nSicurezza.\nIn risposta alla famiglia di bug di Stagefright divulgata e risolta nel 2015, sono state apportate numerose modifiche per rafforzare lo stack multimediale contro le vulnerabilit\u00e0 future. \u00c8 stato implementato il rilevamento degli overflow dell'intero runtime, impedendo che la maggior parte dei bug di programmazione di Stagefright diventasse vulnerabilit\u00e0, oltre a contribuire a correggere e prevenire tali bug. Il processo monolitico di MediaServer di Android \u00e8 stato ridisegnato per aderire meglio al principio del privilegio minimo. MediaServer \u00e8 ora suddiviso in diversi processi separati, ognuno dei quali \u00e8 in esecuzione nella propria sandbox non privilegiata e ha concesso solo le autorizzazioni richieste per la sua attivit\u00e0. Ad esempio, solo l'AudioServer pu\u00f2 accedere al Bluetooth e libstagefright ora viene eseguito all'interno della sandbox MediaCodecService, a cui viene concesso solo l'accesso alla GPU. Ulteriori vincoli sono stati posti sullo stack multimediale attraverso seccomp.\nSono stati attivati vari meccanismi per ridurre la possibilit\u00e0 che il codice maligno venga iniettato e/o eseguito all'interno del kernel Linux, inclusa la divisione della memoria del kernel in segmenti logici per codice e dati, con autorizzazioni di sola lettura e non esecuzione come appropriato. Al kernel \u00e8 stato inoltre impedito di accedere direttamente alla memoria dello spazio utente, e una protezione dello stack pi\u00f9 forte \u00e8 stata abilitata nel compilatore GCC per ridurre lo smashing dello stack. Per limitare l'esposizione del kernel a codice potenzialmente dannoso, perf \u00e8 stato disabilitato per impostazione predefinita, i comandi ioctl sono stati limitati da SELinux e seccomp-bpf \u00e8 stato abilitato per garantire ai processi la possibilit\u00e0 di limitare le chiamate di sistema.\nSui dispositivi che spediscono con Android Nougat, la norma \"Avvio verificato\" (introdotta parzialmente su KitKat e visualizzazione delle notifiche all'avvio su Marshmallow) deve essere rigorosamente applicata. Se i file di sistema sono corrotti o modificati in altro modo, il sistema operativo consentir\u00e0 il funzionamento solo in modalit\u00e0 ad utilizzo limitato o si rifiuter\u00e0 di eseguire l'avvio.\nRicezione dalla critica.\nDieter Bohn di The Verge ha elogiato la nuova interfaccia multitasking di Android Nougat, definendola \"attesa da tempo\" per i tablet Android. Anche se inizialmente ha trovato l'implementazione \"confusa\", ha scritto che ha funzionato bene una volta che l'ha capito correttamente, anche se ha notato che \"alcune app non supportano completamente lo schermo diviso, mentre altre funzionano bene ma fanno comunque un avviso\". A Bohn \u00e8 piaciuto anche il nuovo modo di rispondere a qualsiasi messaggio di notifica, affermando \"Android ha avuto a lungo un vantaggio in notifiche utili e coerenti\" rispetto a iOS, e ha aggiunto \"ora che le risposte rapide sono standard su di esso, non vedo che il piombo diminuisce\" . Ha inoltre evidenziato \"ritocchi\" in tutto, inclusi i pulsanti rapidi nel cassetto delle notifiche, il menu Impostazioni con pi\u00f9 informazioni visive e un'app Fotocamera che \u00e8 stata \"ripulita un po'\", come modifiche di benvenuto. Bohn ha dichiarato di non aver notato alcun miglioramento significativo della batteria nonostante la funzione di risparmio energetico Doze in Nougat. Ha anche scritto ampiamente sul fatto che, anche se Nougat \u00e8 \"fantastico\", \"\u00e8 un peccato che ci voglia cos\u00ec tanto tempo prima che qualcuno lo veda\", scrivendo sulla mancanza di aggiornamenti alla maggior parte dei dispositivi Android, e che \"a meno che tu non abbia un Nexus, potrebbero volerci un paio di mesi, potrebbe volerci un anno, prima che diventi disponibile sul tuo telefono\".\nChris Velazco di Engadget ha anche elogiato le nuove notifiche delle app in bundle, scrivendo che le notifiche delle precedenti versioni di Android \"sedevano l\u00ec\" fino all'interazione, ma Nougat \"fa un lavoro molto migliore di raggrupparle per app e far s\u00ec che le cose vengano fatte\". Ha evidenziato la possibilit\u00e0 di espandere una notifica Gmail in bundle per visualizzare soggetti e mittenti di singoli messaggi. Velazco ha dichiarato che il multitasking a schermo diviso era un \"grosso problema\", ma ha anche riscontrato app non compatibili. Anche gli elementi visivi nell'app Impostazioni, i pulsanti rapidi nel menu a discesa delle notifiche e il nuovo supporto per la lingua e le emoji sono stati dei punti salienti positivi nella revisione. Velazco ha notato un miglioramento della batteria dalla funzione di risparmio energetico Doze, affermando che \"il Nexus 6P sembrava guadagnare circa un'ora o due di autonomia in standby\". Ha anche scritto che installare e avviare le app potrebbe essere \"un po' pi\u00f9 veloce del solito\" grazie al nuovo compilatore di app di Nougat e spera che gli sviluppatori di giochi utilizzeranno la nuova API Vulkan per alcuni \"giochi per dispositivi mobili davvero belli\"."}
{"id": "5995610", "revid": "590", "url": "https://it.wikipedia.org/wiki?curid=5995610", "title": "Enel Distribuzione", "text": ""}
{"id": "5995613", "revid": "110157", "url": "https://it.wikipedia.org/wiki?curid=5995613", "title": "Android Marshmallow", "text": "Android Marshmallow (versione 6) \u00e8 la sesta versione principale del sistema operativo Android e la tredicesima versione di Android. Pubblicato per la prima volta come build beta il 28 maggio 2015, \u00e8 stato ufficialmente rilasciato il 5 ottobre 2015, con i dispositivi Nexus che sono stati i primi a ricevere l'aggiornamento.\nMarshmallow si concentra principalmente sul miglioramento dell'esperienza utente complessiva del suo predecessore, Lollipop. Ha introdotto una nuova architettura delle autorizzazioni, nuove API per gli assistenti contestuali (utilizzate per la prima volta da una nuova funzionalit\u00e0 \"Now on Tap\" per fornire risultati di ricerca sensibili al contesto), un nuovo sistema di gestione dell'alimentazione che riduce l'attivit\u00e0 in background quando un dispositivo non viene gestito fisicamente, supporto nativo per il riconoscimento delle impronte digitali e connettori USB-C, la possibilit\u00e0 di migrare dati e applicazioni su una scheda microSD e altre modifiche interne.\nAd ottobre 2018, il 21.3% dei dispositivi che accedono a Google Play eseguono Android 6.0. \u00c8 la versione pi\u00f9 popolare di Android mentre le versioni di Android Nougat attualmente supportate, 7.0 e 7.1 combinate, sono pi\u00f9 popolari.\nCronologia.\nLa versione era chiamata internamente in codice \"Macadamia Nut Cookie\". La prima build di anteprima per sviluppatori, con il nome in codice Android \"M\", \u00e8 stata presentata e pubblicata su Google I/O il 28 maggio 2015, per Nexus 5 e Nexus 6, il tablet Nexus 9 e il set-top box Nexus Player. La seconda anteprima per sviluppatori \u00e8 stata rilasciata il 9 luglio 2015, e la terza e ultima anteprima \u00e8 stata rilasciata il 17 agosto 2015, insieme con l'annuncio che Android M sarebbe stato intitolato Android \"Marshmallow\".\nIl 29 settembre 2015, Google ha presentato i dispositivi di lancio per Marshmallow: il Nexus 5X prodotto da LG, il Nexus 6P prodotto da Huawei, accanto al tablet Pixel C di Google.\nGli aggiornamenti di Android 6.0 e le factory images per il Nexus 5, 6, 7 (2013), 9 e Player sono state rilasciate il 5 ottobre 2015, I dispositivi Nexus precedenti, tra cui il Nexus 4, Nexus 7 (2012) e Nexus 10, non hanno ricevuto l'aggiornamento. Il 14 ottobre 2015, LG ha annunciato che avrebbe pianificato di rilasciare Marshmallow per il suo LG G4 in Polonia la settimana seguente, diventando il primo dispositivo di terze parti a ricevere l'aggiornamento a Marshmallow.\nAndroid 6.0.1, una patch software con correzioni di sicurezza, supporto per le emoji Unicode 8.0 (sebbene senza supportare le estensioni del tono della pelle per le emoji umane) e il ritorno della funzionalit\u00e0 \"fino al prossimo allarme\" in modalit\u00e0 Non disturbare, \u00e8 stato rilasciato a dicembre 7, 2015.\nFunzioni.\nEsperienza utente.\nUna nuova API \"Assist\" consente di inviare le informazioni da un'app attualmente aperta, incluso il testo e uno screenshot della schermata corrente, a un'apposita applicazione \"assistente\" per l'analisi e l'elaborazione. Questo sistema viene utilizzato dalla funzione di ricerca di Google \"Google Now on Tap\", che consente agli utenti di eseguire ricerche nel contesto delle informazioni attualmente visualizzate sullo schermo. Mentre il pulsante \"Home\" \u00e8 stato utilizzato in Android 5 per mostrare le app disponibili, il pulsante \"Home\" viene ora utilizzato (insieme a un comando vocale) per generare schede su schermo che visualizzano informazioni, suggerimenti e azioni relative al contenuto. Condivisione diretta \"consente ai menu Condividi di visualizzare le combinazioni utilizzate di recente dei contatti e un'app associata come obiettivi diretti.\n\"Memoria utilizzabile\" consente di designare una scheda SD appena inserita o un altro supporto di memorizzazione secondario come memoria \"portatile\" o \"interna\". \"Portatile\" mantiene il comportamento predefinito delle versioni precedenti di Android, trattando il supporto come dispositivo di archiviazione secondario per l'archiviazione dei file utente e il supporto di archiviazione pu\u00f2 essere rimosso o sostituito senza ripercussioni, ma \u00e8 soggetto a restrizioni di accesso da parte delle app. Quando viene designato come archivio \"Interno\", il supporto di archiviazione viene riformattato con un file system ext4 crittografato ed \u00e8 \"adottato\" dal sistema operativo come partizione di archiviazione principale. I dati esistenti (comprese le applicazioni e le cartelle di dati \"private\") vengono migrati alla memoria esterna e il normale funzionamento del dispositivo dipende dalla presenza del supporto. Le app e le funzioni del sistema operativo non funzioneranno correttamente se il dispositivo di archiviazione adottato viene rimosso. Se l'utente perde l'accesso al supporto di memorizzazione, lo spazio di archiviazione adottato pu\u00f2 essere \"dimenticato\", il che rende i dati permanentemente inaccessibili. Samsung e LG hanno tuttavia rimosso la possibilit\u00e0 di utilizzare una scheda SD come spazio di archiviazione \"interno\" sui loro dispositivi Galaxy S7 e G5, con Samsung che sostiene che la funzione potrebbe causare perdite impreviste di dati e impedire agli utenti di essere in grado di trasferire dati usando la carta..\nPiattaforma.\nAndroid Marshmallow introduce un modello di autorizzazione delle applicazioni ridisegnato; le app non ricevono pi\u00f9 automaticamente tutte le autorizzazioni specificate al momento dell'installazione. Viene ora utilizzato un sistema opt-in, in cui agli utenti viene richiesto di concedere o negare autorizzazioni individuali (come la possibilit\u00e0 di accedere alla videocamera o al microfono) a un'applicazione quando sono necessarie per la prima volta. Le applicazioni ricordano le sovvenzioni, che possono essere revocate dall'utente in qualsiasi momento. Marshmallow che utilizza il suo kit di sviluppo del software (SDK) e le applicazioni meno recenti continueranno a utilizzare il precedente approccio \"tutto o niente\". Le autorizzazioni possono essere revocate per tali app, anche se potrebbe essere impedito il corretto funzionamento.\nMarshmallow introduce nuovi schemi di gestione dell'energia noti come \"Doze\" e \"App Standby\"; quando funziona a batteria, un dispositivo entrer\u00e0 in uno stato di bassa potenza se \u00e8 inattivo e non viene gestito fisicamente. In questo stato, la connettivit\u00e0 di rete e l'elaborazione in background sono limitate e vengono elaborate solo le notifiche \"ad alta priorit\u00e0\". Inoltre, l'accesso alla rete da parte delle app viene rimandato se l'utente non ha interagito di recente con l'app. Le app possono richiedere un'autorizzazione per esonerarsi da tali norme, ma saranno respinte da Google Play Store come violazione della sua politica \"Prodotti pericolosi\" se le loro funzionalit\u00e0 principali non vengono \"influenzate negativamente\" da loro.\nAndroid Marshmallow fornisce supporto nativo per il riconoscimento delle impronte digitali sui dispositivi supportati tramite un'API standard, consentendo alle applicazioni di terze parti di implementare l'autenticazione basata su impronte digitali. Le impronte digitali possono essere utilizzate per sbloccare i dispositivi e autenticare gli acquisti di Play Store e Google Pay. Android Marshmallow supporta USB-C, inclusa la possibilit\u00e0 di istruire i dispositivi per caricare un altro dispositivo via USB. Marshmallow introduce anche \"collegamenti verificati\" che possono essere configurati per l'apertura diretta nell'applicazione specificata senza ulteriori richieste dell'utente. \u00c8 possibile eseguire automaticamente il backup dei dati dell'utente per il targeting delle app di Marshmallow su Google Drive tramite Wi-Fi. Ogni applicazione riceve fino a 25 MB di spazio di archiviazione, separato dall'assegnazione dello spazio di archiviazione di Google Drive di un utente.\nA partire da Marshmallow, il documento di definizione della compatibilit\u00e0 Android contiene nuovi requisiti di sicurezza per i dispositivi, dettare quelli che sono in grado di accedere ai dati crittografati senza influire sulle prestazioni deve abilitare la crittografia sicura di avvio e dispositivo di default. Queste condizioni comprendono parte di una specifica che deve essere soddisfatta per poter essere certificata per il sistema operativo, ed essere in grado di concedere in licenza il software di Google Mobile Services. Il requisito per la crittografia del dispositivo obbligatoria era originariamente destinato a diventare effettivo su Lollipop, ma era in ritardo a causa di problemi di prestazioni."}
{"id": "5995614", "revid": "767487", "url": "https://it.wikipedia.org/wiki?curid=5995614", "title": "San Marino Calcio 2000-2001", "text": "Questa pagina raccoglie le informazioni riguardanti il San Marino Calcio nelle competizioni ufficiali della stagione 2000-2001."}
{"id": "5995620", "revid": "154893", "url": "https://it.wikipedia.org/wiki?curid=5995620", "title": "KitKat", "text": ""}
{"id": "5995622", "revid": "193011", "url": "https://it.wikipedia.org/wiki?curid=5995622", "title": "Shibusa", "text": "Il termine giapponese o si riferisce al tipo pi\u00f9 elevato di bellezza; esso coniuga insieme le caratteristiche contrastanti di \"ruvidit\u00e0\" e di \"raffinatezza\".\nStoria.\nIl termine venne utilizzato a partire dal periodo Muromachi (1336-1573) per descrivere il gusto amaro o astringente di alcuni alimenti, come per esempio quello dei cachi acerbi, e mantiene tuttora anche questo significato. Il suo contrario \u00e8 , che significa \"dolce\".\nAll'inizio del periodo Edo (1615-1868), tuttavia, lo stesso termine venne associato a un particolare canone estetico usato per riferirsi a qualsiasi cosa \u2014 dalle canzoni alla moda, passando per l'artigianato \u2014 che fosse bello per essere sottovalutato, o per essere esattamente ci\u00f2 che avrebbe dovuto essere senza particolari elaborazioni. In sostanza, l'ideale estetico di \"shibui\" si riferiva a manifestazioni, spettacoli, persone o oggetti che fossero belli in modo diretto e semplice, senza essere appariscenti.\nDescrizione.\nNel 1960 Yanagi S\u014detsu, direttore del Museo di Arti e mestieri popolari di Tokyo, descrisse \"shibusa\" come avente sette qualit\u00e0: la semplicit\u00e0 (ovvero qualcosa di austero, disadorno e non abbellito, in quanto qualcosa di complesso non pu\u00f2 incarnare il concetto di \"shibusa\"; un buon esempio sono gli interni di una casa tradizionale giapponese), l'implicito (si riferisce al significato intrinseco o qualcosa di profondo che si deve avere se si vuole evitare di essere poco profondi o superficiali; un esempio \u00e8 il giardino zen del tempio Ry\u014dan-ji a Kyoto, il cui semplice assemblaggio fatto di sassi e ghiaia lascia libero spazio alle interpretazioni sul suo significato), la modestia (l'oggetto \"shibui\" non fa valere la sua presenza n\u00e9 sottolinea la personalit\u00e0 del suo artista o dell'artigiano, esso tende ad esaltare ci\u00f2 che lo circonda piuttosto che se stesso), la tranquillit\u00e0 (oppure serenit\u00e0, compostezza, sobriet\u00e0, calma e silenzio; un esempio \u00e8 il \"cha no yu\", tra i cui elementi vi sono la ricerca della serenit\u00e0 e della pace: queste ultime vengono catturate in molte sculture buddiste, composizioni floreali, e in altre manifestazioni artistiche), la naturalezza (ci\u00f2 che \u00e8 \"shibui\" non pu\u00f2 essere artificiale; l'imperfezione e l'asimmetria degli oggetti, i materiali naturali utilizzati e i colori definiti \"fangosi\", sommessi e tranquilli hanno il compito di non attirare l'attenzione su di essi), la ruvidezza (gli oggetti \"shibui\", in quanto naturali, sono spesso irregolari al tatto; tutto ci\u00f2 che si trova in natura come la corteccia di un albero o un sasso muschiato soddisfa questa caratteristica) e la normalit\u00e0 (gli oggetti \"shibui\" devono essere lontani dalle anomalie, essi devono essere forti e robusti e ricalcare l'ideale della purezza, uno dei cardini dello Shintoismo; qualcosa di troppo complesso o lussuoso \u00e8 sinonimo di anormalit\u00e0).\nIl concetto di \"shibusa\", il quale esalta tutto ci\u00f2 che non \u00e8 finito, pu\u00f2 andare in contrasto con il principio opposto della pedagogia tradizionale in cui ci\u00f2 che viene lasciato incompiuto \u00e8 visto come una debolezza o una carenza; l'\"incompletezza\" tipica di \"shibusa\", tuttavia, \u00e8 vista come una chiamata a partecipare piuttosto che come motivo di rimprovero. Inoltre la bellezza degli oggetti \"shibui\" non \u00e8 una bellezza creata ad hoc dall'artista per ammaliare l'osservatore, bens\u00ec lo scopo del creatore \u00e8 invitare egli a trarre la bellezza dagli oggetti al suo posto, elevando allo stato di artista l'osservatore stesso."}
{"id": "5995623", "revid": "729019", "url": "https://it.wikipedia.org/wiki?curid=5995623", "title": "Jos\u00e9 Toribio Medina", "text": "Biografia.\nJos\u00e9 Medina, era il figlio di Jos\u00e9 del Pilar Medina y Valderrama (avvocato e giudice) e di Mariana Zavala Almeida. Ha vissuto la sua giovinezza a Santiago, Talca e Valpara\u00edso. Ha studiato diritto Universit\u00e0 del Cile a Santiago dove si \u00e8 laureato nel 1873. Nel 1875 si trasfer\u00ec in Per\u00f9. A Lima, che dal 1542 al 1818 era stata la capitale del vicereame del Per\u00f9, cui allora apparteneva anche l'attuale Cile, i ricchi archivi del periodo coloniale attirarono i suoi interessi. Ha iniziato dapprima a rintracciare libri e documenti storici di cui faceva copie. Da altri cinque viaggi in diversi paesi, ha portato una gran quantit\u00e0 di materiale sul Cile, che ha pubblicato come editore. Solo negli archivi spagnoli \u00e8 riuscito a recuperare 17.799 pagine ed elenchi.\nNel 1925 ha lasciato alla biblioteca nazionale la sua vasta opera, importante per la ricerca nella storia cilena. La biblioteca gli ha intitolato una delle sale.\nNel 1926 \u00e8 stato premiato con la Archer M. Huntington Medal."}
{"id": "5995631", "revid": "1660489", "url": "https://it.wikipedia.org/wiki?curid=5995631", "title": "Android Honeycomb", "text": "Android Honeycomb (versione 3.0) \u00e8 il nome in codice per l'ottava versione di Android, progettato per dispositivi con schermi di dimensioni maggiori, in particolare i tablet. Non \u00e8 pi\u00f9 supportato. Honeycomb ha debuttato sul Motorola Xoom nel febbraio 2011. Oltre all'aggiunta di nuove funzionalit\u00e0, Honeycomb ha introdotto un nuovo tema dell'interfaccia utente \"olografico\" e un modello di interazione basato sulle funzionalit\u00e0 principali di Android, come il multitasking, le notifiche e i widget.\nFunzionalit\u00e0.\nLe nuove funzionalit\u00e0 introdotte in Honeycomb includono quanto segue:"}
{"id": "5995637", "revid": "36426", "url": "https://it.wikipedia.org/wiki?curid=5995637", "title": "D\u00e9partement des Arts graphiques", "text": ""}
{"id": "5995641", "revid": "767487", "url": "https://it.wikipedia.org/wiki?curid=5995641", "title": "Body Say", "text": "Body Say \u00e8 un singolo della cantante statunitense Demi Lovato, pubblicato il 1\u00ba luglio 2016.\nDescrizione.\n\"Body Say\" \u00e8 una ballata dance con uno beat R&amp;B e il suo testo esplora temi sessuali e di autostima. Lovato ha co-scritto la canzone con Simon Wilcox e il suo produttore Sir Nolan. La canzone utilizza \"sinuoso\" synth-y \"bedroom beats\".\nPromozione.\nDemi Lovato ha annunciato la pubblicazione del singolo il 29 giugno 2016 tramite il social Twitter, scrivendo che aveva registrato la canzone un paio di settimane fa e che voleva rilasciarla subito, accompagnandone la sua uscita con degli scatti di lei stessa nuda e semi nuda in bianco e nero sul social Instagram. Il singolo \u00e8 stato pubblicato ufficialmente il 1\u00ba luglio 2016 su Apple Store, Google Play, Spotify e Tidal. Dopodich\u00e9 \u00e8 stata pubblicata il 15 luglio 2016 su iTunes.\nAccoglienza.\n\"E! News\" l\u2019ha ritenuto \"pi\u00f9 sexy\" del suo vecchio singolo \"Cool for the Summer\", dato che parlano entrambi di tutte le cose che Lovato farebbe ad un amante se il suo \"corpo avesse voce in capitolo\". I critici hanno attribuito la natura sessuale della canzone con la rottura della cantante con il suo fidanzato Wilder Valderrama."}
{"id": "5995643", "revid": "481666", "url": "https://it.wikipedia.org/wiki?curid=5995643", "title": "Turn Back the Clock", "text": ""}
{"id": "5995644", "revid": "1254355", "url": "https://it.wikipedia.org/wiki?curid=5995644", "title": "Alfa Romeo B.A.T. 9", "text": "La B.A.T. 9, Berlinetta Aerodinamica Tecnica n\u00b0 9, \u00e8 l'ultima concept car della serie B.A.T. realizzata dalla Bertone sull'autotelaio dell'Alfa Romeo 1900C presentata al salone dell'automobile di Torino nel 1955.\nIl contesto.\nDue anni dopo la B.A.T. 5 e uno dopo la B.A.T. 7 al Salone dell'Automobile di Torino 1955 vide la luce la B.A.T. 9. \nPer questa vettura Nuccio Bertone chiese a Franco Scaglione di evolvere i concetti estetici delle B.A.T. 5 e 7, sempre sull'autotelaio dell'Alfa Romeo 1900C, per provare a renderla pi\u00f9 simile ad un'auto adatta alla produzione in, sia pur piccola, serie senza smettere di stupire il pubblico dei saloni e l'Alfa Romeo, che quell'anno aveva in programma il lancio della Giulietta berlina e aveva avviato una collaborazione con la stessa Bertone per realizzare le scocche della Giulietta Sprint.\nCome le B.A.T. 5 e 7 la vettura venne disegnata da Franco Scaglione, sempre sotto la supervisione di Nuccio Bertone, e realizzata dagli stessi battilastra diretti da Ezio Cingolani, ci\u00f2 rese la produzione della B.A.T. 9 ancor pi\u00f9 semplice e veloce delle precedenti.Il design della B.A.T. 9 risulta pi\u00f9 sobrio che, pur mantenendo una stretta parentela con gli stilemi dei modelli precedenti, evidenzia la volont\u00e0 di renderla pi\u00f9 adatta all'uso stradale e vicina allo stile delle Alfa Romeo in commercio, volont\u00e0 da cui nacquero due pinne pi\u00f9 piccole e discrete ma altrettanto sottili.\nLa carrozzeria, che si prefigge comunque di avere una bassa resistenza aerodinamica, \u00e8 rifinita in grigio chiaro con interni color tabacco ed \u00e8 pi\u00f9 \"piana\" delle precedenti ma conserva grandi sbalzi anteriori e posteriori, ruote carenate (solo anteriori), abitacolo \"a goccia\", e soprattutto pinne sui parafanghi posteriori, anche se rimpicciolite.\nIl frontale \u00e8 un'evoluzione di quello delle B.A.T. caratterizzato anche qui da una presa d'aria sdoppiata tra i parafanghi allungati ma, per la prima volta sulle B.A.T., sono presenti la tipica calandra triangolare Alfa Romeo al posto del particolare \"naso\" in metallo integrato nella scocca, i fari a vista, montati dentro un alloggio coperto da una palpebra di vetro a filo col bordo superiore dei parafanghi e due accenni di paraurti cromati verticali.\nLa fiancata di forma ellittica, oltre alle pinne posteriori, \u00e8 divisa in due da una striscia cromata, sopra cui \u00e8 applicato lo stemma Bertone col nome del modello davanti alla portiera, lungo tutta la fiancata che ne evidenzia la linea di cintura. Dalla fiancata sono scomparse anche la grande apertura di sfogo dell'aria dietro il passaruota anteriore e la carenatura delle ruote posteriori. L'abitacolo mantiene una forma a goccia molto filante con finestrini laterali meno angolati rispetto al corpo-vettura e un grande parabrezza panoramico col montate rovesciato che si integra perfettamente con un padiglione quasi piatto.\nAnche se addomesticata la parte pi\u00f9 interessante resta certamente la coda che sfoggia sempre un lunotto diviso in due parti da una pinna dorsale, due \"pinne\" pi\u00f9 basse e sottili senza feritoie, che partono dietro la portiera e si incurvano solo leggermente verso la pinna centrale. Lo specchio di coda \u00e8 completato da due piccoli fanali circolari integrati nella carrozzeria sopra la linea del paraurti, tracciata unendo le strisce cromate laterali; sotto di essa trova spazio il terminale di scarico cromato e, per la prima volta, un vano porta-targa.\nAnche sull'auto pi\u00f9 sobria gli interni sono piuttosto semplici con due poltroncine e pannelli delle porte rivestiti in cuoio color tabacco, tappetini blu e un cruscotto con una piccola cupola su cui sono posti gli strumenti di bordo. Il volante a tre razze con corona in legno, gli strumenti circolari, la leva del cambio a cloche e la pedaliera vengono direttamente dall'Alfa Romeo 1900C SS.\nAl Salone dell'Automobile di Torino la vettura replic\u00f2 il successo delle progenitrici colpendo di nuovo il pubblico con la sua carrozzeria aerodinamica pi\u00f9 sobria e discreta.\nDopo il Salone.\nDopo il Salone di Torino la B.A.T. 9 pare sia arrivata nelle mani dell'importatore e pilota americano di auto europee Stanley \"Wacky\" Arnolt e dopo qualche tempo riemerse come veicolo pubblicitario per una concessionaria di Plymouth nel Michigan, dove attir\u00f2 l'attenzione di Gary Kaberle. Sebbene non sapesse esattamente cosa fosse e non funzionasse, il sedicenne Kaberle risparmi\u00f2 abbastanza denaro per acquistare la B.A.T. 9 nel 1963. Il signor Kaberle, intanto divenuto dentista e marito di una signora di nome Debbie, dopo aver scoperto quasi per caso che cosa avesse tra le mani con decise di tenere l'auto in garage fino al 1989, quando decise di restaurarla con l'aiuto della stessa Carrozzeria Bertone, per fare il suo debutto al pubblico insieme alla B.A.T. 5 e alla B.A.T. 7, 34 anni dopo il Salone di Torino, al Pebble Beach Concours d'El\u00e9gance 1989 dove per la prima volta tutte e tre le auto apparvero insieme.\nNel 1991 Kaberle prese la decisione di vendere la B.A.T. 9 al collezionista gi\u00e0 proprietario delle precedenti due Berlinetta Aerodinamica Tecnica per far fronte ai costi delle cure sperimentali di cui necessitava la moglie, malata di cancro al seno, regalandole altri due anni di vita.\nDopo essere state esposte tutte insieme al Blackhawk Museum di Danville, California, le tre concept sono state vendute tutte insieme per 14,8 milioni di dollari.\nNel 2008 Gary Kaberle, per ricordare la moglie deceduta, commission\u00f2 alla Bertone la BAT 11 dk, Debbie Kaberle, una concept car ispirata alla serie B.A.T. basata sull'Alfa Romeo 8C Competizione, con cui si impegna a raccogliere fondi per la ricerca sul cancro al seno in memoria della moglie scomparsa a soli 39 anni."}
{"id": "5995646", "revid": "1660489", "url": "https://it.wikipedia.org/wiki?curid=5995646", "title": "Android Gingerbread", "text": "Android Gingerbread (versione 2.3) \u00e8 la settima versione di Android e un nome in codice del sistema operativo mobile Android sviluppato da Google e commercializzato nel dicembre 2010. La versione di Gingerbread ha introdotto il supporto per la comunicazione near field (NFC) - utilizzato nelle soluzioni di pagamento mobile - e SIP (Session Initiation Protocol) - utilizzato nella telefonia via Internet VoIP.\nL'interfaccia utente di Gingerbread \u00e8 stata perfezionata in molti modi, rendendola pi\u00f9 facile da padroneggiare, pi\u00f9 veloce da usare e pi\u00f9 efficiente dal punto di vista energetico. Una combinazione di colori semplificata con uno sfondo nero ha dato vividezza e contrasto alla barra delle notifiche, ai menu e ad altri componenti dell'interfaccia utente. Miglioramenti nei menu e nelle impostazioni hanno comportato una navigazione e un controllo del sistema pi\u00f9 semplici.\nLo smartphone Nexus S, rilasciato a dicembre 2010, fu il primo telefono della linea Google Nexus che eseguiva Gingerbread e anche il primo della linea con funzionalit\u00e0 NFC incorporata.\nA maggio 2015, le statistiche pubblicate da Google indicano che lo 0,3% di tutti i dispositivi Android che accedono a Google Play eseguono Gingerbread.\nFunzionalit\u00e0.\nLe nuove funzionalit\u00e0 introdotte da Gingerbread includono quanto segue:"}
{"id": "5995647", "revid": "1714247", "url": "https://it.wikipedia.org/wiki?curid=5995647", "title": "Why Are You OK", "text": "Why Are You OK \u00e8 il quinto album in studio del gruppo indie rock statunitense Band of Horses, pubblicato nel 2016."}
{"id": "5995648", "revid": "6923", "url": "https://it.wikipedia.org/wiki?curid=5995648", "title": "Fitz and the Tantrums", "text": "Fitz and the Tantrums \u00e8 il terzo ed eponimo album in studio del gruppo musicale statunitense Fitz and The Tantrums, pubblicato nel 2016."}
{"id": "5995649", "revid": "1745361", "url": "https://it.wikipedia.org/wiki?curid=5995649", "title": "Gingerbread", "text": ""}
{"id": "5995650", "revid": "599013", "url": "https://it.wikipedia.org/wiki?curid=5995650", "title": "Jean-Claude Selini", "text": "Carriera.\nLa carriera di Selini \u00e8 stata tutta disputata nelle piccole cilindrate della classe 125. In campo nazionale si \u00e8 aggiudicato sette titoli francesi.\nHa partecipato al primo campionato Europeo Velocit\u00e0 nel 1981 giungendo al terzo posto, replicando lo stesso risultato nel 1987.\nNel motomondiale si \u00e8 presentato per la prima volta al Gran Premio motociclistico di Francia 1977 senza riuscire per\u00f2 a qualificarsi; per ottenere i primi punti iridati dovette aspettare il motomondiale 1980. In occasione del Gran Premio motociclistico di Francia 1982 ottenne la sua unica vittoria mondiale (peraltro in una gara a cui numerosi piloti non parteciparono per boicottaggio) e nel motomondiale 1984 ottenne il suo miglior piazzamento con il sesto posto in classifica generale. In totale ha ottenuto 5 piazzamenti sul podio."}
{"id": "5995651", "revid": "287451", "url": "https://it.wikipedia.org/wiki?curid=5995651", "title": "Teramo Calcio 2000-2001", "text": "Questa pagina raccoglie le informazioni riguardanti il Teramo Calcio nelle competizioni ufficiali della stagione 2000-2001."}
{"id": "5995669", "revid": "1123217", "url": "https://it.wikipedia.org/wiki?curid=5995669", "title": "Internal Ribosome Entry Site", "text": "Le IRES o siti di inizio interni per i ribosomi sono delle particolari strutture che si possono ritrovare a livello della 5' UTR di alcuni mRNA. Le IRES furono osservate per la prima volta a livello di mRNA virali in cui si era notato come alcuni mRNA erano privi del Cap al 5'. Le IRES favoriscono quindi la traduzione di mRNA privi del Cap al 5' o quando si ha un blocco globale della traduzione. A seconda della struttura delle IRES, queste, possono o meno necessitare di proteine che coadiuvano il processo di traduzione Cap-indipendente. Pi\u00f9 una IRES ha una struttura semplici e maggiore \u00e8 in numero di fattori richiesti. Queste proteine prendono il nome di ITAF. Negli ultimi anni si \u00e8 poi osservato come anche numerosi mRNA eucariotici posseggano IRES e in particolare questi messaggeri portano alla produzione di fattori di crescita, citochine e anche di proteine che inducono la carcinogenesi. Si \u00e8 poi osservato come fattori infiammatori (come le interleuchine) e fattori di crescita (come FGF2) fungano da ITAF per la traduzione di questi mRNA.\nDiversi esperimenti hanno dimostrato che, anche a fronte di un blocco globale della traduzione, indotto dall'uso di rapamicina (che porta al blocco di mTOR), questi mRNA che portano IRES continuano ad essere tradotti. Si \u00e8 inoltre osservato che fattori di crescita come FGF2 portano ad un incremento massivo nella traduzione di particolari mRNA implicati nell'insorgenza tumorale."}
{"id": "5995670", "revid": "15", "url": "https://it.wikipedia.org/wiki?curid=5995670", "title": "The Mountain Will Fall", "text": "The Mountain Will Fall \u00e8 il quinto album in studio del produttore discografico statunitense DJ Shadow, pubblicato nel 2016."}
{"id": "5995674", "revid": "726373", "url": "https://it.wikipedia.org/wiki?curid=5995674", "title": "Yeo-wang-ui kkot", "text": "Yeo-wang-ui kkot (, lett. \"Il fiore della regina\"; titolo internazionale The Flower of Queen, conosciuto anche come \"Queen's Flower\", \"Flower of the Queen\" o \"Victoria\") \u00e8 un drama sudcoreano trasmesso su MBC dal 14 marzo al 30 agosto 2015.\nTrama.\nLa vita di Lee Soo-jung subisce un violento scossone quando il fidanzato lascia lei e la figlia appena nata a causa di problemi finanziari. Soo-jung si vede cos\u00ec costretta a dare la bambina in adozione e a partire per gli Stati Uniti inseguendo il sogno americano. Qui cambia nome in Rena Jung ed entra in una scuola di cucina, ma il successo non arriva e la donna torna in Corea del Sud vent'anni dopo. Ancora bella ed estremamente ambiziosa, Rena diventa una famosa chef con un proprio programma di cucina e non si fa remore a falsificare le proprie credenziali, manipolare la gente e rubare le idee degli altri. Il suo obiettivo finale \u00e8 sposarsi senza amore per ottenere soldi e fama, e il suo obiettivo \u00e8 Park Min-joon, il figlio maggiore del presidente del TNC Group.\nPark Min-joon ha perso la madre quando era bambino, e suo padre Park Tae-soo si \u00e8 risposato, ma la matrigna Ma Hee-ra ha creato una spaccatura tra padre e figlio grazie ai suoi modi intriganti. Min-joon \u00e8 cresciuto diventando uno stacanovista cinico e serio che non ha interesse nelle donne e non le trova degne del suo tempo, ma dentro di s\u00e9 nasconde un'anima sola che cerca affetto. Un giorno incontra Rena, assunta per gestire uno dei nuovi ristoranti del TNC Group, e ne rimane colpito, chiedendole di sposarlo. Quando scopre che la donna ha orchestrato tutto per sedurlo e riuscire un giorno a prendere le redini del TNC Group, Min-joon si sente tradito e si allontana da lei, mentre Rena inizia ad amarlo seriamente.\nIl fratellastro minore di Min-joon \u00e8 il ricco playboy Park Jae-joon, che accondiscende a tutti i desideri della madre Hee-ra, la quale stravede per lui e insiste che entri in una scuola di medicina e diventi chirurgo plastico. La donna organizza un appuntamento al buio a Kaohsiung, Taiwan, tra suo figlio e Seo Yoo-ra, unica figlia della coppia di medici Seo In-chul e Choi Hye-jin, ma Jae-joon incontra invece Kang Yi-sol, che Yoo-ra ha pagato per prendere il suo posto. Il ragazzo s'innamora di Yi-sol a prima vista, ma, quando scopre la verit\u00e0, si convince che la ragazza cerchi solo il denaro.\nKang Yi-sol \u00e8 cresciuta felicemente a Taiwan nonostante la povert\u00e0. Con il cuore spezzato dopo la breve relazione con Jae-joon, la ragazza raggiunge la Corea per il funerale della nonna, scoprendo, tra i suoi averi, che la donna che l'ha cresciuta, Gu Yang-soon, non \u00e8 sua madre. Yi-sol riesce a rintracciare il padre biologico, che si rivela essere il padre di Yoo-ra, Seo In-chul, ma l'uomo non vuole avere nulla a che fare con lei. Mentre scava nel suo passato, Yi-sol arriva sempre pi\u00f9 vicina a scoprire che la madre che l'ha abbandonata \u00e8 Rena Jung."}
{"id": "5995675", "revid": "1310927", "url": "https://it.wikipedia.org/wiki?curid=5995675", "title": "1. Fu\u00dfballclub Union Berlin 2015-2016", "text": "Questa voce raccoglie le informazioni riguardanti il 1. Fu\u00dfballclub Union Berlin nelle competizioni ufficiali della stagione 2015-2016.\nStagione.\nNella stagione 2015-2016 l'Union Berlino, allenato da Andr\u00e9 Hofschneider, concluse il campionato di 2. Bundesliga al 6\u00ba posto. In Coppa di Germania l'Union Berlino fu eliminato al primo turno dal .\nOrganigramma societario.\nArea tecnica"}
{"id": "5995676", "revid": "287204", "url": "https://it.wikipedia.org/wiki?curid=5995676", "title": "Stranger Things Have Happened", "text": "Stranger Things Have Happened \u00e8 il secondo album in studio della cantautrice britannica Clare Maguire, pubblicato nel 2016."}
{"id": "5995677", "revid": "339392", "url": "https://it.wikipedia.org/wiki?curid=5995677", "title": "Societ\u00e0 Sportiva Dilettantistica Piacenza Calcio 1919", "text": ""}
{"id": "5995679", "revid": "767487", "url": "https://it.wikipedia.org/wiki?curid=5995679", "title": "The Ride (Catfish and the Bottlemen)", "text": "The Ride \u00e8 il secondo album in studio del gruppo indie rock gallese Catfish and the Bottlemen, pubblicato nel 2016."}
{"id": "5995690", "revid": "91221910", "url": "https://it.wikipedia.org/wiki?curid=5995690", "title": "Folklore (Big Big Train)", "text": "Folklore \u00e8 il nono album in studio del gruppo progressive rock britannico Big Big Train, pubblicato nel 2016.\nTracce.\nLP.\nSide 1\nSide 2\nSide 3\nSide 4"}
{"id": "5995694", "revid": "1632387", "url": "https://it.wikipedia.org/wiki?curid=5995694", "title": "Cyberzone", "text": "Cyberzone \u00e8 una rivista di cultura, filosofia, semiotica, arte e musica fondata a Palermo nel 1997.\nStoria della rivista.\n\"Cyberzone\" \u00e8 nata nel 1997 a Palermo inizialmente nel circuito della cultura antagonista, inserendosi nel dibattito allora molto acceso sulle tecnologie digitali, sui movimenti hacker, sull'hacktivism, sulla letteratura cyberpunk e sui fenomeni sociali e controculturali di quegli anni.\nSuccessivamente si \u00e8 aperta a riflessioni filosofiche, sociologiche e antropologiche\nAutori che hanno collaborato con la rivisita sono Franco Berardi, Jean Baudrillard, Felix Guattari, Michel Maffesoli, Marc Aug\u00e9, Paul Virilio, Abbas Kiarostami, Antonio Caronia, Ryoji Ikeda, Paolo Fabbri, Umberto Eco, Antonio Caronia, Steven Shaviro, Eric White, Tommaso Ottonieri, Pablo Echaurren, Philip Dick, Jack Hirschman, Manlio Sgalambro, Istvan Horkay, Derrick de Kerckhove, Alejandro Jodorowski, Giorgio Barberio Corsetti, Teresa Macr\u00ec, Arjun Appadurai, Alex Grey, Godfrey Reggio, Trevor Brown, Winston Smith, Alessandro Bavari, Bad Trip e altri.\nLa redazione \u00e8 composta da Emanuele Pistola, Marcello Faletra, Enzo Macaluso, Alessandro Pistola e Rosa Persico."}
{"id": "5995696", "revid": "436907", "url": "https://it.wikipedia.org/wiki?curid=5995696", "title": "Signs of Chaos", "text": ""}
{"id": "5995697", "revid": "767487", "url": "https://it.wikipedia.org/wiki?curid=5995697", "title": "Sully (film)", "text": "Sully \u00e8 un film del 2016 diretto da Clint Eastwood.\nLa pellicola, con protagonista Tom Hanks, \u00e8 la prima ad essere girata interamente in formato IMAX, e narra l'ammaraggio del volo US Airways 1549 avvenuto il 15 gennaio 2009 nel fiume Hudson, a New York, basandosi sull'autobiografia \"Highest Duty: My Search for What Really Matters\" del pilota Chesley Sullenberger, scritta insieme all'autore e giornalista Jeffrey Zaslow.\nTrama.\nChesley Sullenberger, detto \"Sully\", \u00e8 un esperto pilota di aerei di linea della compagnia US Airways che la mattina del 15 gennaio 2009 ricopre il ruolo di comandante di un velivolo Airbus A320 che decolla dall'aeroporto LaGuardia di New York, diretto all'aeroporto di Charlotte-Douglas. L'aeroplano, non appena si solleva in aria, impatta contro uno stormo di grossi uccelli, perdendo l'utilizzo di entrambi i motori. Il comandante si rende conto che l'unico modo per cercare di salvare le persone a bordo (155 tra equipaggio e passeggeri) \u00e8 tentare un ammaraggio nel fiume Hudson, e riesce nell'impresa senza provocare vittime. Sully viene acclamato e considerato un eroe dall'opinione pubblica; tuttavia viene posto sotto inchiesta dall'ente aeronautico, per non aver seguito il protocollo di volo ed aver messo in grave pericolo l'equipaggio e i passeggeri, e dall'assicurazione, che lo accusa di aver causato la distruzione dell'aereo.\nCombattuto tra i sensi di colpa e la soddisfazione per aver salvato tante persone, Sully deve affrontare la commissione d'inchiesta, che cerca di dimostrare che il pilota avrebbe avuto la possibilit\u00e0 di atterrare in aeroporti vicini all'area del disastro. In particolare l'accusa si avvale sia di simulazioni di volo al computer che di sessioni al simulatore di volo che confutano la tesi che il pilota non avrebbe avuto altra scelta che l'ammaraggio sull'Hudson. In una drammatica sequenza finale, Sully dimostra che le condizioni su cui si basavano le simulazioni erano imprecise ed errate, oltre che studiate ed elaborate a lungo, quando nella realt\u00e0 un pilota che sta per rischiare un incidente ha solo pochi istanti di tempo per prendere le sue decisioni, e che solo la sua rischiosa scelta avrebbe potuto salvare i passeggeri. Riesce cos\u00ec ad essere scagionato ed a venire ricordato come un eroe.\nProduzione.\nIl budget del film \u00e8 stato di 60 milioni di dollari.\nPromozione.\nIl primo trailer del film viene diffuso il 29 giugno 2016, mentre il primo trailer italiano viene diffuso il 18 luglio seguente.\nDistribuzione.\nIl film \u00e8 stato presentato in anteprima al Telluride Film Festival il 2 settembre 2016, ricevendo delle ottime recensioni.\nLa pellicola \u00e8 stata distribuita nelle sale cinematografiche statunitensi a partire dal 9 settembre 2016, mentre in quelle italiane dal 1\u00ba dicembre dello stesso anno.\nDivieti.\nIl film ottiene un divieto PG-13, cio\u00e8 vietato ai minori di 13 anni non accompagnati dai genitori, per la presenza di \"scene di pericolo e linguaggio non adatto\".\nAccoglienza.\nIncassi.\nIl film si posiziona primo in classifica al suo primo weekend di programmazione negli Stati Uniti con un incasso di 35,5 milioni di dollari. In totale guadagna 240 milioni di dollari, di cui 125 nel Nord America.\nCritica.\nLa pellicola ottiene ottime critiche, ricevendo come punteggio su \"CinemaScore\" una A. Sul sito \"Rotten Tomatoes\" ottiene l'84% delle recensioni professionali positive, con un voto medio di 7,2 su 10, basato su 227 critiche."}
{"id": "5995698", "revid": "110157", "url": "https://it.wikipedia.org/wiki?curid=5995698", "title": "Lega Nazionale C 1999 (football americano)", "text": "La Lega Nazionale C 1999 \u00e8 stata la 5\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5995716", "revid": "1243000", "url": "https://it.wikipedia.org/wiki?curid=5995716", "title": "Federico Furlan", "text": "Carriera.\nClub.\nInizia nella squadra della sua citt\u00e0 natale, Montebelluna per poi passare alle giovanili del Milan. Nel 2009 passa prima al San Marino in prestito e poi al a titolo definitivo. Dopo due presenze tra campionato e Coppa Italia, a gennaio va in prestito al e poi a giugno fa ritorno alla base. Dopo una stagione senza collezionare presenze a Varese (a gennaio salta all'ultimo minuto il prestito al Monza), si trasferisce al Bassano Virtus dove rimane per tre anni e si afferma prima in Lega Pro Seconda Divisione e poi nella Lega Pro a girone unico, dove nella stagione 2014-2015, arriva secondo. Qui totalizza 92 presenze e 6 reti. La stagione dopo passa alla a titolo definitivo dove segna 6 gol in 40 presenze chiudendo il campionato al 12\u00ba posto. Poi il 23 agosto passa al dove debutta dal primo minuto nella prima giornata di campionato contro il . Termina la stagione piazzandosi al 12\u00ba posto in classifica.\nL'ultimo giorno del mercato estivo 2017-2018 passa in prestito con diritto di opzione dal Bari al . A fine anno, le ottime prestazioni come terzino sinistro gli valgono l'acquisto della , che per\u00f2, a causa di un organico pieno, lo gira in prestito oneroso alla Ternana in Serie C.\nNel 2019 viene acquistato a titolo definitivo dalla Ternana, firmando un contratto triennale.\nStatistiche.\nPresenze e reti nei club.\n\"Statistiche aggiornate al 26 settembre 2021.\""}
{"id": "5995719", "revid": "121658", "url": "https://it.wikipedia.org/wiki?curid=5995719", "title": "David E. Edwards", "text": ""}
{"id": "5995729", "revid": "287204", "url": "https://it.wikipedia.org/wiki?curid=5995729", "title": "Parigi-Roubaix 1955", "text": "La Parigi-Roubaix 1955, cinquantatreesima edizione della corsa, fu disputata il 10 aprile 1955, per un percorso totale di 249\u00a0km. Fu vinta dal francese Jean Forestier, giunto al traguardo con il tempo di 6h06'42\" alla media di 40,740\u00a0km/h davanti a Fausto Coppi e Louison Bobet.\nPresero il via da Parigi 158 ciclisti, 72 di essi tagliarono il traguardo a Roubaix."}
{"id": "5995730", "revid": "121658", "url": "https://it.wikipedia.org/wiki?curid=5995730", "title": "Kabili", "text": ""}
{"id": "5995733", "revid": "767487", "url": "https://it.wikipedia.org/wiki?curid=5995733", "title": "Alma Fidora", "text": "Biografia.\nAlma Fidora si diplom\u00f2 al Magistero e si iscrisse alla facolt\u00e0 di Lettere dell'Universit\u00e0 di Milano, dove conobbe, giovanissima, Ugo Nebbia, critico d'arte e ispettore della Soprintendenza ai monumenti di Milano. Nel gruppo \"Nuove Tendenze\", di cui Nebbia era promotore insieme a Leonardo Dudreville, Alma esord\u00ec a maggio 1914, alla Famiglia artistica di Milano, con quattro stoffe ricamate in forme astratte, di gusto secessionista.\nDella produzione di quegli anni rimangono, in collezioni private, solo due cuscini e uno scialle ricamati, e un dipinto \"Composizione astratta\", in cui Alma esprime la sua adesione al Futurismo. In questa scelta non \u00e8 una figura isolata, perch\u00e9 altre artiste si inseriscono nel filone tracciato dai futuristi.\nDurante la guerra la Fidora \u00e8 insegnante in zone colpite dal conflitto. Poi segue Ugo Nebbia, prima a Palermo, a Nervi nel 1921, poi a Venezia dal 1922 al 1932. Qui disegna ventagli, tessuti e vestiti. Firma, con lo pseudonimo di \"Marequita\", corrispondenze sulla pagina del luned\u00ec della \"Gazzetta di Venezia\" e collabora con la ditta Venini di Venezia, per la quale disegna vasi. Sposa Ugo Nebbia, secondo il rito religioso nel 1929, e civilmente nel 1932. Viaggia in Europa, frequentando letterati e artisti, tra cui Fortunato Depero, Gino Severini, Felice Casorati, Arturo Martini e Pio Semeghini, che la ritrae in un disegno a sanguigna, nel 1922.\nPartecipa nel 1925, con pannelli ricamati, all'Exposition Internationale des arts d\u00e9coratifs et industriels modernes, di Parigi, nella sala allestita da Enrico Prampolini. L'anno seguente, alla Mostra del futurismo italiano, ordinata da Filippo Tommaso Marinetti nell'ambito della Biennale di Venezia, espone il dipinto \"Complicazioni\". Con i Futuristi la Fidora partecipa anche alla seconda Quadriennale d'arte nazionale di Roma, nel 1935, con il dipinto \"Energie aeree\" e l'anno successivo, alla Biennale di Venezia, con una aeropittura. Nel 1938 \u00e8 presente a Brescia, alla mostra dell'Associazione nazionale fascista Donne artiste e laureate.\nLa personale a Genova.\nNel 1938, a Genova, ottiene una sua personale, alla Galleria Genova. La mostra, presentata da A. Fersen, comprende 20 opere figurative, ricamate in lana, seta e cotone, su tela di iuta: opere che si distinguono dai tradizionali lavori femminili ricamati. I soggetti sono nature morte (\"Le mie piante grasse\" e \"Pesce in bianco\" del 1935), paesaggi parigini e della Riviera ligure, la folla al mercato e le giostre (\"Mattino milanese\", \"Chiacchiere\", \"Agosto\", \"Il cancello chiuso\", La giostra\", \"Sulla Senna\").\nNel 1939 partecipa alla II Mostra del paesaggio savonese, a Spotorno. Nel 1940 parte della sua produzione, il suo archivio e la sua biblioteca sono distrutti dai bombardamenti aerei, che colpiscono il Palazzo Reale di Milano, dove abitano i coniugi Nebbia. Nel dopoguerra dirige per due anni il centro artistico di San Babila, di Milano. Viaggia instancabilmente, anche in Russia e in Giappone."}
{"id": "5995746", "revid": "110157", "url": "https://it.wikipedia.org/wiki?curid=5995746", "title": "Turn Back the Clock (album)", "text": "Turn Back the Clock \u00e8 il primo album del gruppo musicale britannico Johnny Hates Jazz, pubblicato dall'etichetta discografica Virgin nel 1988.\nL'album, disponibile su long playing, musicassetta e compact disc, \u00e8 prodotto da Calvin Hayes e Mike Nocito. Il cantante del gruppo Clark Datchler, \u00e8 autore unico di 7 dei 10 brani.\nNel 1987 erano stati pubblicati tre singoli di successo che avrebbero fatto parte di questo disco: \"Shattered Dreams\", \"I Don't Want to Be a Hero\" e \"Turn Back the Clock\"."}
{"id": "5995748", "revid": "110157", "url": "https://it.wikipedia.org/wiki?curid=5995748", "title": "Chiesa di Santa Lucia (Rieti)", "text": "La chiesa di Santa Lucia \u00e8 un edificio di culto di Rieti. Si trova nella via omonima, a breve distanza dall'arco di Santa Lucia. L'annesso monastero occupa l'intero isolato delimitato dalla chiesa, da via San Pietro martire, da via Sant'Anna e da via dei Bur\u00f2, ed \u00e8 oggi sede di un polo culturale composto dalla biblioteca comunale Paroniana e dalla sezione archeologica del Museo civico.\nStoria.\nLa costruzione della chiesa e di una piccola casa per le clarisse cominci\u00f2 nel 1237 nella zona detta \"Voto dei Santi\"; sembra che la fondatrice sia stata una tale Donna Isabella Savelli, che ottenne l'autorizzazione papale nel settembre 1236 e avrebbe fondato anche il monastero di Sant'Agnese.\nGrazie all'interessamento del beato Angelo Tancredi, uno dei dodici compagni di San Francesco, da questo piccolo fabbricato iniziale sorse un monastero vero e proprio. Ottenuto dal vescovo Tommaso il complesso di Santa Lucia, grazie alle elemosina e ai lasciti raccolti, il Tancredi avvi\u00f2 dei lavori di ampliamento. Nel 1253, terminata la costruzione, il Tancredi corse ad Assisi ad annunciare la notizia a Santa Chiara, che fece appena in tempo a rallegrarsene e poi spir\u00f2.\nIl monastero acquis\u00ec una certa importanza, tanto che gi\u00e0 nel 1270 dovette essere ampliato. Tuttavia la zona dove sorgeva il complesso, soggetta alle inondazioni del fiume Velino ed - essendo esterna alle fortificazioni della citt\u00e0 - anche alle incursioni di malintenzionati ed eserciti nemici, fece propendere per un suo spostamento. Dopo il Concilio di Trento, che stabil\u00ec l'obbligo di costruire i monasteri in citt\u00e0, nel maggio 1566 monsignor Amulio individu\u00f2 un luogo adatto nella chiesa di San Sebastiano, che era stata fondata nel Trecento e ceduta nel 1348 alla confraternita di Santa Maria della Misericordia. Dopo alcuni lavori per adattare la struttura, effettuati grazie al contributo materiale ed economico dell'intera citt\u00e0, le clarisse di Santa Lucia vi si trasferirono nel luglio del 1574 con una processione solenne. La struttura attualmente visibile \u00e8 il risultato di interventi di decorazione e abbellimento portati avanti da met\u00e0 del Seicento fino ad inizio Settecento, dopo i quali il vescovo di Rieti Antonino Serafino Camarda riconsacr\u00f2 solennemente la chiesa il 25 luglio 1727.\nNel 1863, dopo l'Unit\u00e0 d'Italia, chiesa e monastero furono espropriati dallo Stato, e il 4 dicembre 1886 le monache furono cacciate dai locali. La chiesa venne adibita a magazzino municipale, e la sua riapertura fu proposta solo nel 1915; il ministero espresse parere favorevole cos\u00ec la chiesa fu restaurata da Giuseppe Colarieti Tosti, e nel maggio del 1924 pot\u00e9 essere riaperta al culto.\nIl monastero invece venne adibito ad edificio scolastico, ospitando inizialmente le scuole elementari maschili. Successivamente divenne la sede dell'Istituto Tecnico Commerciale, fino alla costruzione del nuovo edificio scolastico di viale Maraini negli anni sessanta. Nel 1998, divenuti insufficienti gli spazi di Palazzo Comunale, la biblioteca comunale Paroniana venne spostata dall'edificio di piazza Vittorio Emanuele al primo piano del monastero di Santa Lucia; contemporaneamente fu oggetto di una riorganizzazione anche il Museo civico, che venne diviso in due sezioni: quella storico-artistica, che rimase al palazzo del Comune, e quella archeologica, che fu spostata al piano terra dell'ex monastero e inaugurata nel 2001.\nAttualmente il campanile \u00e8 pericolante e la chiesa non \u00e8 pi\u00f9 officiata da tempo. Negli ultimi anni \u00e8 diventata parrocchia della diocesi ortodossa romena d'Italia.\nDescrizione.\nLa facciata della chiesa, piuttosto semplice, fu completata nel 1729. Il campanile \u00e8 ben visibile dai giardini di palazzo Vincentini.\nAll'interno della chiesa si trovano due altari laterali oltre a quello maggiore. Il pi\u00f9 importante \u00e8 quello di sinistra, eretto nel 1655, che ospita un dipinto di \"San Lorenzo che prega dinnanzi alla Vergine ed a Sant'Anna\", probabilmente opera di Ciro Ferri (ma attribuito in passato anche a Gian Lorenzo Bernini). L'altare maggiore, del 1688, \u00e8 ornato con marmi policromi ed ospita un ciborio in marmo con una porticina a metallo sbalzato, che rappresenta Ges\u00f9 che sostiene la croce col braccio destro. Sull'altare maggiore si trova la tela dell\"'Ascensione\", di scuola veneta (antecedente al 1605); sopra di esso si trova la decorazione in stucco di Antonio Maria Ravazzani che rappresenta una \"Gloria\" (1688). La chiesa ospita inoltre due statue di marmo giallastro rappresentanti \"San Francesco con la croce in mano\" e \"Santa Chiara col Sacramento\", del 1690, poste dentro due nicchie di marmo. Le due statue e l'altare maggiore sarebbero secondo alcuni opera del Bernini, che li avrebbe dati in dote a tre sue nipoti monache nel monastero: Maria Angelica, Anna Maria e Lorenza Salvietti.\nLa cupola rotonda, a catino, con occhio circolare e lanternino a cilindro risale al 1682. Il soffitto ligneo a riquadri risale al 1653; agli incroci dei riquadri \u00e8 decorato con croci e stelle, nell'ovale centrale \u00e8 rappresentata \"L'assunzione della Vergine tra gli angeli\" e agli estremi si trova lo stemma della famiglia Vecchiarelli, che finanzi\u00f2 le spese per la sua realizzazione.\nLe campane sono tre: la maggiore, di 3100 libbre, risale al 1292 e venne trasportata dall'antica chiesa di \"Voto dei Santi\"; la media \u00e8 del 1672 e venne fusa a spese di Giuseppe Salvetti di Poggio Mirteto; la minore risale al 1606 e fu realizzata per conto di Chelidonia Vecchiarelli."}
{"id": "5995752", "revid": "599013", "url": "https://it.wikipedia.org/wiki?curid=5995752", "title": "Charlie Ewels", "text": "Biografia.\nCresciuto nelle giovanili del , la squadra della sua citt\u00e0, in cui entr\u00f2 a 7 anni, pass\u00f2 successivamente intorno ai 14 anni all'accademia del .\nCon tale club debutt\u00f2 tra i professionisti nell'ottobre del 2014 in Champions Cup contro e, pur continuando a essere nell'organico delle giovanili e non in pianta stabile in prima squadra, nel prosieguo di stagione Ewels disput\u00f2 8 incontri tra Premiership, Coppa Anglo-Gallese e Champions Cup.\nLa stagione successiva lo vide maggiormente impiegato in prima squadra.\nGi\u00e0 membro della nazionale inglese Under-18, nel 2014 partecip\u00f2 con l'Under-20 al Sei Nazioni e al campionato mondiale di categoria, laureandosi in tale ultima competizione campione del mondo.\nNel 2015 Ewels fu capitano ancora dell'Under-20 vincitrice del Sei Nazioni e finalista nella campionato mondiale.\nL'8 maggio 2016 Eddie Jones, C.T. della nazionale inglese, lo convoc\u00f2 per uno stage di allenamento di tre giorni."}
{"id": "5995753", "revid": "767487", "url": "https://it.wikipedia.org/wiki?curid=5995753", "title": "Jaime Caruana", "text": "Biografia.\nSi \u00e8 laureato in Ingegneria delle telecomunicazioni nel 1974 presso la Technical University di Madrid. Dal maggio 2003 \u00e8 presidente del Comitato di Basilea. In tale veste ha dato un fondamentale contributo all'elaborazione dell'accordo Basilea II in un periodo difficile in cui pareva impossibile giungere alla sua conclusione. \nHa ricoperto l'incarico di Governatore della Banca centrale di Spagna nel sessennio 2000-2006. Nell'agosto 2006 \u00e8 stato nominato consulente e presidente del Dipartimento affari monetari e mercato dei capitali del Fondo monetario internazionale da Rodrigo de Rato.\nAttualmente \u00e8 anche General Manager della Banca dei regolamenti internazionali. \u00c8 inoltre un membro influente del Gruppo dei Trenta."}
{"id": "5995763", "revid": "101175", "url": "https://it.wikipedia.org/wiki?curid=5995763", "title": "AMA Superbike Championship", "text": ""}
{"id": "5995774", "revid": "110157", "url": "https://it.wikipedia.org/wiki?curid=5995774", "title": "Escuela Moderna", "text": "La Escuela Moderna (in italiano \"Scuola Moderna\") \u00e8 stata una scuola progressista che fu attiva agli inizi del secolo XX a Barcellona, in Spagna.\nStoria.\nLa Escuela Moderna fu fondata nel 1901 dal libero pensatore Francesc Ferrer i Gu\u00e0rdia con l'obiettivo di \u201ceducare la classe lavoratrice in modo razionale, laico e non coercitivo.\u201d Nella pratica i prezzi delle quote di iscrizione restrinsero il pubblico della scuola al ceto medio. Gli organizzatori speravano che gli alunni, arrivato il momento, si sarebbero uniti alla causa del movimento operaio.\nLa scuola fu chiusa nel 1906. Ferrer fu giustiziato 3 anni dopo per sedizione.\nOggi, gli unici archivi sopravvissuti della scuola sono mantenuti nella collezione speciale del Dipartimento dell'Universit\u00e0 della California, San Diego.\nLa Escuela Moderna, ed in generale le idee di Ferrer, ispirarono la creazione di una serie di Scuole Moderne negli Stati Uniti d'America, Cuba, Sud America e Londra. La prima di queste fu fondata a New York nel 1911. Inoltre la Escuela Moderna ispir\u00f2 anche il giornale italiano \"Universit\u00e0 popolare\", fondato nel 1901."}
{"id": "5995777", "revid": "767349", "url": "https://it.wikipedia.org/wiki?curid=5995777", "title": "Nucleo di controllo CITES", "text": ""}
{"id": "5995778", "revid": "729019", "url": "https://it.wikipedia.org/wiki?curid=5995778", "title": "Servizio CITES", "text": "Il servizio CITES \u00e8 un organo che tutela le specie di fauna e flora protette dalla Convenzione sul commercio internazionale delle specie minacciate di estinzione di Washington, entrata in vigore in Italia nel 1980. Il suo scopo \u00e8 quello di controllare il commercio di piante o animali in quanto pu\u00f2 provocare la distruzione degli ambienti naturali oltre che la rarefazione o l'estinzione delle specie stesse.\nOrganizzazione.\nIl CITES tutela anche l'importazione e l'esportazione di specie che possono essere dannose nell'ambiente in cui verrebbero introdotte, procedendo al sequestro delle piante o degli animali e al rinvio nel luogo d'origine, oltre che procedere penalmente nei danni di chi specula sul commercio di specie protette, con sanzioni elevate finanche all'arresto.\nCFS.\nIl servizio inizialmente era in capo al Corpo forestale dello Stato ed era suddiviso in 28 servizi CITES territoriali con funzione di rilascio certificati, controllo territoriale e attivit\u00e0 d'indagine, e in 28 nuclei operativi CITES, che operavano presso le Dogane, con la funzione di verifica merceologica, controllo documentale e movimentazione commerciale nonch\u00e9 accertamento di illeciti.\nIl decreto legislativo n. 177/2016, che sopprime il corpo forestale, all'art. 12 ha previsto che entro il 1\u00ba gennaio 2017 il servizio CITES territoriale e il personale transitano al ministero delle politiche agricole.\nCarabinieri.\nDal 1\u00ba gennaio 2017 con la soppressione del Corpo forestale, i nuclei operativi sono passati al Raggruppamento Carabinieri CITES del Comando per la tutela della biodiversit\u00e0 e dei parchi. L'attivit\u00e0 sul territorio \u00e8 affidata a 26 nuclei operativi (pi\u00f9 3 distaccamenti)."}
{"id": "5995781", "revid": "767487", "url": "https://it.wikipedia.org/wiki?curid=5995781", "title": "Rodrigo Dourado", "text": "Carriera.\nClub.\nHa sempre giocato in Brasile, prima nelle giovanili del Paulista (RS) e del Progresso de Pelotas (RS), poi in quelle dell', con cui esordisce in prima squadra il 16 settembre 2012, nel 2-2 contro lo . L'esordio in Coppa Libertadores \u00e8 del 17 aprile 2015 contro l'Universidad de Chile. Segna il suo primo gol il 3 ottobre 2015 in campionato nel 2-1 casalingo contro lo .\nNazionale.\nHa fatto parte delle Nazionali Under-17 e Under-23 brasiliane. Con la prima ha vinto il Sudamericano Under-17 2011 in Ecuador.\nViene convocato per le Olimpiadi 2016 in Brasile, dove gioca per\u00f2 solo 11 minuti nella gara del 10 agosto a Salvador (Brasile - Danimarca 4:0) quando sostituisce Renato Augusto.\nStatistiche.\nPresenze nei club.\n\"Statistiche aggiornate al 30 giugno 2016\"."}
{"id": "5995783", "revid": "1272592", "url": "https://it.wikipedia.org/wiki?curid=5995783", "title": "Santuario di Careno", "text": ""}
{"id": "5995784", "revid": "1543377", "url": "https://it.wikipedia.org/wiki?curid=5995784", "title": "Elezioni presidenziali in Islanda del 2016", "text": "Le elezioni presidenziali in Islanda del 2016 si tennero il 25 giugno.\nIl presidente uscente \u00d3lafur Ragnar Gr\u00edmsson non si \u00e8 candidato per la rielezione dopo aver raggiunto i cinque mandati. In totale hanno formalizzato la candidatura 9 contendenti .\nTra i principali Halla T\u00f3masd\u00f3ttir, imprenditrice e donna d'affari e Dav\u00ed\u00f0 Oddsson, per lungo tempo primo ministro islandese. \nLe elezioni tuttavia sono state vinte dallo storico e traduttore Gu\u00f0ni Thorlacius J\u00f3hannesson , con il 39,1% dei voti. \nGli altri contendenti sono stati: Andri Sn\u00e6r Magnason, Sturla J\u00f3nsson, \u00c1st\u00fe\u00f3r Magn\u00fasson, El\u00edsabet J\u00f6kulsd\u00f3ttir, Gu\u00f0r\u00fan Margr\u00e9t P\u00e1lsd\u00f3ttir, Hildur \u00de\u00f3r\u00f0ard\u00f3ttir."}
{"id": "5995794", "revid": "22475", "url": "https://it.wikipedia.org/wiki?curid=5995794", "title": "Grand Master", "text": ""}
{"id": "5995801", "revid": "240277", "url": "https://it.wikipedia.org/wiki?curid=5995801", "title": "Fruit at the Bottom", "text": "Fruit at the Bottom \u00e8 il secondo album del duo musicale statunitense Wendy &amp; Lisa, pubblicato dalle etichette discografiche Columbia (Stati Uniti) e Virgin (Regno Unito) nel 1989.\nL'album, disponibile su long playing, musicassetta e compact disc, \u00e8 prodotto dallo stesso duo, che compone interamente i brani eccetto \"Satisfaction\", firmato anche da Jesse Johnson.\nDal disco vengono tratti i singoli \"Are You My Baby?\", \"Lolly Lolly\" e \"Satisfaction\"."}
{"id": "5995812", "revid": "1272592", "url": "https://it.wikipedia.org/wiki?curid=5995812", "title": "Pieve di Gaione", "text": ""}
{"id": "5995815", "revid": "963244", "url": "https://it.wikipedia.org/wiki?curid=5995815", "title": "Swithun di Winchester", "text": ""}
{"id": "5995817", "revid": "599013", "url": "https://it.wikipedia.org/wiki?curid=5995817", "title": "William de Asevedo Furtado", "text": "Carriera.\nClub.\nHa sempre giocato in Brasile, prima nelle giovanili della , dal 2011 al 2012 e poi in quelle dell', con cui esordisce in prima squadra il 7 maggio 2015 nell'andata degli ottavi di Coppa Libertadores, in trasferta contro l'. Il 31 maggio 2015 arriva l'esordio in campionato, nello 0-0 casalingo contro il .\nNazionale.\nHa fatto parte della Nazionale Under-20 brasiliana.\nViene convocato per le Olimpiadi 2016 in Brasile.\nStatistiche.\nPresenze nei club.\n\"Statistiche aggiornate al 3 dicembre 2017\"."}
{"id": "5995821", "revid": "298229", "url": "https://it.wikipedia.org/wiki?curid=5995821", "title": "Campionati africani di atletica leggera 2016", "text": "I Campionati africani di atletica leggera 2016 sono stati la 20\u00aa edizione dei Campionati africani di atletica leggera. La manifestazione si \u00e8 svolta dal 22 al 26 giugno presso il Kings Park Stadium di Durban, in Sudafrica."}
{"id": "5995822", "revid": "648716", "url": "https://it.wikipedia.org/wiki?curid=5995822", "title": "Manila imperiale", "text": "Manila imperiale (in inglese Imperial Manila; in tagalog Maynilang Imperyal) \u00e8 un epiteto peggiorativo utilizzato da settori della societ\u00e0 filippina e da persone al di fuori della citt\u00e0 per esprimere l'idea che tutti gli affari del paese (che si tratti di economia, politica oppure cultura) sono decisi solamente da tutto ci\u00f2 che accade nella Regione Capitale Nazionale (NCR), senza considerare i bisogni del resto del paese. Ci\u00f2 \u00e8 in gran parte attribuibile al fenomeno del centralismo ed a un certo snobismo urbano.\nTale sentimento \u00e8 talvolta espresso con il proverbio filippino \u00abNessuna foglia pu\u00f2 cadere nelle Filippine senza il consenso di Malaca\u00f1ang\u00bb. Un'altra espressione dell'enorme influenza di Manila fu sottolineata dall'artista nazionale Nick Joaquin, il quale afferm\u00f2 che \"quando Manila starnutisce, le Filippine prendono freddo\".\nStoria.\nNon si ha la certezza di quanto l'epiteto fu utilizzato per la prima volta. Vi furono tuttavia diversi storici, soprattutto coloro che abitavano al di fuori di Metro Manila, che associarono questo termine alla rivoluzione del Rosario poich\u00e9 si credette che l'ex Presidente Ferdinand Marcos fu rimosso forzatamente dalla propria carica senza chiedere il parere di coloro che abitavano lontano dalla capitale. Le massicce proteste contro Marcos, infatti, furono guidate prevalentemente da politici dell'opposizione e dagli abitanti dell'NCR. In un articolo del \"Philippine Daily Inquirer\", il giornalista Amando Doronila scrisse:"}
{"id": "5995833", "revid": "1649409", "url": "https://it.wikipedia.org/wiki?curid=5995833", "title": "Emma McKeon", "text": "Carriera.\nIl 6 agosto 2016, ai Giochi olimpici di Rio de Janeiro, stabilisce il record del mondo nella staffetta 4x100 metri stile libero assieme alle compagne Brittany Elmslie, Bronte Campbell e Cate Campbell con il tempo di 3'30\"65.\nPrimati personali.\nI suoi primati personali in vasca da 50 metri sono:\nI suoi primati personali in vasca da 25 metri sono:"}
{"id": "5995835", "revid": "367445", "url": "https://it.wikipedia.org/wiki?curid=5995835", "title": "Ciao Mara", "text": "Ciao Mara \u00e8 stato un programma televisivo italiano andato in onda su Canale 5 nell'autunno 1997, dall'8 settembre fino alla fine di novembre, nella fascia del mezzogiorno, con la conduzione di Mara Venier.\nLa trasmissione.\nVoluta dal direttore di Canale 5 Giampaolo Sodano e condotta da Mara Venier, che debutt\u00f2 cos\u00ec sulle reti Mediaset dopo il grande successo ottenuto su Rai 1 con \"Domenica in\", la trasmissione era un talk show in onda tra le 11.30 e le 13 che trattava, giorno dopo giorno, temi sempre diversi e legati alle notizie e le curiosit\u00e0 del periodo. Facevano parte del cast anche la cantante Nilla Pizzi, Niki Giustini, Graziano Salvadori e l'orchestra \"Sempre pronti\" di Nello Buongiorno e Mimmo Sessa.\nIl programma andava in onda dallo Studio 1 del Centro Safa Palatino di Roma, per la regia di Giuliana Baroncelli.\nNon mancavano i giochi telefonici, piatto forte delle trasmissioni di intrattenimento del mattino fino a quel periodo, come l'\"anticruciverba\" e il \"gioco dei nomi\".\nA partire dal mese di ottobre venne radicalmente modificato il format, cambiando il regista (Beppe Recchia sostitu\u00ec la Baroncelli), la squadra d'autori e aggiungendo l'attualit\u00e0 alla trasmissione.\nAccoglienza e critiche.\nLa trasmissione ottenne un buon riscontro dal punto di vista degli ascolti nella prima puntata, che registr\u00f2 due milioni di spettatori pari al 23,45%, leggermente al di sotto della soglia d'ascolti promessa da Publitalia 80 agli inserzionisti pubblicitari, fissata sul 24%. Tuttavia, gi\u00e0 alla quarta puntata la trasmissione aveva perso rapidamente ascoltatori fino a calare al 16% di share, perdendo 8 punti percentuali rispetto al debutto. Gli ascolti non si risollevarono nel corso delle settimane, rimanendo sempre al medesimo livello, subendo anche la concorrenza interna di \"Forum\", condotto da Paola Perego alla medesima ora su Rete 4. Nel mese di ottobre, nonostante alcuni aggiustamenti al format, gli ascolti crollarono al 13% di share e infine all'11%.\nA causa dei bassi ascolti, la trasmissione fu sospesa al termine del mese di novembre 1997, dopo tre mesi di programmazione, venendo sostituita nella medesima fascia oraria da un nuovo talk show condotto da Rita dalla Chiesa, \"Signore mie\".\nLa trasmissione non fu apprezzata neanche dalla critica, che la giudic\u00f2 troppo limitante per la personalit\u00e0 della Venier rispetto alla sua precedente esperienza a \"Domenica in\". Suscit\u00f2 critiche anche la presenza di un maggiordomo di colore che, durante ogni puntata, apriva una porta per far entrare gli ospiti nel salotto della Venier: per questo motivo, gli autori della trasmissione e la stessa conduttrice vennero tacciati di razzismo."}
{"id": "5995837", "revid": "247222", "url": "https://it.wikipedia.org/wiki?curid=5995837", "title": "Velveteen", "text": "Velveteen \u00e8 il secondo album del gruppo musicale britannico Transvision Vamp, pubblicato dall'etichetta discografica MCA nel 1989.\nL'album, disponibile su long playing, musicassetta e compact disc, \u00e8 prodotto da Zeus B. Held e Duncan Bridgeman, che cura anche gli arrangiamenti. I brani sono interamente composti dal chitarrista del gruppo, Nick Christian Sayer, eccetto \"Falling for a Goldmine\", firmato anche da M. Myers.\nDal disco vengono tratti quattro singoli: \"Baby I Don't Care\", \"The Only One\", \"Landslide of Love\" e \"Born to Be Sold\"."}
{"id": "5995844", "revid": "580197", "url": "https://it.wikipedia.org/wiki?curid=5995844", "title": "\u00darvalsdeild kvenna", "text": "La \u00darvalsdeild kvenna (islandese: massima divisione femminile), nota anche come Pepsideild kvenna per ragioni di sponsorizzazione, \u00e8 la massima serie del campionato islandese di calcio femminile ed \u00e8 posto sotto l'egida della Federazione calcistica dell'Islanda (KS\u00cd). La prima stagione fu nel 1972 e attualmente partecipano 10 squadre. La \u00darvalsdeild kvenna ha cadenza annuale, inizia a maggio e termina a settembre. Il Brei\u00f0ablik \u00e8 la squadra che ha vinto il maggior numero di campionati (17). Per la stagione 2018-2019 la \u00darvalsdeild kvenna \u00e8 il diciottesimo campionato di calcio femminile in Europa secondo il ranking stilato dalla UEFA.\nStoria.\nLa prima edizione della massima serie islandese si tenne nel 1972 e vide la vittoria dell'FH, che seppe poi replicarsi altre tre volte negli anni successivi. Sul finire degli anni settanta inizi\u00f2 il dominio del Brei\u00f0ablik, che vinse il campionato per sei volte in sette anni. Riusc\u00ec a replicarsi negli anni novanta, vincendo nuovamente sei campionati in sette anni. Gli anni duemila videro prima il dominio del Valur con sette titoli conquistati e poi i successi dello Stjarnan.\nFormato.\nPer la stagione 2016 al campionato partecipano dieci squadre, che disputano un girone all'italiana con partite di andata e ritorno, per un totale di 18 giornate. Il sistema di assegnazione del punteggio prevede 3 punti per la squadra vincitrice dell'incontro, 1 punto a testa in caso di pareggio e nessun punto per la squadra sconfitta. Al termine del campionato la prima classificata \u00e8 campione d'Islanda ed accede alla UEFA Women's Champions League della stagione successiva. La nona e la decima classificata retrocedono in 1 Deild Kvenna.\nLe squadre.\nOrganico attuale.\nAl campionato 2021 sono iscritte le seguenti dieci squadre:"}
{"id": "5995845", "revid": "110157", "url": "https://it.wikipedia.org/wiki?curid=5995845", "title": "Copa Constituci\u00f3 2015-2016", "text": "La Copa Constituci\u00f3 2015-2016 \u00e8 stata la 24\u00aa edizione della Coppa di Andorra di calcio. Il torneo \u00e8 iniziato il 21 febbraio 2016 ed \u00e8 terminato il 15 maggio 2016. Il Santa Coloma ha vinto il titolo per la seconda volta nella sua storia."}
{"id": "5995854", "revid": "1543377", "url": "https://it.wikipedia.org/wiki?curid=5995854", "title": "MotoGP 10/11", "text": "MotoGP 10/11 \u00e8 un videogioco di guida sviluppato da Monumental Games e pubblicato da Capcom, basato sul Motomondiale 2010/11. Il titolo \u00e8 uscito nel marzo 2011 per PlayStation 3 e Xbox 360.\nAccoglienza.\nLa rivista \"Play Generation\" diede alla versione per PlayStation 3 un punteggio di 73/100, apprezzando le licenze ufficiali, l'accessibilit\u00e0 del modello di guida e il multiplayer e come contro i controlli e il comparto grafico non al massimo, finendo per trovarlo un titolo che aveva parecchio da fare sia dal punto di vista tecnico che simulativo, ritenendo che procedere tramite dei DLC venduti a prezzo pieno non fosse una buona idea."}
{"id": "5995855", "revid": "713714", "url": "https://it.wikipedia.org/wiki?curid=5995855", "title": "Padiglione Torlonia", "text": "Il Padiglione Torlonia \u00e8 una struttura in legno situata all'interno della villa Torlonia di Avezzano, in Abruzzo, nota anche con il nome di \"Chalet dei Torlonia\" o \"Casino di Caccia\". Al suo interno \u00e8 collocato il museo di arte contadina e pastorale di Avezzano.\nStoria.\nIl padiglione Torlonia, impropriamente detto \"casino di caccia\" o \"chalet\", \u00e8 una struttura in legno pregiato di pino marittimo, castagno e larice, a pianta ottagonale, con tetti spioventi che coprono vestigia assai ben conservate. Il portico, impreziosito da intrecci di rami, \u00e8 incorniciato da selci. L'area centrale \u00e8 alta circa 13 metri ed \u00e8 circondata da vetrate che le conferiscono luminosit\u00e0. Realizzato in stile liberty dai falegnami romani della ditta Frosini e Boccaccini nel 1891, il padiglione fu acquistato da Alessandro Torlonia per abbellire la villa avezzanese. All'interno egli decise di esporre i numerosi reperti archeologici emersi durante il prosciugamento del lago Fucino, per questo motivo la struttura rappresenta uno dei primi musei archeologici del territorio abruzzese. All'interno furono conservate anche le armi, come spade, pugnali e i fucili di casa Torlonia che ne determinarono l'accezione di \"casino di caccia\". \nL'amministrazione Torlonia affid\u00f2 la conservazione dei beni ad Antonio Pietrantoni. Oltre ai reperti e alle armi c'erano sulle finestre delle tende in lino realizzate da ornatori romani, trafugate molto probabilmente sul finire della seconda guerra mondiale dai nazisti in ritirata.\nIl progetto dell'opera fu presentato all'esposizione universale Weltausstellung di Vienna nel 1873 insieme a quello relativo al prosciugamento del Fucino, oramai in fase avanzata, e ai primi prodotti agricoli della Marsica. La struttura costruita a Roma fu trasportata a Palermo dove venne presentata nel 1891 all'esposizione nazionale italiana, ideata ed organizzata da Ernesto Basile. Rappresent\u00f2 il primo padiglione alimentare dell'Abruzzo dove vennero presentati i prodotti agroalimentari fucensi, soprattutto i cereali e il grano. Il padiglione tornato ad Avezzano sul finire del 1892 venne dotato del porticato con l'obiettivo di tutelarlo dalle intemperie e dal vento. Non ci sono certezze sul fatto che l'opera, qualche anno dopo, sia stata presentata all'esposizione universale di Parigi del 1900. Avrebbe resistito all'urto violentissimo del sisma del 1915 anche grazie alla sua pianta ottagonale, rappresentando una delle poche strutture di Avezzano rimaste in piedi intatta dopo il terremoto.\nIl padiglione fu restaurato negli anni ottanta dall'artista marsicano Pasquale Di Fabio che realizz\u00f2 le pitture della volta insieme ad una pi\u00f9 ampia ristrutturazione di tutti i componenti lignei. Altri restauri sono stati eseguiti negli anni novanta. Nel 2016 \u00e8 stato effettuato un nuovo restauro promosso dall'associazione nazionale costruttori edili della provincia dell'Aquila sotto la supervisione della Soprintendenza belle arti e paesaggio dell'Abruzzo."}
{"id": "5995857", "revid": "2091899", "url": "https://it.wikipedia.org/wiki?curid=5995857", "title": "River (miniserie televisiva)", "text": "River \u00e8 una miniserie televisiva britannica del 2015 in 6 episodi, trasmessa dalla BBC One a partire dal 13 ottobre 2015. In Italia la serie \u00e8 stata resa disponibile dal servizio Netflix a partire dal 10 giugno 2016.\nTrama.\nLondra: il detective John River \u00e8 ossessionato dalla visione della sua collega di polizia Jackie \"Stevie\" Stevenson, recentemente uccisa, mentre attraversava la strada, da un misterioso individuo all'interno di un'auto. River parla di continuo con la defunta, con la quale aveva una stretta relazione affettiva, anche in presenza di colleghi e passanti, che lo giudicano svitato; viene mandato da una psichiatra del dipartimento, con la minaccia di venire congedato se non dovesse superare le prove di idoneit\u00e0. Non solo, River vede anche altre persone defunte, che rimangono \"vicino a lui\" fin quando non riesce a risolvere i loro casi.\nTrama Episodi.\nEpisodio 1.1.\nIl detective John River fa fatica a riprendersi dalla morte della sua collega Jackie \"Stevie\" Stevenson, le cui indagini sono ancora in corso. Taciturno e solitario, ha come unica compagnia lo \u201cspirito\u201d delle vittime a cui promette giustizia, compreso lo spirito di Stevie che sembra essere la morte che pi\u00f9 lo tormenta. Manifestazione pi\u00f9 psicologica che soprannaturale, questi lo guidano nei successivi passi dell\u2019indagine. \nEpisodio 1.2.\nAncora tormentato dal bisogno di rendere giustizia a Stevie, River si scontra con la famiglia di questa che lo esclude dalla veglia funebre. La famiglia, con svariati problemi legali alle spalle e che aveva un rapporto complicato con la defunta, comunica a River l\u2019intenzione di procedere per vie traverse nella ricerca della verit\u00e0. Nel frattempo muore uno dei sospettati dell\u2019omicidio, Riley, che si manifesta al detective proclamando la sua innocenza ed esortandolo a trovare il vero assassino. Nel frattempo deve affrontare pressioni al lavoro, dove il suo stato mentale pone una minaccia al suo impiego futuro. \nEpisodio 1.3.\nA causa del report psichiatrico pendente, River deve essere cauto nelle sue indagini non ufficiali riguardo alla morte di Stevie. La sua precaria situazione psicologica mette a rischio anche la relazione con la sua nuova collega, Ira. Il fratello di Stevie viene sospettato, grazie a dei messaggi trovati in un secondo telefono della donna di cui River non conosceva l\u2019esistenza. Nel frattempo, si indaga sulla misteriosa morta di un capocantiere.\nEpisodio 1.4.\nL\u2019investigazione assume una nuova piega quando delle telecamere di sorveglianza e i registri telefonici rivelano una fitta rete di interazioni tra Stevie e un giovane somalo clandestino, proprietario dell\u2019auto utilizzata per l\u2019omicidio. Sfortunatamente, il giovane viene ucciso prima di essere preso in custodia dalla polizia. River viene invitato a sessioni di terapia psicologica specifiche per persone che \u2018sentono le voci\u2019. \nEpisodio 1.5.\nL\u2019investigazione si espande e porta River nel giro dell\u2019immigrazione clandestina, che comprende giudici corrotti e documenti illegali. Viene arrestato un uomo di origine Moldava, Fedor, che si pensa sia stato pagato per uccidere Haider, il somalo che aiutava Stevie nelle indagini. \nEpisodio 1.6.\n\u00c8 ormai chiaro che la morte di Stevie pu\u00f2 essere ricondotta all\u2019investigazione sull\u2019immigrazione illegale e che suo fratello \u00e8 molto pi\u00f9 coinvolto di quello che poteva sembrare. Nell\u2019ultimo episodio della serie, tutti i pezzi del puzzle sembrano trovare la loro posizione e il sistema di corruzione sembra arrivare in posti inaspettati. "}
{"id": "5995860", "revid": "1543377", "url": "https://it.wikipedia.org/wiki?curid=5995860", "title": "Furiology", "text": "Furiology \u00e8 il primo album in studio del cantautore italiano Marco Forieri, pubblicato il 3 giugno 2016. \nDescrizione.\nL'uscita dell'album \u00e8 stata preceduta da una campagna di raccolta fondi che \u00e8 stata sostenuta da pi\u00f9 di 800 contributori.\nIl primo singolo estratto dall'album \u00e8 \"Orietta Berti\", il cui video viene pubblicato in anteprima sul sito di TGcom24 , con la regia di Giovanni Pellegrini e Riccardo Castelli e girato interamente a Forte Marghera con il contributo raccolto durante la campagna di raccolta fondi \"Furio Nudo\"."}
{"id": "5995862", "revid": "115966655", "url": "https://it.wikipedia.org/wiki?curid=5995862", "title": "Wallerant Vaillant", "text": "Biografia.\nFratello di Jean e fratellastro di Jacques da Maria Warlop, apprese i rudimenti di disegno nella sua citt\u00e0 natale. Nel 1637 divenne allievo di Erasmus Quellinus il Vecchio ad Anversa. Abbandonata la scuola di questo maestro, decise di dedicarsi alla pittura ritrattistica, maggiormente lucrativa e pi\u00f9 adatta alle sue capacit\u00e0. Nel 1647 si trasfer\u00ec a Middelburg, dove divenne membro della locale Corporazione di San Luca. Nel 1652 oper\u00f2 ad Amsterdam e dal 1656 al 1659 a Francoforte sul Meno. In quest'ultima citt\u00e0 dipinse parecchi ritratti di personaggi illustri e acquis\u00ec una reputazione fuori dal comune. Si rec\u00f2 anche a Vienna per realizzare i ritratti di Leopoldo I d'Asburgo e della sua corte. Nel 1659 il marchese von Grammont lo condusse a Parigi, dove acquis\u00ec notevoli ricchezze, e nel giugno del 1663 ritorn\u00f2 in patria con Willem Schellinks. Dal 1664 al 1667 oper\u00f2 ad Amsterdam. Fu pittore di corte presso il principe Willem Friso, statholder di Frisia.\nRealizz\u00f2 dipinti di vari soggetti tra cui ritratti, scene di caccia, soggetti di genere, in particolare rappresentanti scene di vita contadina, nature morte con pesci, trompe-l'oeil, scene religiose di stampo cristiano e mitologiche. Tra i suoi trompe-l'oeil, \u00e8 noto \"Asse con lettere trattenute da fettuccia rossa\", che fu il primo soggetto di questo tipo ad essere dipinto. Successivamente altri pittori eseguirono opere del genere, come Evert Collier, Cornelis Norbertus Gysbrechts e Samuel van Hoogstraten. Inoltre, a Rotterdam, \u00e8 conservata una natura morta con pesci e un gatto. Vaillant \u00e8 conosciuto anche per le rappresentazioni d'interni di studi con giovani studenti di disegno. Fu il primo artista ad utilizzare in modo professionale la tecnica della mezzatinta, che apprese quando si trovava a Francoforte sul Meno nel 1658 o forse a Londra al seguito del principe Rupert, ottenendo un grande seguito. Esegu\u00ec oltre 200 incisioni, che furono riprodotte per tutto il XVIII\u00ba secolo, a partire da propri disegni e da opere di artisti contemporanei e del Rinascimento. Come disegnatore, realizz\u00f2 principalmente bozze di ritratti a grandezza naturale per i suoi dipinti.\nFurono suoi allievi Andries, Jacques, Bernard e Jean Vaillant. Il suo stile influenz\u00f2 Nicolas-Bernard L\u00e9pici\u00e9, Guillaume-Dominique-Jacques Doncre e Anne Vallayer-Coster."}
{"id": "5995864", "revid": "81770198", "url": "https://it.wikipedia.org/wiki?curid=5995864", "title": "Coincidenza ferroviaria", "text": ""}
{"id": "5995867", "revid": "543975", "url": "https://it.wikipedia.org/wiki?curid=5995867", "title": "Episodi di Tyrant (terza stagione)", "text": "La terza e ultima stagione della serie televisiva Tyrant \u00e8 stata trasmessa in prima visione negli Stati Uniti d'America sul canale via cavo FX dal 6 luglio al 7 settembre 2016.\nIn Italia, la stagione \u00e8 andata in onda in prima visione sul canale satellitare Fox dal 1\u00ba dicembre 2016 al 2 febbraio 2017."}
{"id": "5995868", "revid": "1305772", "url": "https://it.wikipedia.org/wiki?curid=5995868", "title": "Five-a-Side Soccer", "text": "Five-a-Side Soccer \u00e8 un videogioco di calcio a 5, pubblicato inizialmente come Five-a-Side Football nel 1985 per Commodore 64 da Anirog, che pubblicizzava anche imminenti edizioni per diversi altri home computer, di cui per\u00f2 non si hanno successive notizie. In seguito Mastertronic, con la sua etichetta MAD, ne pubblic\u00f2 una versione leggermente modificata per Commodore 64 e versioni originali per Amstrad CPC e PC IBM (PC booter), cambiando il titolo in \"Five-a-Side Soccer\". \nNelle schermate delle varie versioni vengono usati anche altri titoli come \"Five-a-Side Indoor Soccer\", \"Five a Side\", \"Five Aside\".\nModalit\u00e0 di gioco.\nIl gioco simula il calcio a 5 giocato al chiuso, su terreno sintetico e con bordi transennati che impediscono l'uscita del pallone da campo. Si possono giocare partite di due tempi da 5 minuti contro il computer a tre livelli di difficolt\u00e0 oppure tra due giocatori umani. In alternativa si pu\u00f2 giocare direttamente una sfida ai tiri di rigore, caratteristica nuova nei giochi di calcio per computer dell'epoca.\nIn partita la visuale sul campo \u00e8 in prospettiva, dal lato lungo del campo, con scorrimento orizzontale. Il giocatore controlla un calciatore alla volta, selezionato in automatico dal computer, e se la propria porta \u00e8 inquadrata controlla contemporaneamente anche il portiere, che si muove solo lungo la linea di porta. I calciatori possono fare due tipi di tiri a seconda di quanto si tiene premuto il pulsante. Per rubare palla pu\u00f2 bastare passarci sopra nel modo giusto. Che abbiano la palla o meno, si possono contrastare gli avversari buttandoli letteralmente a sedere per terra. In questo caso a volte pu\u00f2 succedere che venga fischiato fallo, oppure che l'avversario reagisca tirando pugni, e cos\u00ec l'arbitro assegna un calcio di rigore testa.\nNei rigori si controlla la direzione del tiro in attacco o movimenti e tuffi del portiere in difesa; in ogni caso la visuale \u00e8 ingrandita sulla porta, mostrata frontalmente dal punto di vista del dischetto.\nLa versione Commodore \u00e8 dotata di alcune voci digitalizzate."}
{"id": "5995886", "revid": "1494169", "url": "https://it.wikipedia.org/wiki?curid=5995886", "title": "Five-a-Side Football", "text": ""}
{"id": "5995887", "revid": "1272592", "url": "https://it.wikipedia.org/wiki?curid=5995887", "title": "Pieve di Madregolo", "text": ""}
{"id": "5995889", "revid": "478814", "url": "https://it.wikipedia.org/wiki?curid=5995889", "title": "Circle of One", "text": "Circle of One \u00e8 un album della cantautrice statunitense Oleta Adams, pubblicato dall'etichetta discografica Fontana e distribuito dalla PolyGram nel 1990.\nL'album, disponibile su long playing, musicassetta e compact disc, \u00e8 prodotto da Roland Orzabal e David Bascombe. Degli 8 brani, 4 sono interamente composti dall'interprete, che firma anche \"Don't Look Too Closely\", inserito solamente nella versione CD. \"Get Here\" \u00e8 la cover di un brano di Brenda Russell del 1988."}
{"id": "5995891", "revid": "1272592", "url": "https://it.wikipedia.org/wiki?curid=5995891", "title": "Pieve di Sant'Ilario Baganza", "text": ""}
{"id": "5995894", "revid": "1230801", "url": "https://it.wikipedia.org/wiki?curid=5995894", "title": "Thathari", "text": ""}
{"id": "5995895", "revid": "1230801", "url": "https://it.wikipedia.org/wiki?curid=5995895", "title": "Th\u00e0thari", "text": ""}
{"id": "5995897", "revid": "1272592", "url": "https://it.wikipedia.org/wiki?curid=5995897", "title": "Pieve di Cabriolo", "text": ""}
{"id": "5995901", "revid": "1272592", "url": "https://it.wikipedia.org/wiki?curid=5995901", "title": "Pieve di Castelguelfo", "text": ""}
{"id": "5995927", "revid": "1272592", "url": "https://it.wikipedia.org/wiki?curid=5995927", "title": "Pieve di Scurano", "text": ""}
{"id": "5995934", "revid": "121101812", "url": "https://it.wikipedia.org/wiki?curid=5995934", "title": "Vocalizzazione degli uccelli", "text": "Il termine vocalizzazione, in ornitologia, include sia i richiami che i canti degli uccelli. In un uso non tecnico, i canti sono distinti dai richiami poich\u00e9 risultano pi\u00f9 melodiosi all'orecchio umano mentre in ornitologia e nel birdwatching, i canti e i richiami sono distinti in base alla funzione che hanno.\nDefinizione.\nLa distinzione tra richiami e canti \u00e8 basata sulla complessit\u00e0, durata e contesto. I canti sono lunghi, complessi e spesso associati al corteggiamento e all'accoppiamento. I richiami che sono normalmente brevi e semplici, assolvono a funzioni quotidiane quali allarmare o mantenere in contatto i membri di uno stormo.. Tuttavia, alcuni studiosi, come Howell and Webb (1995), fanno la distinzione in base alla funzione, considerando come canti anche i vocalizzi corti, come quelli dei piccioni, oppure i suoni non vocali, come il picchiettare del picchio, o i suoni prodotti da alcune penne. Altri studiosi invece definiscono canti solo quei vocalizzi che hanno una variabilit\u00e0 sillabica e una regolarit\u00e0 temporale simile a schemi ripetitivi e di trasformazione che definiscono la musica. Nel birdwatching e in ornitologia \u00e8 comunque generalmente concordato quali siano definiti canti e quali semplici richiami.\nI canti sono pi\u00f9 sviluppati nell'ordine dei Passeriformi, mentre alcuni generi sono quasi mute e producono soltanto suoni percussivi e ritmici, come nel caso dei Cicognidi che producono suoni battendo il becco. In alcuni manachini, come ad esempio il manachino delizioso, i maschi hanno evoluto vari meccanismi per la produzione meccanica di suoni, tra i quali vi sono meccanismi di stridulazione simili a quelli che si ritrovano in alcuni insetti.\nAnatomia e fisiologia.\nL'organo vocale degli uccelli \u00e8 la siringe, una struttura cartilaginea posta in fondo alla trachea, al contrario della laringe che si trova sopra la trachea. La siringe e talvolta alcune sacche circostanti risuonano alle onde sonore prodotte dal passaggio forzato di aria attraverso delle membrane. Gli uccelli controllano l'intonazione cambiando la tensione sulle membrane e controllano sia l'intonazione che il volume cambiando la forza di esalazione. Inoltre possono controllare i due lati della trachea indipendentemente, con la possibilit\u00e0 di produrre due note diverse contemporaneamente.\nFunzione.\nSi \u00e8 ipotizzato che il canto degli uccelli si sia evoluto attraverso la selezione sessuale e alcuni esperimenti suggeriscono che la qualit\u00e0 del canto \u00e8 un indicatore dello stato di salute. Gli esperimenti suggeriscono anche che i parassiti e le malattie possono influenzare direttamente le caratteristiche del canto, come ad esempio la frequenza, dando quindi indicazioni affidabili sullo stato di salute. In alcune specie anche il repertorio eseguito \u00e8 un indicatore dello stato di salute dell'esemplare."}
{"id": "5995935", "revid": "1272592", "url": "https://it.wikipedia.org/wiki?curid=5995935", "title": "Pieve di Bazzano", "text": ""}
{"id": "5995937", "revid": "1272592", "url": "https://it.wikipedia.org/wiki?curid=5995937", "title": "Pieve di Sanguinaro", "text": ""}
{"id": "5995940", "revid": "1272592", "url": "https://it.wikipedia.org/wiki?curid=5995940", "title": "Pieve di Talignano", "text": ""}
{"id": "5995945", "revid": "1272592", "url": "https://it.wikipedia.org/wiki?curid=5995945", "title": "Pieve di Moragnano", "text": ""}
{"id": "5995951", "revid": "287204", "url": "https://it.wikipedia.org/wiki?curid=5995951", "title": "Matzendorf (disambigua)", "text": ""}
{"id": "5995952", "revid": "1272592", "url": "https://it.wikipedia.org/wiki?curid=5995952", "title": "Pieve di Gainago", "text": ""}
{"id": "5995955", "revid": "543975", "url": "https://it.wikipedia.org/wiki?curid=5995955", "title": "Episodi di Dominion (seconda stagione)", "text": "La seconda stagione della serie televisiva Dominion negli Stati Uniti \u00e8 stata trasmessa dal 9 luglio 2015 su Syfy.\nIn Italia dal 4 luglio 2016 su Rai 4. Gli episodi 2 e 3 sono andati erroneamente in onda prima dell'episodio 1, che \u00e8 stato trasmesso il 6 luglio."}
{"id": "5995957", "revid": "104458", "url": "https://it.wikipedia.org/wiki?curid=5995957", "title": "Matzendorf-Hoelles", "text": ""}
{"id": "5995961", "revid": "767487", "url": "https://it.wikipedia.org/wiki?curid=5995961", "title": "Chelsea (programma televisivo)", "text": "Chelsea un talk show condotto da Chelsea Handler prodotto per la piattaforma Netflix.\nIl programma viene pubblicato a partire dall'11 maggio 2016; sono previsti tre episodi settimanali (pubblicati ogni mercoled\u00ec, gioved\u00ec e venerd\u00ec) da 30 minuti, per un totale di 90 episodi l'anno. Si tratta del primo talk show di Netflix.\nIl 18 ottobre 2017 \u00e8 stata annunciata la fine del programma arrivato alla seconda stagione.\nProduzione.\n\"Chelsea\" \u00e8 parte dell'accordo della Handler stipulato con Netflix a luglio 2015 che aveva gi\u00e0 visto la produzione di \"Uganda Be Kidding Me Live\" e \"Chelsea Does\". La sigla del programma \u00e8 stata scritta dall'artista electro pop Memory."}
{"id": "5995962", "revid": "133557", "url": "https://it.wikipedia.org/wiki?curid=5995962", "title": "Millepiani (rivista)", "text": "Millepiani \u00e8 una rivista italiana a cadenza annuale di filosofia estetica e politica nata a Milano nel 1993.\nStoria della rivista.\nLa rivista \"Millepiani\" nasce nel 1993 a Milano e vede da direzione di Tiziana Villani ed una redazione composta da Ubaldo Fadini, Francesco Galluzzi, Stefano Vailati. La rivista si serv\u00ec poi fin dall'inizio di un comitato scientifico di cui hanno fatto parte intellettuali come Nanni Balestrini, Pietro Barcellona, Franco Berardi, Silvano Cacciari, Davide Calenda, Giairo Daghini, Alessandro Dal Lago, Thierry Paquot, Augusto Ponzio, Bert Theis, Paolo Vignola, Paul Virilio.\nNel 2009, parallelamente alla rivista viene pubblicata la collana Millepiani/urban."}
{"id": "5995963", "revid": "287204", "url": "https://it.wikipedia.org/wiki?curid=5995963", "title": "Francois Xavier d'Entrecolles", "text": ""}
{"id": "5995967", "revid": "726373", "url": "https://it.wikipedia.org/wiki?curid=5995967", "title": "Chelsea Does", "text": "Chelsea Does \u00e8 un documentario statunitense in quattro puntate pubblicato su Netflix il 22 gennaio 2016.\nLe puntate vedono protagonista la conduttrice e comica Chelsea Handler affrontare insieme a familiari, amici e psicologi temi sociologici in chiave ironica. Eddie Schmidt ha diretto le quattro puntate prodotte."}
{"id": "5995971", "revid": "287204", "url": "https://it.wikipedia.org/wiki?curid=5995971", "title": "Weikersdorf", "text": ""}
{"id": "5995977", "revid": "324622", "url": "https://it.wikipedia.org/wiki?curid=5995977", "title": "Trombossano A2", "text": "Il trombossano A2 \u00e8 una molecola coinvolta nel processo dell'emostasi. Per approfondimenti vedi voce Trombossani."}
{"id": "5995990", "revid": "1272592", "url": "https://it.wikipedia.org/wiki?curid=5995990", "title": "Pieve di Vicofertile", "text": ""}
{"id": "5995991", "revid": "1272592", "url": "https://it.wikipedia.org/wiki?curid=5995991", "title": "Pieve di San Pancrazio Parmense", "text": ""}
{"id": "5995994", "revid": "22356", "url": "https://it.wikipedia.org/wiki?curid=5995994", "title": "Allaeochelys", "text": "L'alleochelide (gen. Allaeochelys) \u00e8 una tartaruga estinta. Visse tra il Paleocene e il Miocene medio (circa 60 - 12 milioni di anni fa) e i suoi resti fossili sono stati ritrovati in Europa, Africa e Asia.\nDescrizione.\nQuesto animale doveva essere molto simile all'attuale tartaruga muso di porcello (\"Carettochelys insculpta\"); come quest'ultima, \"Allaeochelys\" possedeva zampe trasformate in strutture simili a pinne e un basso carapace poco ossificato, privo sia degli scudi marginali che di quelli vertebrali. Le ossa del carapace erano ricoperte da solchi simili a grinze, e per questo motivo si ritiene che \"Allaeochelys\" possedesse, come la forma attuale, un carapace ricoperto di pelle. \nClassificazione.\nIl genere \"Allaeochelys\" venne istituito da Noulet nel 1867. La specie tipo \u00e8 Allaeochelys parayrei, dell'Oligocene della Francia. Altre specie pi\u00f9 antiche (Eocene) attribuite a questo genere sono la ben nota \"A. crassesculpta\" proveniente dal giacimento di Messel (Germania), \"A. delheidi\" del Belgio, \"A. casasecai\" e \"A. jimenezi\" della Spagna (considerate per\u00f2 conspecifiche con \"A. delheidi\"), \"A. magnifica\" di Myanmar. In terreni del Paleocene della Cina \u00e8 stata ritrovata \"A. lingnanica\", mentre la specie pi\u00f9 recente (\"A. lybica\") proviene dal Miocene medio della Libia. \n\"Allaeochelys\" \u00e8 considerato un rappresentante dei Carettochelyidae, un gruppo di tartarughe acquatiche attualmente rappresentate dalla sola \"Carettochelys insculpta\", probabilmente imparentate strettamente con i trionichidi. In particolare, \"Allaeochelys\" sembrerebbe essere una forma pi\u00f9 derivata dell'affine \"Anosteira\", ma meno derivata di \"Carettochelys\", dalla quale si distingueva principalmente per alcune caratteristiche dell\"'antrum postoticum\" e della serie neurale. \u00c8 possibile che il genere \"Allaeochelys\" sia parafiletico (Havlik et al., 2014). \nPaleobiologia.\nNumerosi fossili di \"Allaeochelys crassesculpta\" ritrovati a Messel (Germania) sono stati ritrovati \"in coppia\": si pensa che questi esemplari rappresentino un maschio e una femmina morti durante l'accoppiamento. Questa particolare specie di tartarughe potrebbe aver avuto bisogno di un tempo notevolmente lungo per consumare l'atto sessuale. Sembra che il maschio e la femmina di \"A. crassesculpta\" si siano uniti in acqua dolce e poi siano stati trascinati durante l'atto nella parte anossica dello stagno di Messel, dove sono soffocati (Joyce et al., 2012)."}
{"id": "5995997", "revid": "22475", "url": "https://it.wikipedia.org/wiki?curid=5995997", "title": "Wings of Wor", "text": ""}
{"id": "5996026", "revid": "1262866", "url": "https://it.wikipedia.org/wiki?curid=5996026", "title": "Lamborghini Asterion", "text": "La Lamborghini Asterion LPI 910-4 (con la sigla LPI che sta per Longitudinale Posteriore Ibrido\", 910 che sta per i cavalli, 4\" che sta per le ruote motrici) \u00e8 una concept car coup\u00e9 ibrida prodotta dalla casa automobilistica italiana Lamborghini. \u00c8 stata presentata in anteprima mondiale al Salone di Parigi nel 2014.\nNome.\nCome da tradizione della Lamborghini, ogni nome delle sue vetture richiama una razza di toro o un nome ad esso connesso. Anche la Asterion non fa eccezione nel suo nome, ma presenta una particolarit\u00e0. Asterion nella mitologia greca \u00e8 il nome proprio della figura mitologica nota come minotauro, creatura ibrida met\u00e0 uomo e met\u00e0 toro che rappresenta metaforicamente l'unione tra ragione e impulsivit\u00e0. Essendo la Asterion una vettura ibrida come la creatura mitologica, la Lamborghini ha deciso cos\u00ec di utilizzare un nome che fosse ricollegabile alla nomenclatura tradizionale.\nProfilo e storia.\nQuesto prototipo \u00e8 il primo veicolo plug-in ibrido (PHEV) del produttore bolognese, progettata dal capo progettista della Lamborghini, Filippo Perini. La Lamborghini ha voluto realizzare un'auto ad alte prestazioni come possibile concorrente della Ferrari LaFerrari da 963 CV, McLaren P1 da 916\u00a0CV e della Porsche 918 Spyder da 887\u00a0CV.\nLo stile del corpo \u00e8 neo-r\u00e9tro, con porte che si aprono a forbice, che si ispirano alla storia del marchio e del suo fondatore Ferruccio Lamborghini, prendendo anche elementi e spunto dalle Lamborghini pi\u00f9 rappresentative, iconiche e storiche come la Lamborghini Miura del 1966, Lamborghini Urraco del 1973, Lamborghini Miura Concept del 2006 e la Lamborghini Veneno del 2013.\nCaratteristiche tecniche.\nQuesto veicolo ibrido ricaricabile ha la trazione integrale come sulle recenti creazioni della casa, interni di lusso e cruscotto costituito da un display a cristalli liquidi. La Asterion \u00e8 alimentata dal V10 aspirato 5.2 litri da 610\u00a0CV e 560 Nm della Lamborghini Hurac\u00e1n montato in posizione longitudinale posteriore coadiuvato da 3 motori elettrici nella parte anteriore della vettura, che erogano rispettivamente ognuno 100\u00a0CV per un totale di 300 CV, alimentate da batterie agli ioni di litio per un'autonomia in modalit\u00e0 solo elettrica al 100% di carica delle batterie di circa 50\u00a0km ad una velocit\u00e0 massima di 125\u00a0km/h. La potenza totale scaricata a terra dalle unit\u00e0 elettriche e termica \u00e8 di 910\u00a0CV (610 dal motore termico + 300 da quelli elettrici), con una velocit\u00e0 massima di 320\u00a0km/h e un'accelerazione da 0 a 100\u00a0km/h che avviene in 3 secondi. Il consumo annunciato dal produttore con ciclo combinato NEDC \u00e8 di 4,1 l/100\u00a0km e per le emissioni di CO2 sono dichiarati 98\u00a0g/km. Il telaio \u00e8 un monoscocca in fibra di carbonio e la carrozzeria \u00e8 composta da elementi sia in alluminio sia in fibra di carbonio. I freni sono a disco autoventilati e forati, costruiti in materiale carboceramico. Inoltre \u00e8 dotata del dispositivo per il recupero dell'energia in frenata (frenata rigenerativa) e di un cambio sequenziale a doppia frizione a 7 rapporti con disposizione a schema transaxle."}
{"id": "5996031", "revid": "136801", "url": "https://it.wikipedia.org/wiki?curid=5996031", "title": "Verizon Tennis Challenge 1975 - Singolare", "text": ""}
{"id": "5996032", "revid": "136801", "url": "https://it.wikipedia.org/wiki?curid=5996032", "title": "Verizon Tennis Challenge 1975 - Doppio", "text": ""}
{"id": "5996033", "revid": "136801", "url": "https://it.wikipedia.org/wiki?curid=5996033", "title": "Verizon Tennis Challenge 1975", "text": ""}
{"id": "5996034", "revid": "136801", "url": "https://it.wikipedia.org/wiki?curid=5996034", "title": "Verizon Tennis Challenge 1974 - Singolare", "text": ""}
{"id": "5996035", "revid": "136801", "url": "https://it.wikipedia.org/wiki?curid=5996035", "title": "Verizon Tennis Challenge 1974 - Doppio", "text": ""}
{"id": "5996036", "revid": "136801", "url": "https://it.wikipedia.org/wiki?curid=5996036", "title": "Verizon Tennis Challenge 1974", "text": ""}
{"id": "5996037", "revid": "136801", "url": "https://it.wikipedia.org/wiki?curid=5996037", "title": "WCT Orlando Classic", "text": "Il WCT Orlando Classic \u00e8 stato un torneo professionistico di tennis giocato ad Orlando dal 1974 al 1975. La superficie utilizzata \u00e8 stata il cemento."}
{"id": "5996046", "revid": "640277", "url": "https://it.wikipedia.org/wiki?curid=5996046", "title": "Kepler-1647 (AB)b", "text": "Kepler-1647 (AB)b \u00e8 un pianeta extrasolare circumbinario che orbita attorno a Kepler-1647, una stella binaria situata nella costellazione del Cigno, distante 3700 anni luce dal sistema solare. Il pianeta \u00e8 stato scoperto nel giugno 2016 con il metodo del transito, quando ha causato un piccolo oscuramento della stella primaria, e successivamente della secondaria. Il primo transito fu osservato nel 2012, tuttavia quel singolo evento non era sufficiente per poter confermare la presenza dell'esopianeta.\nSistema stellare.\nKepler-1647 \u00e8 un sistema binario, le due stelle ruotano attorno al comune centro di massa in 11,26 giorni. La componente principale (Kepler-1647 A) \u00e8 una stella un po' pi\u00f9 calda e grande del Sole, avente una temperatura superficiale di 6210 K, un raggio 1,79 volte quello solare e una massa del 22% superiore a quella della nostra stella. La stella secondaria, Kepler-1647 B, \u00e8 solo leggermente pi\u00f9 piccola del Sole, ha una massa e un raggio che sono rispettivamente il 98% e il 97% di quelli del Sole, con una temperatura superficiale praticamente simile a quella della nostra stella (5770 K). L'et\u00e0 del sistema \u00e8 stimata essere di 4,4 miliardi anni, poco meno dell'et\u00e0 del Sole.\nCaratteristiche.\nIl pianeta, delle dimensioni di Giove, ha un periodo orbitale di 1107 giorni, il pi\u00f9 lungo tra quelli scoperti col metodo del transito nell'ambito della missione Kepler, ed \u00e8 il pianeta circumbinario pi\u00f9 massiccio conosciuto, con una massa 483 volte quella terrestre e del 50% maggiore di quella di Giove.\nAbitabilit\u00e0.\nKepler-1647 (AB)b si trova nella zona abitabile del sistema stellare. Essendo il pianeta un gigante gassoso, \u00e8 improbabile che possa ospitare la vita, anche se ipotetiche grandi esolune orbitanti attorno ad esso potrebbero avere le caratteristiche adatte ad ospitare la vita. Tuttavia, le grandi lune non si formano generalmente per accrescimento nei pressi di un gigante gassoso, ma sarebbero probabilmente catturate in seguito dall'attrazione gravitazionale del pianeta gigante, se questi gli passasse vicino."}
{"id": "5996047", "revid": "640277", "url": "https://it.wikipedia.org/wiki?curid=5996047", "title": "Kepler-1647b", "text": ""}
{"id": "5996048", "revid": "640277", "url": "https://it.wikipedia.org/wiki?curid=5996048", "title": "Kepler-1647 b", "text": ""}
{"id": "5996049", "revid": "640277", "url": "https://it.wikipedia.org/wiki?curid=5996049", "title": "Kepler-1647 (AB) b", "text": ""}
{"id": "5996051", "revid": "124123", "url": "https://it.wikipedia.org/wiki?curid=5996051", "title": "Wichmann von Seeberg", "text": "Biografia.\nDal 1148 fu vescovo di Naumburg; nel 1152 fu eletto, con l'appoggio dell'imperatore Federico I Barbarossa, arcivescovo di Magdeburgo, nomina che venne poi convalidata da papa Anastasio IV.\nFu un fervente sostenitore dell'imperatore nella lotta contro papa Alessandro III e nel 1177 negozi\u00f2, a nome di Federico, la pace di Venezia, che concluse la guerra tra i comuni lombardi e l'impero.\nDiede impulso alla colonizzazione nei territori dei Vendi e fond\u00f2 la citt\u00e0 di J\u00fcteborg. Promosse, inoltre, la codificazione del diritto di Magdeburgo\n\u00c8 sepolto nel duomo di Magdeburgo."}
{"id": "5996067", "revid": "287204", "url": "https://it.wikipedia.org/wiki?curid=5996067", "title": "Rasmus (disambigua)", "text": "Rasmus \u2013 equivalente inglese del nome Erasmo"}
{"id": "5996073", "revid": "588403", "url": "https://it.wikipedia.org/wiki?curid=5996073", "title": "Associazione Calcio Viareggio 2000-2001", "text": "Questa pagina raccoglie le informazioni riguardanti l'Associazione Calcio Viareggio nelle competizioni ufficiali della stagione 2000-2001."}
{"id": "5996081", "revid": "44876", "url": "https://it.wikipedia.org/wiki?curid=5996081", "title": "Associazione Sportiva Acireale 2000-2001", "text": "Questa pagina raccoglie le informazioni riguardanti l'Associazione Sportiva Acireale nelle competizioni ufficiali della stagione 2000-2001.\nRosa.\n "}
{"id": "5996088", "revid": "1494169", "url": "https://it.wikipedia.org/wiki?curid=5996088", "title": "PNRA", "text": ""}
{"id": "5996089", "revid": "1343733", "url": "https://it.wikipedia.org/wiki?curid=5996089", "title": "Kathinka Wozichewski", "text": ""}
{"id": "5996105", "revid": "1543377", "url": "https://it.wikipedia.org/wiki?curid=5996105", "title": "Programma Nazionale di Ricerche in Antartide", "text": "Il Programma Nazionale di Ricerche in Antartide o PNRA \u00e8 un programma italiano di ricerche in Antartide.\nStoria.\nIl PNRA \u00e8 diretto dal Ministero dell'istruzione, dell'universit\u00e0 e della ricerca (MIUR) attraverso due diversi organismi: il Consiglio Nazionale delle Ricerche (CNR) per il coordinamento scientifico e dall'ENEA per l'implementazione delle spedizioni, per la logistica e il mantenimento delle due spedizioni antartiche.\nL'Italia inizi\u00f2 il suo programma di ricerche in Antartide nel 1985 con la formazione del Programma Nazionale di Ricerche in Antartide (PNRA) e del Comitato scientifico nazionale per l'Antartide (CSNA).\nL'Italia mantiene due stazioni di ricerca in Antartide. La prima, costruita nhel 1986, \u00e8 la Stazione Mario Zucchelli a Baia Terra Nova, una stazione permanente. Nel 1993, l'Italia e la Francia si accordarono per costruire una stazione comune a Dome C, denominata Concordia, inaugurata nel 1997 e operativa dal 2005 come stazione annuale, capace di ospitare 15 persone in inverno e 60 in estate. Per i collegamenti con i campi di ricerca antartici, ogni anno la PNRA noleggia aerei, elicotteri e una nave cargo e da ricerca.\nStazione Mario Zucchelli.\nImpianti tecnici:\nCampi di ricerca: \nbiologia marina, biologia terrestre, oceanografia, osservazioni geomagnetiche, geodesia, geologia, glaciologia, osservazioni meteorologiche, oosservazione della ionosfera/aurore, osservazione dei raggi cosmici, sismologia e monitoraggio della zona.\nStazione Concordia.\nQuesta stazione \u00e8 stata realizzata con la Francia, ed \u00e8 gestita dal PNRA e dall' IPEV - Institut Polaire Fran\u00e7ais. \nCampi di ricerca:\nbiologia umana, osservazioni geomagnetiche, geodesia, glacialogia, osservazioni meteorologiche, astronomia, sismologia e monitoraggio della zona."}
{"id": "5996107", "revid": "281779", "url": "https://it.wikipedia.org/wiki?curid=5996107", "title": "Extracorrente di apertura", "text": ""}
{"id": "5996115", "revid": "584834", "url": "https://it.wikipedia.org/wiki?curid=5996115", "title": "Britannia Stadium", "text": ""}
{"id": "5996126", "revid": "1186766", "url": "https://it.wikipedia.org/wiki?curid=5996126", "title": "Kirkespiret", "text": ""}
{"id": "5996129", "revid": "1186766", "url": "https://it.wikipedia.org/wiki?curid=5996129", "title": "Kia Mentor", "text": ""}
{"id": "5996130", "revid": "1186766", "url": "https://it.wikipedia.org/wiki?curid=5996130", "title": "Kia Spectra", "text": ""}
{"id": "5996132", "revid": "287204", "url": "https://it.wikipedia.org/wiki?curid=5996132", "title": "Kia Kola", "text": ""}
{"id": "5996133", "revid": "580197", "url": "https://it.wikipedia.org/wiki?curid=5996133", "title": "Pierre-Andr\u00e9 Sch\u00fcrmann", "text": "Carriera.\nGiocatore.\nIn carriera ha segnato in tutto 105 gol in 425 partite tra il 1978 ed il 1997 giocando con Sion, Monthey, Chiasso, Losanna, Basilea e Wil (squadra con cui ricopriva anche il ruolo di allenatore).\nAllenatore.\nDal 1994 al 1997 ha allenato il Wil, formazione della seconda serie svizzera. In seguito il 24 ottobre 1998 \u00e8 diventato allenatore del Losanna, con cui nella stagione 1998-1999 \u00e8 arrivato quarto in classifica nella massima serie svizzera ed ha vinto la Coppa di Svizzera, venendo anche eliminato nei sedicesimi di finale di Coppa delle Coppe da parte della Lazio, futura vincitrice della coppa; \u00e8 stato riconfermato dal Losanna anche per la stagione 1999-2000, nella quale \u00e8 stato eliminato al primo turno di Coppa UEFA dagli spagnoli del Celta Vigo (vittoria casalinga per 3-2 del Losanna all'andata, vittoria per 4-0 degli spagnoli nella partita di ritorno) ed \u00e8 arrivato per il secondo anno consecutivo in finale di Coppa di Svizzera, questa volta perdendola contro lo Zurigo dopo i calci di rigore. In campionato il Losanna arriva invece terzo in classifica dopo la stagione regolare, salendo poi al secondo posto al termine dei play-off scudetto. Nella stagione 2000-2001 il club elvetico partecipa quindi nuovamente alla Coppa UEFA, nella quale supera gli irlandesi del Cork City (nei preliminari), i russi della Torpedo Mosca e gli olandesi dell'Ajax, prima di essere eliminato ai sedicesimi di finale dai francesi del Nantes con un complessivo 7-4 (4-3 all'andata, 3-1 al ritorno). In campionato il Losanna arriva invece quarto in classifica, ma Sch\u00fcrmann viene esonerato prima della fine della stagione, l'11 dicembre del 2000.\nDal 2001 al 2004 ha allenato la Nazionale Under-17 della Svizzera, con cui nel 2002 ha vinto il campionato europeo di categoria. Successivamente dal 2004 al 2007 ha allenato l'Under-19, con cui nel 2004 \u00e8 arrivato in semifinale negli Europei di categoria.\nSch\u00fcrmann dal luglio del 2007 al 30 giugno del 2009 allena la Nazionale svizzera Under-21, con cui partecipa alle qualificazioni al Campionato europeo di calcio Under-21 2009 senza riuscire ad ottenere la qualificazione al torneo. Successivamente viene ingaggiato dal Neuchatel Xamax, con cui nella stagione 2009-2010 allena nuovamente nella massima serie svizzera, venendo per\u00f2 esonerato il 14 aprile del 2010, prima della fine del campionato, dopo aver conquistato 36 punti in 30 partite allenate. Nella stagione 2012-2013 ha allenato per un breve periodo il Sion nella massima serie svizzera: in particolare, ha allenato il club biancorosso dal 30 ottobre 2012 al 10 dicembre 2012, conquistando 10 punti in 5 partite di campionato.\nNel 2014 diventa allenatore della Nazionale Under-23 dell'Algeria, con cui nel 2015 partecipa Coppa d'Africa Under-23, nella quale perde per 2-1 contro la Nigeria in finale ottenendo comunque la qualificazione per le Olimpiadi del 2016.\nA partire dal 2016 \u00e8 anche allenatore della Nazionale olimpica di calcio dell'Algeria, con la quale partecipa Olimpiadi 2016 in Brasile."}
{"id": "5996135", "revid": "400694", "url": "https://it.wikipedia.org/wiki?curid=5996135", "title": "Cynthia Jean Cameron Breakspeare", "text": ""}
{"id": "5996136", "revid": "31269", "url": "https://it.wikipedia.org/wiki?curid=5996136", "title": "Die Camper", "text": "Die Camper (\"I campeggiatori\") \u00e8 una serie televisiva tedesca di genere commedia ideata da Werner Koj e da Claus Vin\u00e7on e prodotta dal 1997 al 2006 dalla Deutsche Columbia TriStar Filmproduktion e dalla Gemini Filmproduktion Gerhard Schmidt. Tra gli interpreti principali, figurano Willi Thomczyk, Antje Lewald, Ren\u00e9 Heinersdorff, Dana Golombek, Thomas Gimbel, Wilfried Herbst, Nicolas Bodeux, Natascha Hockwin, Felicitas Woll, Andreas Windhuis, Andrea Badey, Michael Brandner, Sabine Kaack, Heinrich Schafmeister, Katharina Schubert, Wolke Hegenbarth e Wilfried Herbst.\nLa serie si compone di 9 stagioni, per un totale di 117 episodi (13 per stagione), della durata di circa 25 minuti ciascuno.\nIn Germania, la serie \u00e8 stata trasmessa in prima visione dall'emittente RTL Television. Il primo episodio, intitolato \"Der Grillabend\", \u00e8 stato trasmesso in prima visione il 21 febbraio 1997; l'ultimo, intitolato \"Winterzauber\", \u00e8 stato trasmesso in prima visione il 7 aprile 2006.\nTrama.\nLa serie \u00e8 incentrata sulle vicende di famiglie di vacanzieri dedite al campeggio. \nProtagoniste della prima stagione \u00e8 la famiglia W\u00fcpper, composta da Hajo e Heidi W\u00fcpper e dalla loro figlia Nicole.\nDalla seconda stagione, diventano invece protagoniste le famiglie Ewermann e Fuchs."}
{"id": "5996142", "revid": "287204", "url": "https://it.wikipedia.org/wiki?curid=5996142", "title": "Dan Hennah", "text": ""}
{"id": "5996160", "revid": "15756", "url": "https://it.wikipedia.org/wiki?curid=5996160", "title": "Caloosahatchee", "text": "Il Caloosahatchee \u00e8 un fiume di 108\u00a0km della Florida sud-occidentale, che nasce dal Lago Hicpochee e sfocia nella baia di San Carlos (Golfo del Messico, Oceano Atlantico), nei pressi di Fort Myers.\nEtimologia.\nIl nome del fiume ricorda quello del popolo di nativi americani dei Calusa.\nGeografia.\nIl fiume Calooshatchee defluisce dalla sponda sud-occidentale del Lago Okeechobee tramite un canale artificiale che lo collega al Lago Hicpochee, sua sorgente naturale, e si dirige quindi verso ovest, sfociando nell'Atlantico con un ampio estuario.\nIl fiume ha una profondit\u00e0 media di 4,3\u00a0m.\nStoria.\nIl fiume veniva sfruttato gi\u00e0 dal popolo di nativi americani dei Calusa, che lo collegarono al Lago Okeechobee con stretti canali.\nIntorno al 1887, fu creato un ampio canale per collegare il fiume al Lago Okeechobee."}
{"id": "5996161", "revid": "736476", "url": "https://it.wikipedia.org/wiki?curid=5996161", "title": "Caloosahatchee River", "text": ""}
{"id": "5996162", "revid": "253269", "url": "https://it.wikipedia.org/wiki?curid=5996162", "title": "Barry Tubb", "text": "Biografia.\nTubb nasce a Snyder, nel Texas, nel 1963. Frequenta la scuola superiore presso il Liceo Snyder a Snyder, mentre nel 1981 inizia i corsi di recitazione presso San Francisco. A met\u00e0 degli anni '80 si trasferisce a Hollywood per iniziare la sua carriera di attore.\nCarriera.\nIl suo debutto come attore avviene nel 1983 nel film \"Christine - La macchina infernale\", dopodich\u00e9 appare in alcune serie televisive come in \"Hill Street giorno e notte\" nel ruolo ricorrente di un ufficiale di polizia. Nel cinema l'attore trova invece solamente dei ruoli secondari, come in \"Dietro la maschera\" e in \"Top Gun\", dove interpreta il personaggio di Wolfman."}
{"id": "5996165", "revid": "122409522", "url": "https://it.wikipedia.org/wiki?curid=5996165", "title": "La bambina che salvava i libri", "text": "La bambina che salvava i libri (\"The Book Thief\"), titolo ritradotto in seguito con Storia di una ladra di libri, \u00e8 un libro di Markus Zusak pubblicato nel 2005 \u00e8 uscito in edizione italiana nel 2009 dalla casa editrice Frassinelli. Dal romanzo nel 2013 \u00e8 stato tratto il film \"Storia di una ladra di libri\" diretto da Brian Percival.\nTrama.\nLa storia ha come protagonista la piccola Liesel Meminger, che nella Germania del 1939, proprio nel giorno del funerale di suo fratello, trova in mezzo alla neve un libro, il manuale del necroforo. Dopo questo avvenimento, inizia a salvare libri dai roghi nazisti e rubarne altri dalla biblioteca del sindaco. Cos\u00ec comincia la sua storia d'amore con i libri e con le parole, che per lei diventano un talismano contro l'orrore che la circonda. Grazie al padre adottivo, Hans Hubermann, impara a leggere e ben presto si fa pi\u00f9 esperta. Ma i tempi si fanno pi\u00f9 difficili. Quando la famiglia putativa di Liesel nasconde un ebreo in cantina, il mondo della ragazzina all'improvviso diventa pi\u00f9 piccolo e, al contempo, pi\u00f9 vasto.\nFilm.\nDal romanzo nel 2013 \u00e8 stato tratto il film \"Storia di una ladra di libri\" (\"The Book Thief\") diretto da Brian Percival, con protagonisti Sophie N\u00e9lisse, Geoffrey Rush ed Emily Watson, distribuito nelle sale statunitensi a partire dal 15 novembre 2013, e nelle sale italiane il 27 marzo 2014."}
{"id": "5996166", "revid": "736476", "url": "https://it.wikipedia.org/wiki?curid=5996166", "title": "Fiume Caloosahatchee", "text": ""}
{"id": "5996167", "revid": "706090", "url": "https://it.wikipedia.org/wiki?curid=5996167", "title": "Episodi di Marco Polo (seconda stagione)", "text": "La seconda e ultima stagione della serie televisiva Marco Polo, composta da 10 episodi, \u00e8 stata resa interamente disponibile sul servizio di streaming on demand Netflix il 1\u00ba luglio 2016.\nDurante questa stagione entrano nel cast principale Ron Yuan, Claudia Kim, Jacqueline Chan, Leonard Wu, Thomas Chaanhing, Chris Pang, Gabriel Byrne e Michelle Yeoh. Chin Han ricompare come guest star.\nIl cacciatore e la tessitrice.\nTrama.\nCon la sconfitta dei Song, la Cina \u00e8 ora completamente riunificata sotto il dominio di Kublai. Mentre l'Impero cerca di rimettere insieme i pezzi di una lunga guerra che ha ridotto il vecchio dominio Song alla miseria, Marco, assieme a Mei Lin, viene inviato nel sud del Paese, a Hangzhou, per individuare e sradicare un movimento ribelle che ancora si oppone all'occupazione mongola raccolto attorno alla figura dell'ormai deposto imperatore Gong Di.\nAvventuratisi nelle foreste di mangrovie fuori dalla citt\u00e0, i due riescono infine a trovare il nascondiglio dell'imperatore, e anche se alcuni dei ribelli riescono a fuggire Gong Di viene infine catturato per essere ricondotto a Khanbalik.\nNel mentre, a Xiangyang, eletta dal Khan come nuova capitale provvisoria in attesa della completa pacificazione della Cina, Kublai deve far fronte alle prime avvisaglie della scellerata politica economica di Ahmed, che sta provocando un'inflazione impossibile da controllare e dalle conseguenze, politiche e sociali, difficilmente prevedibili. Nello stesso periodo, poi, avvengono anche le nozze tra Kokachin e il principe Jingim, ma la cerimonia \u00e8 guastata dall'arrivo improvviso di Byamba, che informa il padre di come suo cugino Kaidu abbia intenzione di sfidarlo davanti al Kuriltai per sottrargli il titolo di Gran Khan di tutti i mongoli.\nAnche se in un primo momento Kublai vorrebbe rispondere all'offesa con le armi, Chabi riesce infine a far ragionare il consorte, evitando cos\u00ec all'impero, almeno per il momento, una sanguinosa guerra civile. Kublai accetta quindi di partecipare al Kuriltai, non prima per\u00f2 di aver rimandato Byamba da Kaidu con le teste di tutti i membri della corte imperiale contrari alla sua autorit\u00e0.\nL'abbraccio.\nTrama.\nDal momento che il Kurultai elegge il Grande Khan per acclamazione, entrambi gli schieramenti iniziano ad approcciare i clan pi\u00f9 influenti nel tentativo di accattivarsi i loro favori e ottenerne cos\u00ec il voto al momento dell'elezione. Il sostegno pi\u00f9 ambito \u00e8 senza dubbio quello di Nayan, un principe cristiano del clan dei Borjigin, zio di Kublai e discendente diretto di Gengis Khan, nonch\u00e9 comandante della pi\u00f9 grande e potente delle armate mongole.\nKaidu, istigato anche dall'ambiziosa e feroce madre Bariyachi, fa la prima mossa, invitando Nayan nel suo accampamento e chiedendogli apertamente di unirsi a lui, ma dal momento che Nayan gli pone come condizione per garantigli il proprio appoggio la sua conversione al cristianesimo, Kaidu rifiuta sdegnato, e a quel punto il principe decide di rimandare ogni decisione a dopo il suo imminente pellegrinaggio a Gerusalemme.\nIntanto Marco e Mei Lin, nonostante i tentativi di Loto di fermarli, riescono a riportare Gong Di a Khanbalik, mettendo per\u00f2 Kublai nella difficile situazione di dover decidere che cosa fare con il bambino: da una parte egli rappresenta ancora un faro di speranza per i seguaci dei Song, ma dall'altro la sua uccisione rischierebbe di scatenare una rivolta generale nelle province cinesi.\nTornato a casa, Marco parla a Sifu dello scontro avuto con Loto, con il monaco che, avuta una prova dello stile di lotta della donna, sembra riconoscervi qualcosa di famigliare, ma evita come al solito di esternare i propri pensieri limitandosi ad una delle sue esternazioni sarcastiche; quindi, il giovane veneziano incontra anche Jingim, venendo infine a conoscenza del suo ormai avvenuto matrimonio con Kokachin, a causa del quale la loro breve relazione subisce una drammatica e sofferta interruzione; Kokachin, per\u00f2, ha anche un altro problema, ovvero che nonostante tutti i suoi sforzi non riesce ad avere figli, cosa che le provoca un forte shock emotivo e inizia a minare il suo equilibrio mentale.\nAlla fine, a nulla valgono gli sforzi di Marco e di Chabi per spingere il Khan a cambiare idea, e Kublai, istigato da Ahmed, uccide con le sue mani il piccolo Gong Di, senza che Marco, arrivato all'ultimo momento nella sala del trono, possa fare nulla per impedirlo."}
{"id": "5996170", "revid": "228587", "url": "https://it.wikipedia.org/wiki?curid=5996170", "title": "Nicolae B\u0103lcescu (Boto\u0219ani)", "text": ""}
{"id": "5996171", "revid": "228587", "url": "https://it.wikipedia.org/wiki?curid=5996171", "title": "Victor Gaureanu", "text": ""}
{"id": "5996179", "revid": "1271713", "url": "https://it.wikipedia.org/wiki?curid=5996179", "title": "Finalmente arriva Kalle", "text": ""}
{"id": "5996181", "revid": "1271713", "url": "https://it.wikipedia.org/wiki?curid=5996181", "title": "Episodi di Finalmente arriva Kalle (prima stagione)", "text": ""}
{"id": "5996182", "revid": "1271713", "url": "https://it.wikipedia.org/wiki?curid=5996182", "title": "Episodi di Finalmente arriva Kalle (seconda stagione)", "text": ""}
{"id": "5996183", "revid": "1271713", "url": "https://it.wikipedia.org/wiki?curid=5996183", "title": "Episodi di Finalmente arriva Kalle (terza stagione)", "text": ""}
{"id": "5996184", "revid": "1271713", "url": "https://it.wikipedia.org/wiki?curid=5996184", "title": "Episodi di Finalmente arriva Kalle (quarta stagione)", "text": ""}
{"id": "5996185", "revid": "1271713", "url": "https://it.wikipedia.org/wiki?curid=5996185", "title": "Episodi di Finalmente arriva Kalle (quinta stagione)", "text": ""}
{"id": "5996186", "revid": "869733", "url": "https://it.wikipedia.org/wiki?curid=5996186", "title": "Episodi di Between (prima stagione)", "text": "La prima stagione della serie televisiva Between, composta da 6 episodi, in Canada \u00e8 andata in onda dal 21 maggio al 25 giugno 2015 su Citytv, mentre in Italia \u00e8 stata resa interamente disponibile sul servizio di streaming on demand Netflix il 22 ottobre 2015."}
{"id": "5996187", "revid": "599013", "url": "https://it.wikipedia.org/wiki?curid=5996187", "title": "Leonardo Gottardo", "text": "Biografia.\nNel quadriennio 2002-2005, fa doppietta di titoli italiani giovanili sia nella categoria cadetti (2002-2003) che in quella allievi (2004-2005).\nDurante lo stesso biennio, a livello internazionale giovanile partecipa nel 2004 ai Giochi sportivi studenteschi europei tenutisi in Italia a Milano vincendo la medaglia d'argento.\nNel mese di luglio del 2005 invece, sempre in Italia (a Lignano Sabbiadoro), prima vince quella d'oro al Festival olimpico della giovent\u00f9 europea e poi gareggia ai Mondiali allievi di Marrakech in Marocco realizzando con un lancio di 74,80 metri, l'ancora attuale, migliore prestazione italiana allievi nel tiro del giavellotto; questa misura gli permette di terminare la finale al quinto posto in graduatoria.\nDurante il biennio 2006-2007 non gareggia a nessun campionato italiano.\nNel 2006 \u00e8 costretto a saltare i Mondiali juniores in Cina a Pechino a causa di un intervento ad una spalla.\nNel 2008 vince 5 medaglie ai campionati italiani con 2 titoli: ai nazionali invernali di lanci diventa campione promesse e termina secondo assoluto; agli universitari si laurea vicecampione, ai campionati italiani promesse vince la medaglia d'oro ed agli assoluti di Cagliari conclude ottiene l'argento.\nIl 2009 non lo vede gareggiare in nessun campionato italiano;\nDopo essere stato inserito nella lista dei convocati per gli Europei under 23 di Kaunas (Lituania), \u00e8 costretto a dare forfait per un problema ad un gomito.\nNel mese di dicembre dello stesso anno entra a far parte del Centro Sportivo dell'Aeronautica Militare.\n2010, due volte vicecampione italiano ed altrettanti piazzamenti ai campionati nazionali: argento sia agli italiani promesse che agli assoluti di Grosseto, agli invernali di lanci invece giunge quinto assoluto e quarto tra le promesse.\nAl suo primo anno da seniores nel 2011, fa doppietta di titoli assoluti agli invernali di lanci ed agli assoluti di Torino.\nViene convocato per la prima volta in carriera nella Nazionale maggiore in occasione della Coppa Europa invernale di lanci: a Sofia in Bulgaria termina la gara all'ottavo posto.\nInoltre, sempre in ambito internazionale seniores, gareggia anche ai Mondiali militari di Rio de Janeiro in Brasile (quinta posizione) ed alle Universiadi in Cina a Shenzhen (non supera la fase di qualificazione alla finale).\nDue medaglie di bronzo vinte ai campionati italiani assoluti del 2012, invernali di lanci ed assoluti di Bressanone.\nNel 2013 vince il suo secondo titolo agli italiani invernali di lanci, mentre agli assoluti di Milano ottiene la medaglia di bronzo.\nAlla Coppa Europa invernale di lanci tenutasi a Castell\u00f3n in Spagna conclude la gara al 15\u00ba posto.\nAgli assoluti di Rovereto nel 2014 si classifica sesto; nel 2015 \u00e8 quarto agli invernali di lanci e poi ai campionati nazionali universitari dello stesso anno vince l'argento."}
{"id": "5996188", "revid": "869733", "url": "https://it.wikipedia.org/wiki?curid=5996188", "title": "Episodi di Between (seconda stagione)", "text": "La seconda stagione della serie televisiva Between, composta da 6 episodi, in Canada, va in onda a partire dal 30 giugno 2016 sul canale Citytv, mentre in Italia \u00e8 stata resa interamente disponibile sul servizio di streaming on demand Netflix il 1\u00ba luglio 2016."}
{"id": "5996192", "revid": "76963", "url": "https://it.wikipedia.org/wiki?curid=5996192", "title": "Whip Hubley", "text": "Biografia.\nHubley nasce a New York da Julia Kaul e da Grant Shelby Hubley, un imprenditore, investitore di petrolio e scrittore. Fratello dell'attrice Season Hubley, \u00e8 stato cognato di Kurt Russell. Risiede a Santa Monica, in California. \u00c8 sposato con Dinah Minot, una ex produttrice associata di \"Saturday Night Live\" (SNL).\nDebutta nel cinema come comparsa nel film \"St. Elmo's Fire\" nel 1985, mentre gli viene assegnato un ruolo meno marginale in Top Gun, dove veste i panni di Hollywood. Successivamente l'attore si orienta maggiormente verso la televisione, comparendo la maggior parte delle volte come comparsa in alcuni episodi. Le serie televisive principali in cui ha recitato sono \"Nord e Sud II\", \"Una famiglia come le altre\" e \"Le nuove avventure di Flipper\". "}
{"id": "5996193", "revid": "767487", "url": "https://it.wikipedia.org/wiki?curid=5996193", "title": "Episodi di Royal Pains (ottava stagione)", "text": "La ottava ed ultima stagione della serie televisiva Royal Pains, composta da 8 episodi, \u00e8 stata trasmessa in prima visione assoluta negli Stati Uniti d'America dal canale USA Network dal 18 maggio al 6 luglio 2016.\nIn Italia \u00e8 stata trasmessa in prima visione sul canale Premium Stories di Mediaset Premium dal 26 agosto al 16 settembre 2016. In chiaro viene trasmessa dal 2 all'11 agosto 2017 su Italia 1."}
{"id": "5996194", "revid": "599013", "url": "https://it.wikipedia.org/wiki?curid=5996194", "title": "Simone Manuel", "text": "Primati personali.\nI suoi primati personali in vasca da 50 metri sono:\nI suoi primati personali in vasca da 25 metri sono:"}
{"id": "5996198", "revid": "1941276", "url": "https://it.wikipedia.org/wiki?curid=5996198", "title": "Wolf Creek (miniserie televisiva)", "text": "Wolf Creek \u00e8 una miniserie televisiva australiana del 2016 pubblicata da Stan (una societ\u00e0 di streaming australiana). La serie \u00e8 uno spin-off dei film horror Wolf Creek e Wolf Creek 2. La prima stagione consiste in 6 episodi ed \u00e8 stata pubblicata in lingua originale a partire dal 16 maggio 2016. L'attore John Jarratt che interpretava il ruolo di serial killer film, riprende il suo ruolo anche per la mini serie.\nTrama.\nEve una turista diciannovenne americana \u00e8 braccata dal serial killer Mick Taylor, e dopo essere sopravvissuta ad un primo attacco inizia una missione per vendicarsi."}
{"id": "5996206", "revid": "81775674", "url": "https://it.wikipedia.org/wiki?curid=5996206", "title": "FIBA Centrobasket 2014", "text": ""}
{"id": "5996210", "revid": "124123", "url": "https://it.wikipedia.org/wiki?curid=5996210", "title": "Ferdinando Gerra", "text": "Biografia.\nLaureato ingegnere, dal 1954 al 1967 fu attore cinematografico nella parte di caratterista o generico con registi di primo piano (Luchino Visconti, Vittorio De Sica). Abit\u00f2 in piazza Carracci 1, nello stesso edificio in cui visse Ugo Spirito. Di professione libraio antiquario, tenne una libreria-bottega in piazza Barberini, poi in via del Babuino, infine in via di Propaganda Fide. Ai suoi interessi di bibliofilo si collega il lavoro che gli diede autorit\u00e0 di dannunzianista che ebbe inizio nel 1936 con una raccolta di documenti vari sull'impresa di Fiume: \"Fiume dannunziana\". La raccolta fu acquisita dal Museo del Risorgimento; una collezione analoga, da lui ricostituita con altri documenti fra cui i francobolli dello Stato Libero di Fiume, and\u00f2 alla Biblioteca Nazionale Centrale di Roma. Nel 1937 inaugur\u00f2 sul \"Meridiano di Roma\" una rubrica in cui pubblic\u00f2 in fac-simile, con relativa trascrizione, autografi letterari e storici, accompagnati da brevi cenni biografici.\nA partire da \"Fiume dannunziana\", usc\u00ec nel 1966 il volume \"L'impresa di Fiume\", ricco di documenti ma tendente all'agiografico, che Renzo De Felice afferm\u00f2 costituire \u00absul piano della ricostruzione dei fatti un punto fermo destinato a rimanere tale per molto tempo\u00bb, una prima tappa per ulteriori approfondimenti e ricerche. Nel 1974 il libro usc\u00ec in edizione accresciuta, in due volumi. Quale esperto della vicenda di Fiume, il 4 ottobre 1968, fu chiamato a partecipare, insieme a Diego Valeri, Paolo Alatri e De Felice, alla puntata della trasmissione televisiva di \u00abTeatro inchiesta\u00bb che segu\u00ec alla proiezione dello sceneggiato \"L'impresa di Fiume\".\nNel 1966, l'antologia ricciardiana di D'Annunzio accost\u00f2 il nome di Gerra a quello di Mario Praz; Gerra, la cui \u00abcuriosit\u00e0 biobibliografica \u2014 scrisse Praz \u2014 era universalmente riconosciuta\u00bb, si occup\u00f2 di redigere le note bio-bibliografiche premesse al libro antologico e a ogni opera selezionata.\nL'interesse per D'Annunzio, egli cominci\u00f2 a manifestarlo da bibliofilo; ma esso nasceva da un'intuizione: Gerra vedeva D'Annunzio, volto a compiere esperienze molteplici, come un esempio di grande scrittore capace di dedicarsi a imprese di vario genere, militari e politiche, atte a \u00abpotenziare e coronare ci\u00f2 che di pi\u00f9 sano le sue pagine avevano affermato\u00bb.\nDi un bibliofilo nutrito a fondo di cultura letteraria \u00e8 il volume \"Gabriele d'Annunzio e l'Indice dei libri proibiti\", pubblicato nel 1958, presso l'editore Pinto di Roma, in una collana dedicata all'opera dannunziana. Precedendo di otto anni la prima edizione dell'opera capitale sull'impresa di Fiume, questo volume segn\u00f2 il primo ingresso di Gerra nella bibliografia dannunziana, con una tale ricchezza di dati e di precisazioni da anticipare i caratteri de \"L'impresa di Fiume\".\nGli organi ai quali egli collabor\u00f2 pi\u00f9 spesso furono \"L'Urbe\", \"Il Messaggero\" e \"Il Tempo\". Sul primo sono da ricordare il saggio sull'edizione originale del \"Pro Anima\", una raccolta di dieci sonetti, pubblicata nel 1888 per Barbara Leoni, l'articolo sulle dediche autografe al Re durante la guerra, quello sulla venuta a Roma dell'asso dell'aviazione Guido Keller per scongiurare il trattato fra il governo italiano e quello jugoslavo, il saggio sopra un messaggio di guerra di D'Annunzio e il fonte battesimale vaticano; sul secondo sono da ricordare le critiche al biografo francese Philippe Jullian, l'articolo sul mancato accordo fra D'Annunzio e Puccini che doveva ricevere dal poeta un libretto, l'articolo su un libro che durante il soggiorno napoletano D'Annunzio ebbe intenzione di scrivere, dopo aver trascorso alcuni giorni a Palermo, sulle bellezze della Sicilia. \nPur non trascurando nessuno dei vari aspetti della vita e dell'opera di D'Annunzio, egli moltiplic\u00f2 le notizie su D'Annunzio in guerra: il poeta soldato fu il centro dei suoi interessi. \nGerra si distinse anche come evocatore di eventi dell'et\u00e0 napoleonica: ne \u00e8 testimonianza un articolo per la \"Strenna dei Romanisti\" del 1965 sulle reazioni che suscit\u00f2 l'avvento di Napoleone, cui va aggiunto un altro articolo sulla rivista \"Palatino\" (1961) su i disegni di Bartolomeo Pinelli e i versi di Belli; altro punto di riferimento di D'Annunzio, come Gerra dimostra nel volume sulla morte del generale Duphot e la Repubblica Romana. Lungo la medesima traccia, in \"Dialoghi\" del 1963, pubblic\u00f2 un contributo su Garibaldi, divulgando un foglietto autografo con cui il generale dava notizia al comitato di Bagheria della sua discesa su Palermo e impartiva importanti istruzioni. \nA testimonianza dell'attivit\u00e0 di Gerra, il catalogo della Libreria Antiquaria Pregliasco di Torino, stampato nel 1972, reca nelle sue 624 schede la traccia assidua delle sue cure. Bench\u00e9 avesse certi limiti (scarsa conoscenza di lingue classiche e straniere, salvo il francese), Gerra ha lasciato opere seminali, cio\u00e8 frutto di ricerche originali e non destinate a venir superate. Al termine della sua vita, affront\u00f2 la figura di Giuseppe Vannicola, che aveva gi\u00e0 catalizzato da tempo la sua attenzione, attraverso cui ripercorse la tormentosa vicenda del decadentismo, entro cui tutta l'esperienza poetica di D'Annunzio si era dispiegata.\nOpere.\n\"(elenco parziale)\""}
{"id": "5996215", "revid": "1160330", "url": "https://it.wikipedia.org/wiki?curid=5996215", "title": "Tranquillanti minori", "text": ""}
{"id": "5996218", "revid": "842111", "url": "https://it.wikipedia.org/wiki?curid=5996218", "title": "Antideliranti", "text": ""}
{"id": "5996220", "revid": "842111", "url": "https://it.wikipedia.org/wiki?curid=5996220", "title": "Tranquillanti maggiori", "text": ""}
{"id": "5996226", "revid": "287204", "url": "https://it.wikipedia.org/wiki?curid=5996226", "title": "712 (numero)", "text": "Settecentododici (712) \u00e8 il numero naturale dopo il 711 e prima del 713."}
{"id": "5996227", "revid": "1263156", "url": "https://it.wikipedia.org/wiki?curid=5996227", "title": "Settecentododici", "text": ""}
{"id": "5996230", "revid": "767487", "url": "https://it.wikipedia.org/wiki?curid=5996230", "title": "Stefano Gaggioli", "text": ""}
{"id": "5996231", "revid": "38120", "url": "https://it.wikipedia.org/wiki?curid=5996231", "title": "Superpoteri", "text": ""}
{"id": "5996235", "revid": "122831266", "url": "https://it.wikipedia.org/wiki?curid=5996235", "title": "Sollevamento pesi ai Giochi della XVII Olimpiade - Pesi massimi-leggeri", "text": "La competizione della categoria pesi massimi-leggeri (fino a 82,5\u00a0kg) di sollevamento pesi ai Giochi della XVII Olimpiade si \u00e8 svolta il giorno 9 settembre 1960 al Palazzetto dello Sport di Roma.\nRegolamento.\nLa classifica era ottenuta con la somma delle migliori alzate delle seguenti 3 prove:\nSu ogni prova ogni concorrente aveva diritto a tre alzate."}
{"id": "5996237", "revid": "38120", "url": "https://it.wikipedia.org/wiki?curid=5996237", "title": "Super-poteri", "text": ""}
{"id": "5996238", "revid": "38120", "url": "https://it.wikipedia.org/wiki?curid=5996238", "title": "Super poteri", "text": ""}
{"id": "5996239", "revid": "38120", "url": "https://it.wikipedia.org/wiki?curid=5996239", "title": "Super potere", "text": ""}
{"id": "5996240", "revid": "124123", "url": "https://it.wikipedia.org/wiki?curid=5996240", "title": "Kurt B\u00f6hme", "text": "Biografia.\nDopo gli studi al Conservatorio di Dresda dal 1930 canta al Semperoper di Dresda dove nel 1932 canta nella prima assoluta di \"Mister Wu\" di Eugen d'Albert."}
{"id": "5996241", "revid": "38120", "url": "https://it.wikipedia.org/wiki?curid=5996241", "title": "Super-potere", "text": ""}
{"id": "5996242", "revid": "1745361", "url": "https://it.wikipedia.org/wiki?curid=5996242", "title": "Mario Latilla", "text": "Biografia.\nDopo aver ottenuto il congedo alla fine della Prima guerra mondiale, intraprese la carriera di tenore leggero, incontrando non poche difficolt\u00e0 dovute alla moda del periodo, che proibiva agli artisti di presentarsi in pubblico con gli occhiali. Di fronte a queste difficolt\u00e0, decise, in un primo momento, di tornare alla sua professione di avvocato.\nNel 1922 port\u00f2 per la prima volta sul palcoscenico l'intera orchestra, che sino ad allora usava suonare \"in buca\", e nel 1925, dopo essere passato definitivamente al mondo dello spettacolo, inizi\u00f2 a girare l'Italia con una compagnia di avanspettacolo, riuscendo, nel 1929, a realizzare un'orchestra di ben dieci elementi.\nNel 1930 divenne capocomico e, dopo varie tourn\u00e9e in Italia, inizi\u00f2 un'attivit\u00e0 regolare e continuativa con il teatro di fantasia del maestro Dino Lugetti.\nNel 1939 divenne il promotore dei Carri di Tespi, che agivano per le truppe nelle retrovie, realizzando spettacoli generalmente costituiti da un primo tempo con se stesso e la propria compagnia e da un secondo recitato da Eduardo, Peppino e Titina De Filippo.\nAlla fine della Seconda guerra mondiale si dedic\u00f2 al management, lanciando nel mondo dello spettacolo il figlio Gino. Si deve a Mario Latilla anche il lancio di personaggi come Virgilio Riento, I fratelli De Rege, Pietro De Vico e il giovane chitarrista Cosimo Di Ceglie, che fece esordire nell'orchestra che lo accompagnava.\nIncise per le etichette Homocord, Odeon e Columbia diverse centinaia di canzoni, molte delle quali tratte dal repertorio napoletano. Tra le sue esecuzioni, si ricordano: \"Violino tzigano\", \"Tango della gelosia\" e \"La sagra di Giarabub\".\nIl 27 settembre 1960, affetto da una grave forma di diabete e ridotto in miseria e solitudine in una camera d'affitto all'estrema periferia di Roma, cit\u00f2 in giudizio la moglie Luisa Petruzzi, dalla quale si era separato due anni prima, e il figlio Gino, accusandolo di non mandargli denaro da sei mesi. Mor\u00ec la mattina del 19 ottobre 1970 in una clinica romana, dove era stato ricoverato per un attacco di trombosi cerebrale, a 74 anni."}
{"id": "5996245", "revid": "640091", "url": "https://it.wikipedia.org/wiki?curid=5996245", "title": "Italo Ghersi", "text": "Fu autore di numerosi manuali tecnici e matematici tra la fine dell'Ottocento e gli inizi del Novecento.\nBiografia.\nItalo Ghersi si laure\u00f2 nel 1883 presso la Regia Scuola Superiore Navale di Genova.\nNel 1883 e nel 1884 il suo nome era citato tra i principali risolutori di problemi scacchistici in un concorso del periodico \u00abNuova Rivista degli Scacchi\u00bb.\nNel 1887 venne nominato \"assistente di geometria proiettiva collo stipendio di lire 1000\" presso l'Universit\u00e0 di Genova; nel 1891 vi era indicato ancora con lo stesso ruolo. Fu membro della \"Societ\u00e0 Ligustica di Scienze Naturali e Geografiche\" nel 1890 e nel 1891, ma non negli anni successivi.\nNel 1895 era indicato come docente \"al disegno di geometria proiettiva\" alla Regia Scuola Navale Superiore e \"assistente alla Cattedra Disegno\" al Regio Istituto Tecnico; era anche insegnante alla Scuola Tecnica di Sampierdarena ed era assistente universitario del prof. Lanero, ma fu costretto alle dimissioni per \"una forma di psicopatia per la quale, specialmente in tram, commettevo atti offensivi per le signore\".\nSi trasfer\u00ec a Milano con la moglie Luisa Costa (dalla quale ebbe tre figli) e dal 1897 inizi\u00f2 a pubblicare manuali di diversa natura per la casa editrice Hoepli come unica attivit\u00e0. A causa degli scarsi guadagni, si dedic\u00f2 a vari espedienti per migliorare la propria situazione, ma senza successo.\nLa simulazione del suicidio.\nLa sera del 12 agosto 1902 simul\u00f2 il proprio suicidio a Leggiuno sul Lago Maggiore, lasciando un cappello e un biglietto e inviando alcune lettere a parenti e amici, compreso l'editore Ulrico Hoepli. Il suo scopo era di far incassare alla moglie l'assicurazione sulla vita, ma la societ\u00e0 assicurativa rifiut\u00f2 di pagare per il mancato ritrovamento del cadavere.\nDopo diverse peregrinazioni sotto falso nome in Italia e all'estero, si rifugi\u00f2 a Diano Marina; per mancanza di denaro e dopo alcune perdite al casin\u00f2 di Monte Carlo, si diede alla falsificazione di monete d'oro; i marenghi erano per\u00f2 di pessima qualit\u00e0 e facilmente identificabili, perci\u00f2 nel gennaio 1905 a Monte Carlo fu subito arrestato per spaccio di monete false. Condannato a un anno di prigione nel carcere di Nizza, dopo sei mesi fu accompagnato alla frontiera e in Italia fu arrestato per la fabbricazione delle monete false e venne cos\u00ec scoperto il falso suicidio.\nGhersi, dichiaratosi malato, fu esaminato da Enrico Morselli e da Cesare Lombroso; il primo lo dichiar\u00f2 \"irresponsabile di ogni suo atto, perch\u00e9 anormale ereditario\" e il secondo \"un cleptomane soggetto ad eccessi di pazzia, mancante di ogni affettivit\u00e0\" e ne consigli\u00f2 il ricovero in manicomio. Al termine del processo del 1907 fu condannato a 3 anni e 4 mesi, a 50 lire di multa e a 3 anni di sorveglianza.\nIl ritorno alla Hoepli e gli ultimi anni.\nAttorno al 1911 torn\u00f2 a pubblicare manuali Hoepli e nel 1913 realizz\u00f2 \"Matematica dilettevole e curiosa\", la sua opera pi\u00f9 famosa che ebbe varie riedizioni.\nNel novembre del 1913 fu nuovamente arrestato come \"imputato per un atto contro la decenza\", ma al processo per direttissima fu assolto.\nDal 1916 pubblic\u00f2 quasi esclusivamente revisioni di manuali precedenti (anche di altri autori).\nDal 1919 si trasfer\u00ec da Milano a Chiavari, dove mor\u00ec nel 1925.\nOpere.\nLe informazioni per le prime edizioni sono tratte da \"Catalogo completo delle edizioni Hoepli, 1871-1914\", Milano 1914.\nL'elenco \u00e8 probabilmente incompleto perch\u00e9 durante il processo del 1907 dichiar\u00f2 di aver pubblicato, soprattutto nei primi anni, anche \"sotto finto nome\".\nIn alcuni cataloghi e indici si notano varianti nel nome in forma abbreviata come \"S. Ghersi\" e soprattutto \"J. Ghersi\" nei cataloghi di lingua inglese; quest'ultima forma \u00e8 utilizzata anche nell'edizione francese \"Recueil pratique de recettes utiles\" (1948)."}
{"id": "5996246", "revid": "1516566", "url": "https://it.wikipedia.org/wiki?curid=5996246", "title": "Alberto Meomartini", "text": "Biografia.\nFiglio del giurista e pilota automobilistico Ferdinando Meomartini di San Marco dei Cavoti e della milanese Nella Marchesi, si \u00e8 laureato in Economia e Commercio presso l'Universit\u00e0 commerciale Luigi Bocconi. Nel 1979-1980 \u00e8 stato assistente dell'allora Ministro delle finanze Franco Reviglio insieme a Domenico Siniscalco, Giulio Tremonti, Mario Baldassarri e Franco Bernab\u00e8. Questo gruppo di economisti e amministratori di azienda \u00e8 stato definito dalla stampa ed \u00e8 diventato noto come i \"Reviglio boys\".\nDal 1983 al 1990 \u00e8 stato responsabile delle relazioni esterne di Eni e assistente del presidente, quindi dirigente di numerose aziende di rilievo nazionale (e alcune quotate anche alla Borsa di Milano) come Snam, Eni, Italgas e Saipem (di cui \u00e8 presidente dal maggio 2011). Dal 1990 al 1999 \u00e8 stato amministratore delegato della Snam e poi presidente della stessa, presidente di Italgas nel 2006; dal 2005 al 2010 \u00e8 stato presidente di Snam Rete Gas SpA Dal 2009 al 2013 \u00e8 stato anche presidente di Assolombarda, la pi\u00f9 importante delle associazioni industriali italiane.\nRicopre (o ha ricoperto) incarichi negli organi direttivi di prestigiosi atenei come l'Universit\u00e0 Bocconi, la LUISS Guido Carli, il Politecnico di Milano. \u00c8 nel consiglio di amministrazione de Il Sole 24 ORE e della Fondazione Enrico Mattei, Fiera di Milano, Fondazione Teatro alla Scala , vice presidente della Camera di Commercio di Milano ed \u00e8 anche presidente di Museimpresa, il progetto che tenta di salvare il valore culturale degli archivi delle imprese."}
{"id": "5996256", "revid": "834", "url": "https://it.wikipedia.org/wiki?curid=5996256", "title": "Ustica Lines", "text": ""}
{"id": "5996261", "revid": "599013", "url": "https://it.wikipedia.org/wiki?curid=5996261", "title": "Livio Sciandra", "text": "Il suo risultato pi\u00f9 importante fu la medaglia di bronzo alle Universiadi di Bangkok del 2007. Nel 2009 si classific\u00f2 quarto ai Giochi del Mediterraneo di Pescara. \u00c8 stato tre volte campione italiano assoluto degli 800 metri piani."}
{"id": "5996265", "revid": "1543377", "url": "https://it.wikipedia.org/wiki?curid=5996265", "title": "Lisa Eilbacher", "text": "\u00c8 nota in particolare per i ruoli in \"Ufficiale e gentiluomo\" e \"Beverly Hills Cop - Un piedipiatti a Beverly Hills\".\nBiografia.\nLisa Eilbacher nasce a Dhahran, in Arabia Saudita, da un dirigente della compagnia petrolifera americana. Cresciuta in Francia, anche sua sorella Cindy \u00e8 un'attrice, nota per aver interpretato la figlia di Jerry Van Dyke nella serie televisiva \"Mamma a quattro ruote.\"\nLa Eilbacher inizia la sua carriera di attrice sin dall'infanzia recitando in un episodio di \"Io e i miei tre figli.\" La Eilbacher \u00e8 ricordata soprattutto per i suoi ruoli in due film popolari degli anni '80: \"Ufficiale e gentiluomo\" e \"Beverly Hills Cop - Un piedipiatti a Beverly Hills\". In \"Ufficiale e gentiluomo\", interpretava un allievo ufficiale della marina statunitense che si trovava in difficolt\u00e0 ad attraversare un percorso ad ostacoli. Essendo una appassionata di culturismo nella vita reale, la Eilbacher ha dichiarato che l'aspetto pi\u00f9 difficile del ruolo fu quello di \"fingere\" di essere fuori forma. In Beverly Hills Cop, interpret\u00f2 invece Jenny Summers, un'amica d'infanzia di Eddie Murphy. \nDurante la sua carriera \u00e8 apparsa anche in numerose serie televisive, come in \"Due onesti fuorilegge\", \"Bonanza\", \"Happy Days\", \"Le strade di San Francisco\" e \"Hawaii Squadra Cinque Zero\". Nel 1983 ha poi recitato nella miniserie televisiva \"Venti di guerra\".\nEilbacher ha lavorato costantemente nel periodo tra gli anni '80 e '90, mentre negli ultimi anni le sue apparizioni sono andate diminuendo."}
{"id": "5996267", "revid": "123586952", "url": "https://it.wikipedia.org/wiki?curid=5996267", "title": "Giombattista Xium\u00e8", "text": "Biografia.\nDopo aver conseguito la maturit\u00e0 classica nel 1941 a Scicli, nel 1947 si laure\u00f2 in medicina e chirurgia all'Universit\u00e0 di Catania, dove rimase, per tre anni, come assistente alla cattedra di chirurgia generale. Si specializz\u00f2 nel 1952 in chirurgia generale all'Universit\u00e0 di Torino (con Achille Mario Dogliotti) e in urologia nel 1954, quindi in ostetricia e ginecologia presso l'Universit\u00e0 di Genova nel 1961. In quest'ultimo ateneo, nello stesso anno consegu\u00ec pure la libera docenza in semiotica chirurgica.\nFu quindi primario di chirurgia dell'Ospedale Maria Patern\u00f2 Arezzo di Ragusa dal 1960 al 1993. Al contempo, tenne corsi di specializzazione chirurgica presso l'Universit\u00e0 di Catania. Faceva parte della \"Societ\u00e0 Italiana di Chirurgia\" e della \"Societ\u00e0 Italiana di Urologia\". \nCattolico, notevole fu altres\u00ec la sua attivit\u00e0 politica, che lo vide soprattutto operare nelle varie commissioni (locali e nazionali) della sanit\u00e0. \nEsponente del Movimento Sociale Italiano, fu consigliere comunale di Scicli dal 1970 al 1975.\nNel 1986 fu eletto deputato all'Assemblea regionale siciliana nel collegio provinciale di Ragusa e lo rest\u00f2 fino al 1991.\nNel 1994 fu eletto al Senato con Alleanza Nazionale, e a Palazzo Madama fu membro della Commissione Sanit\u00e0, fino al 1996. Fu quindi presidente del Consorzio universitario ibleo dal 1999 al 2004."}
{"id": "5996270", "revid": "767487", "url": "https://it.wikipedia.org/wiki?curid=5996270", "title": "Stazioni ferroviarie di Breslavia", "text": "L'elenco delle stazioni ferroviarie di Breslavia comprende tutte le stazioni con servizio passeggeri e merci site nell'area cittadina, escluse le stazioni dell'area metropolitana di Breslavia."}
{"id": "5996272", "revid": "287204", "url": "https://it.wikipedia.org/wiki?curid=5996272", "title": "Julia Montes", "text": ""}
{"id": "5996274", "revid": "81776468", "url": "https://it.wikipedia.org/wiki?curid=5996274", "title": "TPP (trattato)", "text": ""}
