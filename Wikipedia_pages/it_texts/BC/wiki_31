{"id": "6057734", "revid": "907365", "url": "https://it.wikipedia.org/wiki?curid=6057734", "title": "Lotta libera ai Giochi della XXXI Olimpiade - 63 kg femminile", "text": "La categoria 63\u00a0kg \u00e8 stata la quarta categoria femminile di peso per la lotta libera ai Giochi della XXXI Olimpiade; la gara si \u00e8 svolta il 18 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6057735", "revid": "287204", "url": "https://it.wikipedia.org/wiki?curid=6057735", "title": "Francesco Horologi", "text": "Biografia.\nFrancesco Horologi fu tra i pi\u00f9 importanti ingegneri militari del XVI secolo; durante la guerra franco-spagnola che si concluder\u00e0 con la Pace di Cateau-Cambr\u00e9sis nel 1559, sar\u00e0 nominato \"soprintendente alle fortificazioni di qua da\u2019 monti\" dal maresciallo Coss\u00e9 de Brissac, il suo trattato \"Brevi ragioni del fortificare di Francesco Horologi Vicentino\" del 1559, oltre ai capitoli che illustrano come edificare una fortezza, contiene anche 35 tavole illustrate dei luoghi del Piemonte, e dovevano essere una indicazione al re di Francia quali fortezze non sarebbero state da restituire durante i trattati di pace.\nNella met\u00e0 del '500 lo vediamo tra gli ingegneri progettisti delle mura venete di Bergamo al servizio della Serenissima, anche se lascer\u00e0 presto questo incarico, ritenendolo eccessivo e finanziariamente troppo esoso.\nNel 1560 Emanuele Filiberto di Savoia chiese il permesso al doge di poter aver l'ingegnere al suo servizio con la motivazione \"per poter ragionare con lui et haver informatione delle fortezze dello stato mio\", e l'Horologi, don\u00f2 il suo progetto, integrato da una relazione, per la costruzione di una cittadella pentagonale fortificata da realizzare a Torino, il progetto verr\u00e0 realizzato successivamente da Francesco Paciotto modificandolo in alcune parti nel 1564.\nQuesto suo servizio al re di Francia prima e al Piemonte poi, non piacque a Venezia, quando l'ambasciatore veneto Bold\u00f9, inform\u00f2 il doge di quanto dall'ingegnere era stato realizzato venne richiamato a Venezia, e processato dal \"Consiglio dei Dieci\"."}
{"id": "6057736", "revid": "112088166", "url": "https://it.wikipedia.org/wiki?curid=6057736", "title": "Chiesa viva", "text": "Chiesa viva \u00e8 un mensile fondato nel settembre del 1971 dal sacerdote Luigi Villa, il primo numero ebbe la firma del cardinale J\u00f3zsef Mindszenty.\nViene affrontato il problema delle infiltrazioni massoniche nella Chiesa del Concilio Vaticano II. Le riviste pi\u00f9 rilevanti sono pubblicate nel sito (oltre all'italiano) anche in spagnolo e inglese."}
{"id": "6057737", "revid": "82677457", "url": "https://it.wikipedia.org/wiki?curid=6057737", "title": "Riga spettrale", "text": ""}
{"id": "6057739", "revid": "287204", "url": "https://it.wikipedia.org/wiki?curid=6057739", "title": "Mariano di Evaux", "text": ""}
{"id": "6057740", "revid": "287204", "url": "https://it.wikipedia.org/wiki?curid=6057740", "title": "Lotta libera ai Giochi della XXXI Olimpiade - 69 kg femminile", "text": "La categoria 69\u00a0kg \u00e8 stata la quinta categoria femminile di peso per la lotta libera ai Giochi della XXXI Olimpiade; la gara si \u00e8 svolta il 17 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6057741", "revid": "82677517", "url": "https://it.wikipedia.org/wiki?curid=6057741", "title": "Prebiotico (chimica)", "text": ""}
{"id": "6057746", "revid": "907365", "url": "https://it.wikipedia.org/wiki?curid=6057746", "title": "Lotta libera ai Giochi della XXXI Olimpiade - 75 kg femminile", "text": "La categoria 75\u00a0kg \u00e8 stata la sesta categoria femminile di peso per la lotta libera ai Giochi della XXXI Olimpiade; la gara si \u00e8 svolta il 18 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina le vincitrici delle medaglie d'oro e d'argento. Le atlete sconfitte dalle due finaliste competono tra di loro in due tornei di ripescaggio paralleli; le vincitrici di questi ottengono il bronzo."}
{"id": "6057747", "revid": "82677568", "url": "https://it.wikipedia.org/wiki?curid=6057747", "title": "Big Data", "text": ""}
{"id": "6057752", "revid": "1543377", "url": "https://it.wikipedia.org/wiki?curid=6057752", "title": "Etologia filosofica", "text": "L\u2019etologia filosofica \u00e8 un campo di ricerca interdisciplinare e relativamente recente che unisce le scienze naturali, le scienze sociali e discipline umanistiche al fine di indagare il tema della soggettivit\u00e0 animale. Si tratta di una riflessione di carattere ontologico che necessita di una problematizzazione filosofica oltre quella descrittiva cos\u00ec come avvenuta nella tradizione etologica del XIX secolo. \nOrigine.\nL\u2019etologia filosofica si sviluppa a partire dalle riflessioni di filosofi continentali le cui ricerche si snodano nei campi dell\u2019etologia, della filosofia e dell\u2019antropologia. Questi autori hanno raccolto le sfide provenienti dalla biologia, dalla fenomenologia, dalla teorica critica, dagli \"Animal Studies\" e dalla filosofia postumanista che, a diverso titolo, si sono occupate degli animali non-umani e delle interazioni tra esseri viventi, per proporre un nuovo paradigma capace di superare le insidie dell\u2019antropocentrismo ancora vigente nelle teorie tradizionali. \nLa critica principale di questi autori \u00e8 all\u2019eredit\u00e0 cartesiana dell\u2019 \"animale automa\": se l\u2019etologia classica e il behaviourismo hanno storicamente descritto come la macchina animale funzionasse e quali i meccanismi in grado di regolarne i processi, non hanno per\u00f2 messo in discussione il sunto di base, ovvero perch\u00e9 un animale non \u00e8 una macchina. Da qui la necessit\u00e0 di elaborare un nuovo approccio interdisciplinare in grado di reinterpretare in chiave ontologica la soggettivit\u00e0 animale e i diversi temi a questa relata, come le dimensioni culturali, simboliche e materiali degli animali non-umani e le loro relazioni intra e interspecifiche. \nEsponenti principali.\nTre recenti numeri della rivista \"Angelaki. Journal of the Theoretical Humanities\" hanno sondato il pensiero di altrettanti studiosi ritenuti dai curatori, Brett Buchanan, Jeffrey Bussolini e Matthew Chrulew, tra le voci pi\u00f9 influenti nel campo dell\u2019etologia filosofica, ovvero Vinciane Despret, Dominique Lestel e Roberto Marchesini. \nVinciane Despret.\nFilosofa belga e professore all\u2019Universit\u00e0 di Li\u00e8gi, Vinciane Despret \u00e8 autrice di numerosi saggi e articoli sulla storia dell\u2019etologia, della psicologia e della relazione uomo-animale. Nel corso della sua carriera, Despret ha collaborato con diversi autori provenienti da differenti discipline (etologia, arte, letteratura) e con molti animali non-umani (elefanti, topi, ratti, scimmie). Si tratta di incontri che le hanno permesso di costruire un sentiero di ricerca unico nel suo genere. \nPeculiare, negli scritti di Despret, \u00e8 l\u2019approccio metodologico e stilistico aneddotico e idiosincratico: l\u2019autrice ha scelto di scrivere storie sugli animali (o meglio, storie di relazioni tra animali, compresi gli esseri umani) anzich\u00e9 scrivere di animali.\nPer l\u2019autrice, \u00e8 necessario \u201cfare le giuste domande\u201d agli animali non-umani. Questo significa che essi non sono testi in attesa di essere interpretati ermeneuticamente, n\u00e9 oggetti da interrogare tramite esperimenti scientifici, ma soggetti in grado di fornire le proprie risposte alle domande che interessano loro. \nAll\u2019interno dell\u2019etologia filosofica, Despret ha inoltre messo bene in luce la ricorsivit\u00e0 di ogni dialogo interspecifico: non sono solo gli animali non-umani a essere trasformati dall\u2019incontro con l\u2019essere umano, ma \u00e8 anche quest\u2019ultimo a uscire trasformato dal dialogo con il non-umano. Le storie di Despret sono ricche di esempi di ricercatori, allevatori, trainer \u2013 e racconti autobiografici non meno importanti \u2013 che dimostrano l\u2019arricchimento che deriva da ogni incontro con gli animali non-umani.\nDominique Lestel.\nFilosofo ed etologo francese, Lestel \u00e8 \"Ma\u00eetre de conf\u00e9rences\" all'\u00c9cole Normale Sup\u00e9rieure di Parigi e direttore di una \u00e9quipe di ricerca in eco-antropologia e etnologia Mus\u00e9um national d\u2019histoire naturelle.\nMerito della ricerca ventennale di Lestel \u00e8 quello di aver messo in evidenza come il fenomeno culturale non sia esclusivamente umano. Per Lestel bisogna guardare all\u2019antropopoiesi in chiave evoluzionistica e pluralista e alla cultura non pi\u00f9 come a un dominio separato dalla natura. \u00c8 necessario acquisire la consapevolezza che viviamo in una societ\u00e0 multi-specifica dove ogni specie produce forme proprie di cultura. Questa prossimit\u00e0 di spazio e di tempo tra esseri viventi di specie diverse permette la nascita di amicizie e relazioni autentiche che, per Lestel, hanno una portata storica ma anche etica e politica.\nNel 2016, durante le Giornate Internazionali di studio sulla relazione uomo-animale a Bologna, Lestel presenta per la prima volta lo zoofuturismo, corrente filosofico-artistica in corso di elaborazione che tenta di \"animalizzare\" l'essere umano. \nRoberto Marchesini.\nFilosofo, etologo e zooantropologo italiano, Roberto Marchesini \u00e8 Direttore di Siua (Scuola di Interazione Uomo-Animale), del \"Centro Studi Filosofia Postumanista\" e docente in diversi atenei italiani. Da oltre vent\u2019anni conduce una ricerca interdisciplinare nel campo della zooantropologia, della filosofia postumanista, e della bioetica dimostrando da un lato il ruolo di referente che l\u2019animale non-umano svolge nei processi di profilatura identitaria (antropopoiesi), e dall\u2019altro le conseguenze filosofiche che derivano da tale relazione. \nConcetti chiavi del pensiero di Marchesini sono \u201czootropia\u201d ed \u201cepifania animale\u201d. Con il termine \u201czootropia\u201d, Marchesini ha sottolineato la naturale propensione umana di volgersi verso gli animali non-umani, una sorta di \u201cbiofilia\u201d insita nella nostra specie che riconosce negli eterospecifici delle controparti sociali in grado di essere cooptate nei processi antropopoietici.\nCon il concetto invece di \u201cepifania animale\u201d, Marchesini ha evidenziato il carattere di annunciazione e rivelazione che scaturisce dal rapporto tra esseri umani e animali non-umani. La diversit\u00e0 animale permette all\u2019essere umano di immaginare nuove vie esistenziali \u2013 \u00abnel volo di un uccello, l\u2019essere umano non vede solamente il fenomeno in s\u00e9 ma la nuova dimensione del \u201csi pu\u00f2 volare\u201d\u00bb - e di sperimentare una tensione ibridativa che apre la strada a slittamenti identitari. \nCon il saggio \u201cEtologia filosofica\u201d, Marchesini infine pone un focus sul concetto di soggettivit\u00e0. Per Marchesini \u00e8 la soggettivit\u00e0 che sta alla base della coscienza e non il contrario. Gli animali sono perennemente ingaggiati dal mondo esterno attraverso situazioni nuove che richiedono creativit\u00e0 e intraprendenza che nessun automatismo \u00e8 in grado di spiegare. In questo senso, per Marchesini \u00e8 il desiderio che collega gli animali al mondo e che li rende agenti del loro presente."}
{"id": "6057754", "revid": "300067", "url": "https://it.wikipedia.org/wiki?curid=6057754", "title": "Courtney Williams", "text": "Carriera.\n\u00c8 stata selezionata dalle Phoenix Mercury al primo giro del Draft WNBA 2016 con l'8\u00aa chiamata assoluta."}
{"id": "6057758", "revid": "253269", "url": "https://it.wikipedia.org/wiki?curid=6057758", "title": "Davey Lee", "text": "Biografia.\nDavey Lee nacque a Hollywood, in California, nel 1924. Era il fratello di Frankie Lee, maggiore di lui di tredici anni, che dal 1916 aveva conosciuto un'intensa esperienza come attore bambino nel cinema muto.\nProprio nel momento in cui la maggiore et\u00e0 e l'avvento del sonoro posero termine alla carriera del fratello, Davey divent\u00f2 la prima star del cinema sonoro. All'et\u00e0 di soli tre anni fece il suo debutto sul grande schermo in uno dei primissimi film sonori, \"Il cantante pazzo\" (1928), in cui interpret\u00f2 il figlio di Al Jolson. A lui, morente, il celebre cantante rivolge la canzone \"Sonny Boy\". Il film ebbe un successo strepitoso, rimanendo campione di incassi per un decennio fino a \"Via col vento\" (1939), e \"Sonny Boy\" divenne la prima canzone da un film a vendere oltre un milione di copie.\nIl soprannome \"Sonny Boy\" accompagner\u00e0 Davey Lee per tutta la sua vita. Hollywood gli affid\u00f2 un film tutto suo, \"Sonny Boy\" (1929), con Edward Everett Horton e Betty Bronson, il cui culmine \u00e8 dato dall'interpretazione della canzone offerta dallo stesso bambino.\nNel film successivo, \"Frozen River\" (1929), recit\u00f2 al fianco del primo celebre cane del cinema, Rin Tin Tin, il quale, allenato da Lee Duncan, era gi\u00e0 stato reso famoso da numerosi film negli anni venti.\nDavey torn\u00f2 al fianco di Al Jolson nel film \"Pap\u00e0 mio!\" (1929), nel quale riprese il suo ruolo di figlio con un nuovo nome, \"Little Pal\", e senza il tragico epilogo del film precedente. Lo stesso anno, registr\u00f2 per la Brunswick Records un disco a 78 giri (\"Sonny Boy's Bear Story\", 1929), un lungo monologo narrativo che include anche una canzone che il bambino interpreta accompagnato da una piccola orchestra. Il disco consolid\u00f2 ulteriormente la notoriet\u00e0 del bambino.\nAll'apice del successo Davey guadagnava oltre 3000 dollari a settimana. Apparve in altri due film: \"L'uomo dai due volti\" (1929) e \"The Squealer\" (1930), e registr\u00f2, sempre per la Brunswick Records, un altro disco con due storie: \"I've Lost My Dog\" e \"Davey and His Tog Tatters\".\nQuando il bambino ebbe sei anni, la famiglia decise di interrompere la sua esperienza nel mondo dello spettacolo, perch\u00e9 potesse ricevere un'istruzione e vivere un'infanzia e una vita lontane dai riflettori.\nDa allora, a parte qualche occasionale presenza in teatri locali, riapparve solo in occasione di eventi celebrativi legati ad Al Jolson. \nNel 1948, a 20 anni dal successo di \"Sonny Boy\", pos\u00f2 in una foto celebrativa con il cantante. Negli anni successivi interverr\u00e0 come ospite a numerosi eventi organizzati dalla Al Jolson Society. Nel 1986, al Piccadilly Theatre, nel West End di Londra, partecip\u00f2 alla cerimonia di inaugurazione di un busto in bronzo in memoria di Al Jolson, nel centenario della sua nascita.\nColpito da un ictus, Davey trascorse i suoi ultimi anni in una casa di riposo, al Windsor Gardens Healthcare Centre in Van Nuys, California, dove mor\u00ec nel 2008, all'et\u00e0 di 83 anni."}
{"id": "6057771", "revid": "247222", "url": "https://it.wikipedia.org/wiki?curid=6057771", "title": "Chiesa Viva", "text": ""}
{"id": "6057783", "revid": "729019", "url": "https://it.wikipedia.org/wiki?curid=6057783", "title": "Le Pav\u00e9", "text": "Le Pav\u00e9 (3.823 ) \u00e8 una montagna del Massiccio des \u00c9crins che si trova tra i dipartimenti francesi delle Alte Alpi e dell'Is\u00e8re.\nCaratteristiche.\nLa montagna \u00e8 collocata tra la Meije ed il Pic Gaspard.\nSalita alla vetta.\nLa prima salita alla montagna risale al 19 luglio 1879 ad opera di William Auguste Coolidge con le guide Christian Almer padre e figli."}
{"id": "6057785", "revid": "24443", "url": "https://it.wikipedia.org/wiki?curid=6057785", "title": "Pav\u00e9 (monte)", "text": ""}
{"id": "6057786", "revid": "767487", "url": "https://it.wikipedia.org/wiki?curid=6057786", "title": "Besh Korechi Prem Korechi", "text": "Besh Korechi Prem Korechi \u00e8 un film del 2015 diretto da Raja Chanda.\nIl film \u00e8 inedito in Italia.\nProduzione.\nAlcune sequenze del film sono state girate in Italia, a Milano, sul sito di Expo 2015."}
{"id": "6057788", "revid": "1873017", "url": "https://it.wikipedia.org/wiki?curid=6057788", "title": "Dami\u00e1n Quintero", "text": "Vanta sei partecipazioni nel kata individuale ai campionati europei di karate, di cui la prima a Mosca 2004 dove concluse al secondo posto; conquist\u00f2 poi la medaglia d'argento anche a Zurigo 2011.\nConquista per la prima volta il titolo europeo ai campionati di Budapest 2013, titolo perso per\u00f2 l'anno successivo a Tampere, dove conclude al secondo posto. Torna a vincere l'oro sia nel 2015 ad Istanbul che nel 2016 a Montpellier.\nNel 2015 ha conquistato la medaglia d'oro nel kata individuale anche ai I Giochi europei di Baku.\nAi campionati mondiali di karate invece, nonostante tre partecipazioni individuali, non si piazza mai oltre la quinta posizione. Va meglio nella sfida a squadre: il team spagnolo, di cui Quintero fa parte, conquista infatti il bronzo a Belgrado 2010 e l'oro a Brema 2014.\nDami\u00e1n pratica gli stili Shit\u014d-ry\u016b e G\u014dj\u016b-ry\u016b. Nel 2016 \u00e8 al primo posto del ranking mondiale WKF, e medaglia d'argento nei giochi olimpici di Tokyo 2020."}
{"id": "6057791", "revid": "1543377", "url": "https://it.wikipedia.org/wiki?curid=6057791", "title": "Monastero di Santa Maria di Huerta", "text": "Il monastero di Santa Maria di Huerta (in spagnolo: \"Monasterio de Santa Mar\u00eda de Huerta\") \u00e8 un monastero ubicato a Santa Mar\u00eda de Huerta in Spagna. Venne dichiarato \"Bien de Inter\u00e9s Cultural\" nel 1882.\nLa prima pietra della costruzione venne posata da Alfonso VII di Castiglia nel 1179."}
{"id": "6057792", "revid": "1386188", "url": "https://it.wikipedia.org/wiki?curid=6057792", "title": "Monastero di Santa Mar\u00eda di Huerta", "text": ""}
{"id": "6057794", "revid": "124215619", "url": "https://it.wikipedia.org/wiki?curid=6057794", "title": "Zorin OS", "text": "Zorin OS \u00e8 una distribuzione GNU/Linux multilingua derivata da Ubuntu, sviluppata con l'obiettivo di creare un'alternativa in grado di facilitare il passaggio degli utenti di Microsoft Windows a GNU/Linux.\nStoria e sviluppo.\nZorin OS \u00e8 stato annunciato da Zorin Soft nel settembre 2008, mese in cui \u00e8 iniziato lo sviluppo, e il 30 maggio 2009 viene resa disponibile la prima beta di Zorin OS, la seconda - Zorin OS Lite Beta, una versione ridotta della prima - viene rilasciata il 30 maggio 2009. I piani di realizzazione di un altro progetto, Zorin OS Educational, vengono cancellati. Quest'ultimo, basato su Zorin OS Lite, \u00e8 rivolto all'istruzione dell'infanzia. La prima versione stabile di Zorin OS viene distribuita a partire dal 1 luglio 2009. Zorin OS Limited Edition '09 viene rilasciato il 7 dicembre, come anteprima di Zorin OS 2.0. Viene distribuita a pagamento esclusivamente tramite DVD.\nIl 1 gennaio 2010 viene rilasciato Zorin OS 2.0, dotato di una interfaccia utente riprogettata, un nuovo tema, diversi nuovi sfondi, programmi nuovi ed aggiornati, funzionalit\u00e0 aggiuntive ed altro ancora. Dopo un sondaggio, viene deciso di dare all'utente la possibilit\u00e0 di modificare l'interfaccia in modo da renderla simile a Microsoft Windows 7. Viene introdotto un nuovo tema denominato \"Shine\", e sono introdotti ulteriori nuovi programmi, quali ad esempio il software di editing video Kino ed il client di messaggistica istantanea Empathy.\nZorin OS 7 Core e Ultimate vengono rilasciati il 9 giugno 2013 assieme ad un nuovo tema. Zorin OS 7 \u00e8 dotato di un nuovo programma, Zorin Look Changer, che permette di cambiare con facilit\u00e0 l'interfaccia grafica, rendendola simile a Windows XP, Unity, Mac OS X ed altri ancora.\nNell'aprile 2016, viene annunciato dall'assessore alla semplificazione ed innovazione di Vicenza Filippo Zanetti, che Zorin OS verr\u00e0 sperimentato sui PC del comune, in modo da valutarne l'efficienza ed eventualmente procedere con la sostituzione del sistema operativo.\nIl 18 novembre 2016 viene rilasciata la versione 12. Il 13 agosto 2018 \u00e8 stata rilasciata la versione 12.4 con kernel 4.15 per migliorare le prestazioni e aggiungere il supporto di hardware di nuova generazione come ad esempio i processori AMD Ryzen, oltre che alcune migliorie sull'interfaccia grafica e l'implementazione di alcune app di gestione disco.\nLa versione 15, rilasciata il 6 giugno 2019, si basa su Ubuntu 18.04.2 LTS e celebra, inoltre, i 10 anni di Zorin OS.\nIl 17 agosto 2021 \u00e8 stata rilasciata la versione 16 (ultima versione stabile).\nCaratteristiche.\nZorin OS ha un'interfaccia grafica dichiaratamente molto simile a quella di Microsoft Windows, per facilitare la migrazione degli utenti. Zorin \u00e8 rilasciato sotto licenza GNU GPL v3, dando libert\u00e0 agli utenti di copiare, modificare, distribuire, sviluppare e migliorare il software. \nIl sistema \u00e8 anche libero come la maggior parte delle altre distribuzioni Linux, ed \u00e8 disponibile nelle versioni \"Lite\", \"Core\", \"Ultimate\" e \"Education\"; la Lite differisce dalle altre per l'ambiente desktop utilizzato (XFCE invece di GNOME nelle altre versioni) nonch\u00e9 per i programmi ed alle funzioni aggiuntive e pacchetti preinstallati.\nInstallazione.\nZorin OS \u00e8 installabile attraverso un file .iso, che pu\u00f2 essere masterizzato su un DVD o inserito su una chiave USB. Zorin OS permette anche l'esecuzione da drive esterno, consentendone la prova senza scrivere su hard disk (tuttavia ci\u00f2 potrebbe rallentare il sistema). \u00c8 utilizzato il programma di installazione Ubiquity, che guida l'utente durante il processo d'installazione.\nSoftware preinstallato.\nNelle versioni con GNOME \u00e8 incluso \"Gnome Tweak\" che permette di modificare ulteriormente l'aspetto del desktop. Altri programmi sono:"}
{"id": "6057795", "revid": "547034", "url": "https://it.wikipedia.org/wiki?curid=6057795", "title": "Comuni della Danimarca", "text": "I comuni della Danimarca (in danese: \"kommuner\", sing. \"kommune\") sono la suddivisione amministrativa di secondo livello del Paese, dopo le regioni, e ammontano a 98.\nProfili istituzionali.\nLa costituzione della Danimarca attribuisce a ciascun comune competenze proprie, sottratte alla supervisione dello Stato centrale (art. 82). \nL'arcipelago delle Ertholmene non appartiene ad alcun comune ma \u00e8 amministrato direttamente dal ministero della difesa.\nCiascun comune elegge un numero di consiglieri comunali che dipende dalla popolazione e dai singoli statuti; ad esempio il comune di Copenaghen elegge 55 consiglieri comunali, \u00c5rhus e Aalborg 31 ciascuno e Odense 29.\nIl 1\u00ba gennaio 2007 il numero di comuni \u00e8 passato da 270 a 98; la riforma (in danese \"Strukturreformen\") ha altres\u00ec disposto la soppressione delle 13 contee (\"amter\", sing.: \"amt\"), sostituite da 5 regioni (\"regioner\"). Il numero totale dei consiglieri comunali si \u00e8 inoltre ridotto dai 4.685 del 1997 ai 2.522, per passare poi a 2.468 (elezioni comunali del 2009), a 2.444 (2013) e a 2.432 (2017); al contempo, i commissariati di polizia sono stati ridotti da 54 a 12 e i tribunali da 82 a 24, mentre le circoscrizioni elettorali sono state riorganizzate.\nLa legge di riforma, approvata dal parlamento il 24 giugno 2004, ha ottenuto il sostegno di \"Venstre\", del Partito Popolare Conservatore, del Partito Popolare Danese, dei Socialdemocratici e della Sinistra Radicale.\nCronologia.\nLa progressiva riduzione del numero di comuni, gi\u00e0 auspicata dal ministro dell'interno S\u00f8ren Olesen nel 1958, ebbe inizio negli anni '60 mediante l'accorpamento, su base volontaria, dei singoli enti locali: il numero di comuni pass\u00f2 dai 1345 del 1965 ai 1098 del 1970. Una successiva riforma, approvata nel 1970 e divenuta operativa il 1\u00ba aprile 1974, port\u00f2 il numero di comuni a 277 e, dopo l'accorpamento di Sengel\u00f8se Sogn con H\u00f8je-Taastrup e Store Magleby Sogn con Drag\u00f8r, i comuni divennero 275.\nIl 1\u00ba gennaio 2003 i 5 comuni sull'isola di Bornholm vennero fusi nel comune regionale di Bornholm, parte del processo di riduzione del numero di contee. Similmente il 1\u00ba gennaio 2006, i comuni di Marstal e \u00c6r\u00f8sk\u00f8bing si unirono a formare quello di \u00c6r\u00f8, a coprire l'intera superficie dell'omonima isola. Al 31 dicembre 2006, prima dell'applicazione dell'ultima riforma, la Danimarca contava quindi 270 comuni."}
{"id": "6057798", "revid": "115658342", "url": "https://it.wikipedia.org/wiki?curid=6057798", "title": "Vision Mercedes-Maybach 6", "text": "Vision Mercedes-Maybach 6 \u00e8 una concept car presentata da Mercedes-Benz al concorso d'eleganza di Pebble Beach 2016.\nProfilo e caratteristiche.\nLa Vision Mercedes-Maybach 6 si presenta come un enorme coup\u00e9 lungo quasi 6 metri (da qui l'origine del nome). \u00c8 equipaggiata con 4 motori elettrici che in totale sviluppano 750 CV, in grado di spingere l'auto da 0 a 100 km/h in meno di 4 secondi e fino a 250 km/h. Ha un'autonomia di 500 km, garantita dal pacco di batterie di 80 kW, e essere aumentata di 100 km grazie alla funzione quick charge. All'interno \u00e8 stato montato un parabrezza con realt\u00e0 aumentata e controlli gestuali."}
{"id": "6057816", "revid": "111180535", "url": "https://it.wikipedia.org/wiki?curid=6057816", "title": "Giuseppe Rusconi", "text": "Biografia.\nLe notizie biografiche sono scarse e incerte. Fu allievo dello scultore svizzero-italiano Camillo Rusconi, morto all'improvviso e dal quale eredit\u00f2 sia la bottega sia le commesse, anche se probabilmente non ne era il nipote.\nNel Palazzo Nazionale di Mafra, grandioso monastero della citt\u00e0 portoghese di Mafra, sono attribuite a Giuseppe Rusconi due statue di Santi fondatori di Ordini religiosi, destinate all'atrio.\nSculture a Roma.\nNella chiesa romana dei Santi Luca e Martina un busto inciso \u00e8 di Camillo Rusconi e rappresenta San Matteo. Camillo Rusconi lo abbozz\u00f2 1728 \u0435 lo complet\u00f2 nel 1735 Giuseppe Rusconi che scolp\u00ec anche la statua in marmo di Sant'Ignazio, a San Pietro, su un modello di stucco di Camillo Rusconi che ora \u00e8 conservato nella Chiesa di Sant'Ignazio. \nSu disegno di Pietro da Cortona, Giuseppe Rusconi realizz\u00f2 in stucco l'urna di Sant'Ignazio, nella Chiesa del Ges\u00f9.\nNella Basilica di San Giovanni in Laterano, per il monumento funebre di Clemente XII Giuseppe Rusconi scolp\u00ec la statua della \"Fortezza\" che \u00e8 in una nicchia. Nella Basilica di Santa Prassede, sul colle Esquilino, il ciborio, che \u00e8 sostenuto da quattro colonne antiche in porfido rosso appartenenti al precedente ciborio, ha sulla cupola quattro angeli in stucco, con palme e cartigli dorati a oro zecchino, realizzati da Giuseppe Rusconi nel 1730.\nUna sua terracotta, che rappresenta San Camillo de Lellis, \u00e8 conservata al Museo di Palazzo Venezia.\nSuo allievo \u00e8 stato lo scultore Francesco Queirolo (Genova, 1704\u2013Napoli, 1762). Nel 1728, Giuseppe Rusconi fu accolto come membro dall'Accademia di San Luca. Il suo busto in marmo \u00e8 al Palazzo dei Conservatori, insieme ad altri busti marmorei di personaggi illustri."}
{"id": "6057817", "revid": "767487", "url": "https://it.wikipedia.org/wiki?curid=6057817", "title": "Rangbaaz", "text": "Rangbaaz \u00e8 un film del 2013 diretto da Raja Chanda.\nIl film, di produzione indiana, \u00e8 inedito in Italia.\nProduzione.\nAlcune sequenze del film sono state girate in Italia, tra Milano e Como."}
{"id": "6057818", "revid": "76963", "url": "https://it.wikipedia.org/wiki?curid=6057818", "title": "Connor Weil", "text": "Nell'aprile 2016, l'attore si \u00e8 unito al cast della soap opera \"Il tempo della nostra vita\"."}
{"id": "6057819", "revid": "339392", "url": "https://it.wikipedia.org/wiki?curid=6057819", "title": "Gilli R\u00f3lantsson S\u00f8rensen", "text": ""}
{"id": "6057820", "revid": "287204", "url": "https://it.wikipedia.org/wiki?curid=6057820", "title": "Episodi di Hotel 13 (prima stagione)", "text": "La prima stagione di Hotel 13 \u00e8 stata trasmessa in Germania a partire dal 3 settembre 2012 fino al 26 aprile 2013. In Italia \u00e8 stata trasmessa su Rai Gulp a partire dal 12 febbraio 2016. La serie \u00e8 suddivisa in tre parti:"}
{"id": "6057821", "revid": "287204", "url": "https://it.wikipedia.org/wiki?curid=6057821", "title": "Fototeca di Toscana", "text": "Fototeca di Toscana \u00e8 un archivio storico fotografico di propriet\u00e0 della Biblioteca di Sardegna, con sede a Cargeghe, in provincia di Sassari.\nOrigini.\nIl Fondo \u00e8 stato istituito nel 2013, sulla falsariga degli esiti coronati con l'archivio Fototeca di Sardegna e seguendo l'itinerario del Romanico che dalla Sardegna giunge alla Toscana, allo scopo di recuperare, a fini storici, archivistici e pedagogici, la memoria storica della regione Toscana attraverso la raccolta, tutela, valorizzazione e promozione del proprio patrimonio di immagini d'epoca.\nContenuto.\nL'Archivio ospita attualmente oltre 7.000 foto, donate da circa 1200 famiglie, relative a luoghi, fatti e persone di 12 comuni della Toscana relativamente all'arco temporale intercorrente tra la seconda met\u00e0 dell'Ottocento e gli anni Settanta del Novecento. I temi trattati spaziano dalla politica alla vita civile fino alle attivit\u00e0 ricreative. Le foto raccolte, quasi esclusivamente inedite, sono state acquisite in modalit\u00e0 digitale e accompagnate da una scheda didascalica.\nCuratrici.\nFin dagli esordi, l'Archivio si \u00e8 qualificato, caratterizzato e contraddistinto come \"progetto in rosa\", cio\u00e8 interamente affidato alla direzione, al coordinamento e alla cura di soli soggetti femminili, sia nelle sue componenti interne sia nelle collaborazioni esterne."}
{"id": "6057827", "revid": "61051", "url": "https://it.wikipedia.org/wiki?curid=6057827", "title": "ZPU-4", "text": ""}
{"id": "6057837", "revid": "1442080", "url": "https://it.wikipedia.org/wiki?curid=6057837", "title": "Connecticut Open 2016 - Qualificazioni singolare", "text": "Le qualificazioni del singolare femminile del Connecticut Open 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "6057844", "revid": "120369187", "url": "https://it.wikipedia.org/wiki?curid=6057844", "title": "Museo nazionale d'Irlanda", "text": "Il museo nazionale d'Irlanda (in lingua irlandese: \"Ard-Mh\u00fasaem na h\u00c9ireann\"; in lingua inglese: \"National Museum of Ireland\") \u00e8 un museo situato a Dublino, capitale dell'Irlanda.\nOltre alle tre sedi principali di Dublino, esiste anche una filiale del museo nella contea di Mayo, incentrata su arte, cultura e storia naturale irlandese.\nStoria.\nIl museo venne aperto al pubblico il 14 agosto 1877\nCon circa 4.000.000 di oggetti esposti, \u00e8 l'istituzione culturale pi\u00f9 importante in Irlanda.\nLe collezioni archeologiche ripercorrono lo sviluppo della civilt\u00e0 irlandese dall\u2019arrivo delle prime popolazioni dell\u2019Et\u00e0 Mesolitica fino al Tardo Medioevo.\nSezione archeologica.\nLa sezione archeologica del museo nazionale d'Irlanda si trova a Dublino in Kildare Street ed espone reperti della preistoria irlandese (tra cui alcuni oggetti in oro), tesori di chiesa e reperti dell'era vichinga e medievale. L'esposizione \"\"Regno e Sacrificio\" include mummie di palude ben conservate e la celebre scultura lignea dell'uomo di Ralaghan. Sono altres\u00ec esposti oggetti provenienti da Egitto, Cipro e mondo romano, oltre a mostre temporanee allestite regolarmente.\nL'esposizione presenta alcuni famosi esempi della metallurgia celtica dell'alto medioevo irlandese, come il calice di Ardagh, la spilla di Tara e il tesoro di Derrynaflan. I reperti preistorici includono il tesoro aureo di Broighter dell'et\u00e0 del ferro e pi\u00f9 di 50 lunule d'oro (non tutte esposte), e altra gioielleria dell'et\u00e0 del bronzo. Molti di questi reperti vennero trovati nel XIX secolo da persone povere o braccianti agricoli, qualdo l'espansione demografica comport\u00f2 l'inizio della lavorazione delle terre che non erano mai state toccate sin dai tempi del medioevo. Inoltre, senza l'intervento di George Petrie dell'Accademia Reale Irlandese ed altri membri dell'Associazione Reale delle Antichit\u00e0 d'Irlanda, molti di questi oggetti sarebbero stati fusi per il valore intrinseco del materiale, come avvenne in molti casi, nonostante i loro sforzi. La popolazione irlandese moderna invece \u00e8 pi\u00f9 consapevole dell'importanza del proprio patrimonio storico-culturale, come dimostra il salterio di Faddan More rinvenuto e consegnato da un agricoltore nel luglio 2006.\nLe suddette collezioni formano la base per la sezione di archeologia e storia del museo situato in Kildare Street. Tale edificio, progettato da Thomas Newenham Deane e suo figlio Thomas Manly Deane, apr\u00ec nel 1890 come sede del Museo di scienze ed arte di Dublino, il quale fino al 1922 ricomprendeva anche la Leinster House, ora utilizzata come sede del parlamento irlandese.\nSezione di arti decorative e storia.\nLa sezione di arti decorative del e storia del museo nazionale d'Irlanda \u00e8 ospitata presso l'ex caserma militare dedicata al patriota irlandese Michael Collins nel 1922 e conserva il gran sigillo dello Stato Libero d'Iranda (\"S\u00e9ala Mor do Shaorst\u00e1t \u00c9ireann\"). L'edificio restaurato \u00e8 stato aperto al pubblico nel 1997 e al suo interno vi \u00e8 anche il centro amministrativo, un negozio ed una caffetteria.\nLa collezione include mobili, argenti, ceramiche e vetri, cos\u00ec come esempi di vita popolare e del costume, oltre a monete ed armi. Fra gli oggetti pi\u00f9 importanti, vi \u00e8 Il vaso di Fonthill, una porcellana cinese del XIV secolo. Mostre temporanee vengono regolarmente allestite: nell'estate del 2007 furono mostrate al pubblico le repliche di sei alte croci irlandesi, che successivamente furono esposte a livello internazionale.\nL'esposizione \"Soldati e comandanti\"\" racconta attraverso manufatti militari e memorabilia la storia militare dell'Irlanda dal 1550 ad oggi.\nSezione sulla vita campestre.\nLa Sezione sulla vita campestre (\"Country Life\") \u00e8 la parte pi\u00f9 recente del museo e si trova nel villaggio di Turlough, a 8\u00a0km ad est di Castlebar, nella countea di Mayo.\nAperto nel 2001, questo museo di etnografia racconta la vita quotidiana a partire dalla met\u00e0 del XIX secolo fino alla met\u00e0 del XX secolo, con molto materiale utilizzato negli anni 1930 nelle zone rurali irlandesi. Vi sono pannelli illustrativi sull'architettura rurale, sull'ambiente naturale, sulle comunit\u00e0 e sugli sforzi compiuti per il cambiamento delle condizioni di vita.\nSezione di storia naturale.\nIl museo di storia naturale, che \u00e8 parte integrante del museo nazionale d'Irlanda, si trova sempre a Dublino in Merrion Street e conserva esemplari di animali di tutto il mondo.\nLa sua collezione e l'aspetto vittoriano non sono molto cambiati dagli inizi del XX secolo."}
{"id": "6057851", "revid": "1431409", "url": "https://it.wikipedia.org/wiki?curid=6057851", "title": "Tracy Middendorf", "text": "Ha debuttato sul grande schermo nel film \"Nightmare - Nuovo incubo\" di Wes Craven ed \u00e8 nota soprattutto per i suoi ruoli nelle serie \"Scream\", \"Beverly Hills, 90210\", \"Boardwalk Empire - L'impero del crimine\" e \"The Last Ship\". Molto attiva in teatro, ha debuttato a Broadway nel 1998 con la commedia di Eugene O'Neill \"Oh! Wilderness\".\nBiografia.\nCarriera.\nTracy Middendorf nasce a Miami Beach, Florida da una famiglia di origini tedesche. Frequenta il conservatorio d'arte drammatica della SUNY Purchase di New York prima di debuttare in televisione nel ruolo di Carrie Brady nella soap opera \"Il tempo della nostra vita\" nel in 1992, rimpiazzando Christie Clark fino al suo ritorno nel 1993. L'anno successivo debutta sul grande schermo nel ruolo di Julie in \"Nightmare - Nuovo incubo\" di Wes Craven e interpreta Laura Kingman, la fidanzata mentalmente instabile di Steve, nella quarta stagione di \"Beverly Hills, 90210\".\nNel corso degli anni Novanta, prende parte a serie televisive di successo come \"La signora in giallo\", \"\", \"Il tocco di un angelo\", \"The Practice\", \"Millennium\", \"Angel\", \"Ally McBeal\" e \"X-Files\". Appare anche nei film TV \"87\u00ba distretto - L'impronta dell'assassino\" e \"Prove mortali\", accanto a Hilary Swank. Nel 1999 ottiene una piccola parte nel film \"Gioco d'amore\" di Sam Raimi.&lt;br&gt;A teatro, recita in diversi spettacoli tra cui \"Tenera \u00e8 la notte\" di F. Scott Fitzgerald,\n\"Pilgrims\" di Stephen Metcalfe e \"La discesa di Orfeo\" di Tennessee Williams (con cui ottiene una candidatura agli Ovation Awards di Los Angeles per la miglior interpretazione). Debutta a Broadway nel 1998 con la commedia di Eugene O'Neill \"Oh! Wilderness\" al Vivian Beaumont Theater, presso il Lincoln Center. Grazie al suo ruolo da protagonista in \"Estate e fumo\" vince l'Ovation Award come miglior attrice nel 1998.\nNel decennio successivo continua la sua carriera d'attrice in televisione, teatro e cinema. Dopo ruoli da protagonista di puntata in serie quali \"Six Feet Under\", \"JAG - Avvocati in divisa\", \"Dr. House - Medical Division\" e \"CSI - Scena del crimine\", ottiene dei ruoli ricorrenti in \"24\", \"The Division\", \"Alias\" e \"Lost\". Sul grande schermo, appare nei film \"The Assassination\" di Niels Mueller, \"\" di J. J. Abrams, \"El Cortez\" di Stephen Purvis e \"Just Add Water\" di Hart Bochner.&lt;br&gt;\nNel 2002 vince un altro Ovation Award per la sua interpretazione nello spettacolo \"After the Fall\" di Stepen Sachs, che fa il tutto esaurito per sette mesi al Fountain Theatre di Los Angeles. Per lo stesso ruolo, vince inoltre il \"Los Angeles Drama Cristics Circle Award\".\nNel 2010 appare nell'episodio pilota di \"Boardwalk Empire\" di Martin Scorsese, nel ruolo di Babette, la cameriera e manager del bar di Atlantic City \"Babette's Supper Club\". Riprende il ruolo in maniera continuativa nel corso delle prime due stagioni della serie, apparendo per un totale di nove episodi. Dopo aver girato in Brasile il film \"Reaching for the Moon\" \ndi Bruno Barreto, ottiene un ruolo ricorrente nella prima stagione della serie \"The Last Ship\", nel ruolo di Darien Chandler, la moglie scomparsa del protagonista Eric Dane.&lt;br&gt;\nDopo altri ruoli teatrali in opere come \"La signorina Julie\" di August Strindberg, \"Battle of Black and Dogs\", \"Vecchi tempi\" di Harold Pinter, la Middendorf debutta come regista nello spettacolo \"Break\" durante il New York International Fringe Festival nel 2011.&lt;br&gt;\nNel 2015, vince l'American Movie Award come miglior attrice per la sua performance nel cortometraggio \"Snowflake\" dell'italiano Francesco Roder. Nello stesso anno, dopo aver recitato a New York nello spettacolo \"Abundance\", entra nel cast principale della serie di MTV \"Scream\" nel ruolo di Maggie Duvall.\nFilantropia.\nNel 2012, l'attrice ha creato \"Shutter To Think\", un progetto designato ad usare la fotografia come modo di supporto per i programmi che aiutano le ragazze in tutto il mondo. Tramite la vendita di foto personali scattate da attori, scrittori, registi e musicisti famosi, Shutter to Think riesce ad aiutare organizzazioni focalizzate sul creare opportunit\u00e0 per le ragazze. Tra coloro che contribuiscono ci sono Steve Buscemi, Meryl Streep e Nicholas D. Kristof.\nVita personale.\nL'attrice \u00e8 sposata con Franz Wisner, autore del best-seller \"Honeymoon with My Brother \" e ha due figli."}
{"id": "6057852", "revid": "439868", "url": "https://it.wikipedia.org/wiki?curid=6057852", "title": "Unione di comuni Arcipelago Toscano", "text": "L'Unione di comuni dell'Arcipelago Toscano era un'unione di comuni della Toscana, formata dai comuni di Campo nell'Elba, Capoliveri, Marciana, Portoferraio, Rio nell'Elba per la provincia di Livorno e di Isola del Giglio per la provincia di Grosseto.\nStoria.\nDalla precedente esperienza della Comunit\u00e0 montana Elba e Capraia, soppressa nel 2006, con l'ingresso dell'isola del Giglio si ha la nascita della Comunit\u00e0 montana dell'Arcipelago che a sua volta viene soppressa con il subentro, dal 2009, dell'Unione di Comuni dell'Arcipelago Toscano.\nNel 2012 l'Unione viene estinta."}
{"id": "6057853", "revid": "30610", "url": "https://it.wikipedia.org/wiki?curid=6057853", "title": "Arles Panisi", "text": ""}
{"id": "6057855", "revid": "1632387", "url": "https://it.wikipedia.org/wiki?curid=6057855", "title": "Intreccio (narratologia)", "text": "In narratologia, per intreccio si intende l'insieme degli eventi contenuti in un'opera narrativa, visti per\u00f2 non nel loro susseguirsi cronologico e causale, ma nel modo effettivo in cui sono stati disposti dall'autore. Questi infatti pu\u00f2 ricorrere a diversi artifizi narrativi, determinando delle distorsioni rispetto alla sequenza meramente cronologica. Ad esempio, con la prolessi l'autore anticipa al lettore la conoscenza di fatti che sulla linea temporale verranno solo dopo. Viceversa, l'analessi (o \"flashback\") \u00e8 la narrazione posticipata di fatti che sulla linea temporale venivano prima.\nIn questo senso, l'intreccio si contrappone alla \"fabula\", che \u00e8 invece il susseguirsi cronologicamente e causalmente ordinato di una serie di eventi. Intreccio e \"fabula\", entrambi spesso indicati ambiguamente come \"trama\", mettono in evidenza il rapporto dinamico che sussiste tra tempo della storia (cio\u00e8 la temporalit\u00e0 relativa ai fatti narrati) e tempo del racconto (cio\u00e8 la temporalit\u00e0 relativa all'enunciazione della storia, alla sua messa per iscritto). \u00c8 sulla base del rapporto tra questi due diversi orizzonti temporali che \u00e8 possibile comprendere la possibilit\u00e0 di una distorsione temporale in narrativa. Un caso estremamente tipico di rapporto non parallelo tra \"fabula\" e intreccio \u00e8 rappresentato dal romanzo giallo, che pu\u00f2 iniziare con la scoperta di un cadavere e con la ricostruzione degli avvenimenti precedenti (e quindi anche l'identit\u00e0 dell'assassino)."}
{"id": "6057857", "revid": "1442080", "url": "https://it.wikipedia.org/wiki?curid=6057857", "title": "Hockey su prato ai Giochi della XXXI Olimpiade - Torneo maschile", "text": "Il torneo maschile di hockey su prato dei Giochi Olimpici di Rio de Janeiro 2016 si \u00e8 svolto al Centro Nacional de H\u00f3quei di Rio de Janeiro dal 6 al 18 agosto 2016.\nFormula.\n12 squadre sono inizialmente state inserite in due gironi composti da 6 squadre ciascuno in cui ogni squadra affronta le altre appartenenti allo stesso girone. Le prime quattro di ogni gruppo si qualificano ai quarti di finale del torneo a eliminazione diretta, mentre le restanti due squadre vengono eliminate. I vincitori dei quarti avanzano alle semifinali, in cui le due vincenti accederanno alla finalissima per la medaglia d'oro, mentre le due perdenti disputano la finale 3\u00ba-4\u00ba posto che assegna la medaglia di bronzo.\nFase finale.\nTabellone.\n&lt;br&gt;"}
{"id": "6057866", "revid": "287204", "url": "https://it.wikipedia.org/wiki?curid=6057866", "title": "Patricia Reyes Spindola", "text": ""}
{"id": "6057867", "revid": "278406", "url": "https://it.wikipedia.org/wiki?curid=6057867", "title": "Lotta libera ai Giochi della XXXI Olimpiade - 57 kg maschile", "text": "La categoria 57\u00a0kg \u00e8 stata la prima categoria maschile di peso per la lotta libera ai Giochi della XXXI Olimpiade; la gara si \u00e8 svolta il 19 agosto 2016 presso l'Arena Carioca 2.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6057868", "revid": "337298", "url": "https://it.wikipedia.org/wiki?curid=6057868", "title": "Gabriel de Zayas", "text": "Biograf\u00eda.\nStudi\u00f2 all'Universit\u00e0 di Alcal\u00e1 tra gli anni 1545 e 1547 e dopo la laurea inizi\u00f2 subito il servizio presso le segreteria di Filippo II - pressoch\u00e9 al tempo della tonsura clericale, quando aveva 20 anni - e segu\u00ec il principe nei suoi viaggi, particolarmente in Inghilterra negli anni 1554-1555, in occasione del fidanzamento con Maria I d'Inghilterra. Entr\u00f3 nella vita politica all'ombra di Gonzalo P\u00e9rez, che gli dimostra sempre maggiore fiducia e si riferisce a lui come \"il mio servo\" e termina nominandolo, con il figlio Antonio e Juan Luis de Alzamora, suo esecutore testamentario.\nAlla morte di Gonzalo - avvenuta il 12 aprile del 1566 - Zayas, che da lungo lavorava alla Segreteria di Stato, condivise con Antonio Perez l'incarico di segretario di Stato.\nDall'ottobre dello stesso anno, entrambi entrarono a far parte del Consiglio di Stato, anche senza occupare la posizione di segretari reali, nomina che Filippo II conferm\u00f2 loro nel 1567.\nSu specifica richiesta del re, la segreteria di Stato venne scissa in due, assegnando a Zayas l'incarico su Francia, l'impero e l'Inghilterra e ad Antonio P\u00e9rez l'Italia. Zayas, che influ\u00ec molto sulle designazione di Antonio \"per gratitudine alla memoria di suo padre Gonzalo\", si vide sin dall'inizio compromesso per le ambizioni di quest'ultimo. Nel 1576, a seguito di pressioni da parte di Don Giovanni d'Austria, si ritir\u00f2 dai negoziati nelle Fiandre.\nL'ambizione di Perez si andava incrementando e il suo confronto con Mateo V\u00e1zquez, segretario personale di Filippo II, andava crescendo. Zayas, che era un buon amico di Vazquez, rimase coinvolto nei difficili avvenimenti degli anni 1578 e 1579, che si erano conclusi con la caduta e la successiva detenzione di Antonio Perez dopo l'assassinio di Juan de Escobedo, segretario personale di Don Giovanni d'Austria.\nNel 1579 Zayas venne nominato dal re come segretario del Consiglio d'Italia, una posizione assai ambita da Antonio P\u00e9rez, che da allora in poi non avrebbe mascherato ostilit\u00e0 nei suoi confronti. Vazquez scrisse a Filippo II nel marzo 1579: \"Zayas e Antonio P\u00e9rez si incontrarono nella galleria, e non si scoprirono n\u00e9 parlarono tra di loro\".\nLa caduta di Perez, contrariamente a quanto si potrebbe pensare in un primo momento, non voleva dire che le grandi imprese dello Stato dovevano passare nelle mani di Gabriel de Zayas. Fu Juan de Idiaquez che assunse le funzioni dell'onnipotente ministro, ora arrestato per ordine del re. Da allora, Zayas perse influenza, anche se continu\u00f2 nel Segretariato del Consiglio d'Italia, oltre che in Portogallo, dove si trasfer\u00ec con Filippo II negli anni 1580-1583.\nDalla fine del 1592 fu costretto a letto da una malattia e dett\u00f2 il testamento. Mor\u00ec il 13 luglio 1593, e fu sepolto nella cappella dell'Ospedale di San Luca e Nicola di Alcal\u00e1 de Henares."}
{"id": "6057869", "revid": "1528507", "url": "https://it.wikipedia.org/wiki?curid=6057869", "title": "Accordo sulle misure sanitarie e fitosanitarie", "text": "L'accordo sulle misure sanitarie e fitosanitarie (in inglese \"Sanitary and phytosanitary measures\") fu un accordo internazionale sottoscritto nell'ambito dell'Uruguay round (1986-1994), volto a regolare gli strumenti per la difesa della vita e della salute dell'uomo delle piante e degli animali.\nScopi.\nIn base all'Accordo sulle misure sanitarie e fitosanitarie tali misure devono essere necessariamente definite sulla base di standard riconosciuti a livello internazionale quali il Codex alimentarius per i prodotti alimentari o l'Ufficio internazionale di epizootica per i prodotti zootecnici. In base a questo accordo, sono ammessi standard pi\u00f9 restrittivi solo se giustificati da un'adeguata base scientifica per limitare la possibilit\u00e0 che venga utilizzata una definizione strumentale degli standard per proteggere i produttori nazionali.\nL'accordo si occup\u00f2 anche delle nuove scoperte scientifiche dell'epoca, andando a normare anche gli organismi geneticamente modificati.\n\u00c8 tuttora conosciuto come il pi\u00f9 importante accordo internazionale riguardante l'agricoltura."}
{"id": "6057870", "revid": "123956662", "url": "https://it.wikipedia.org/wiki?curid=6057870", "title": "Episodi di Super Vicki (terza stagione)", "text": "Il computer non sbaglia.\nTrama.\nTed collega il conto in banca al suo PC ed insegna a Vicki come usarlo per pagare le bollette, fraintendendo una discussione con Joan comunica alla banca di sospendere il conto del padre in quanto deceduto, la burocrazia della banca non ammette un errore del computer, per convincerli di essere ancora vivo organizza un funerale fasullo \"resuscitando\" dalla bara.\nVicki e Jamie contro gli spacciatori.\nTrama.\nTed riesce ad implementare in Vicki un processore polinucleotide per permetterle di mangiare, il processore pu\u00f2 separare i liquidi dai solidi, i liquidi raffredderanno i circuiti, i solidi creeranno energia e sottoprodotti, ma a scuola verr\u00e0 avvicinata da un tossicodipendente spacciatore, nascondendo goffamente le pillole di droga verranno trovate da Joan che penser\u00e0 siano di Jamie, ma ben presto si scoprir\u00e0 essere Vicki la vittima dello spacciatore, allertato il preside Bryant e la polizia, Vicki e Jamie tenderanno una trappola allo spacciatore per arrestarlo.\nLa gara di giornalismo.\nTrama.\nJamie e Reggie tentano di vincere la gara di giornalismo a scuola, ma devono trovare un articolo sensazionale. Krissy, la nuova compagna di classe scherzando con Vicki afferma che la mensa scolastica serva carne di somaro, sentendolo ripetere da Vicki scrivono ci\u00f2 nell'articolo, il preside la considera un'accusa gravissima, di conseguenza Jamie e Reggie vengono puniti a leggere e riassumere tutto il libro \"Tutti gli uomini del presidente\" scritto da Woodward e Bernstein, i due famosi giornalisti in cui si identificavano.\nTornando a casa dei Lawson Vicki scopre che Krissy \u00e8 una bambina scomparsa, perch\u00e9 la sua foto si trova sulla busta del latte, spaventata corre a casa da suo padre, si scoprir\u00e0 che in realt\u00e0 il padre l'aveva rapita dopo aver perso la causa sull'affidamento, sar\u00e0 questo l'articolo che scriveranno Reggie e Jamie stavolta e cos\u00ec vinceranno la gara di giornalismo!\nChi la fa l'aspetti.\nTrama.\nPer convincere Brandon a traslocare dopo un litigio fanno smuovere a Vicki la casa dall'esterno, facendogli credere che esista una faglia sismica sotto l'intero quartiere, facendogli credere di voler essere i primi a vendere la casa per evitare il deprezzamento, allora Brandon, attaccato al denaro, li implora di poter vendere la sua casa per primo, cos\u00ec pensano di essersene liberati, ma il nuovo proprietario sar\u00e0 un rockettaro rumoroso e padre di 2 figli che avranno una cattiva influenza su Jamie e Vicki, di conseguenza convinceranno Brandon a ricomprare la sua casa dicendogli che in comune avessero rettificato che la faglia in realt\u00e0 dipendeva da un giacimento di petrolio sotto le loro case e che ci\u00f2 li avrebbe tutti resi ricchissimi molto presto.\nRecita di beneficenza.\nTrama.\nMinacciando il licenziamento, Brandon convince Ted ad iscriversi al suo club dei Kariboo, degli strani tizi che si mettono dei berretti con le corna di alce e che fanno il verso \"Oooga Mooga!\", inoltre la compagnia per cui lavora Ted organizzer\u00e0 una recita di beneficenza a cui parteciperanno anche Joan e Vicki fingendo di essere bamboline danzanti a carica a dimensione naturale, dopo che Brandon aveva danneggiato quella vera prestata dal negozio per la recita, mentre Jamie si esibir\u00e0 in giochi di prestigio con Harriet come assistente (sotto ricatto ovviamente).\nPrimo amore.\nTrama.\nKaren Jennings, la figlia del nuovo boss di Ted vorrebbe sposare Jamie, col sostegno dei suoi genitori, Harold e Cynthia Jennings, che prendono troppo seriamente la questione del matrimonio, inoltre venendo a parlare con Ted e Joan portano con loro anche il figlio minore Chip, che intende sposare Vicki, a quel punto Ted e Joan diventano furibondi e le proposte di matrimonio saltano, anche Jamie ne \u00e8 felice, in quanto scopre che l'obiettivo di Karen era quello di sposare un ragazzo da lei considerato senza spina dorsale per poterlo dominare come la madre ha fatto con suo padre e che inoltre avrebbe dovuto per forza studiare da medico per diventare un uomo facoltoso per poterle assicurare una vita di lussi.\nLa buona azione.\nTrama.\nJamie vuole fare una buona azione come membro dei lupetti e decide di farsi amico Josh, un ragazzo sordomuto, quando scopre che quello era il motivo Josh si arrabbia con Jamie, ma accetter\u00e0 le sue scuse quando si chiarir\u00e0 dicendogli di voler comunque essere per davvero suo amico. \nIl super robot.\nTrama.\nTed crea Vanessa, copia evoluta di Vicki, capace anche di prendere decisioni da sola, oltre che ad avere una parlata naturale. Ma ben presto si scoprir\u00e0 che si tratta di una robottina arrogante e presuntuosa, che si rifiuter\u00e0 di ubbidire agli ordini degli umani, che considera inferiori, anche ricorrendo alla forza. Mentre era in procinto di intrappolarli in casa e di darle fuoco come aveva visto fare ad una bambina cattiva in un film in televisione, scopre che Ted sta cercando di spegnerla (tramite un colpo in testa, con lo stesso pulsante presente anche sulla testa di Vicki) per smantellarla, ma si scambia i vestiti con Vicki, ordinandole di non dire una parola, Ted nella foga di spegnerla non presta caso al fatto che sia stata molto silenziosa e la smantella, ordina alla falsa Vicki di portare la valigia contenente la vera Vicki in garage, ma Jamie scopre l'impostora quando chiama Harriet con un nickname che aveva detto solo in presenza sua e di Vanessa. Ma in ogni caso Vanessa torna dal garage con una corda, li lega insieme e mentre sta per dare fuoco alla casa Ted stuzzica la sua presunzione portandola a battersi un colpo in testa per farle provare di essere in grado di compiere giochetti con le braccia e la faccia tipici degli esseri umani. Di conseguenza Vicki verr\u00e0 riassemblata.\nNelle mani del bandito.\nTrama.\nVicki, Jamie ed Harriet rimangono ostaggi di un rapinatore in banca, Ted e Brandon, a casa col morbillo, vedono la notizia al TG e corrono alla banca, alla fine Vicki strappa la pistola dalle mani del rapinatore attirandola a s\u00e9 con la sua \"Personalit\u00e0 magnetica\"\nInfortuni domestici.\nTrama.\nVicki, mostrando la manovra di Heimlich a Brandon viene accusata di avergli troncato il collo ed intende denunciarli per farsi risarcire in denaro, ma si scoprir\u00e0 l'imbroglio con uno stratagemma per dimostrare che non sia affatto infortunato.\nUn bicchiere di troppo.\nTrama.\nTed ottiene un aumento. Mentre festeggia con uno champagne, arriva la signora Fernwald, che si era occupata dell'adozione di Vicki (episodio 10 della 1\u00aastagione) e fraintende credendo che Ted sia diventato un alcolizzato. Costretto a rivolgersi all'alcolisti anonimi, infine riesce a dimostrare di \"aver risolto i suoi problemi con l'alcool\" alla signora Fernwald, mentre Jamie torna da un disastroso appuntamento, che Harriet gli aveva estorto facendogli credere che fosse stato Brandon a concedere l'aumento a Ted e che avrebbe potuto toglierglielo se non fossero usciti insieme.\nUna nuova piscina.\nTrama.\nTed acquista una piscina che monta in cortile, Brandon ed Harriet ovviamente si autoinvitano, Harriet rischia annegare in piscina e viene aiutata a risalire sulla scaletta da Vicki, Harriet decide di sdebitarsi, ma esagerando e volendo fare il bucato dei Lawson rovina i loro indumenti, quindi cercando di convincere Brandon che la responsabilit\u00e0 sia troppo gravosa per la bambina, a quel punto allora si offre di sdebitarsi per Harriet, ma le cose peggiorano, quindi Ted inscena un finto annegamento e convince Brandon di averlo salvato, il debito quindi \u00e8 chiuso. Ted e Joan sono al supermercato, facendo uscire Harriet dalla piscina Vicki cade in acqua, spegnendosi. Brandon insiste per portarla all'ospedale, in ospedale le lastre (a cui non vogliono credere) mostrano i circuiti interni, quando arrivano Ted e Joan convincono il dottore che si tratti di uno scherzo e di andare a cercare le vere lastre, scoprendole il pannello posteriore Ted vede i circuiti zuppi d'acqua e spera di far evaporare l'acqua riattivandola col calore generato dai circuiti, sembra funzionare, anche se la sua scheda audio si \u00e8 bruciata e parla con effetto eco, ma nel frattempo Brandon era svenuto vedendo per caso il pannello e risvegliatosi, per sviare il discorso lo elogiano per averle salvato la vita, a quel punto si vanta di avere i Lawson come debitori, chiedengoli dei servizi, Ted a quel punto lo minaccia di prenderlo a bastonate con una stampella, cos\u00ec Brandon rinuncia a farsi ripagare il debito, ma affermando di non avere pi\u00f9 alcuna intenzione di prestargli soccorso in caso di necessit\u00e0.\nConoscenze famose.\nTrama.\nJamie vuole vincere il concorso radio da D.J. a scuola, scoprendo che Vicki \u00e8 in grado di fare qualsiasi voce abbia sentito alla televisione decide di farla parlare al telefono in trasmissione come Lyle Alzado, un famoso giocatore di football, affermando che si tratti di un suo amico. Caso vuole che si trovi in una scuola vicina e che venga a smascherare Jamie. Viene invitato a cena da Jamie e per Ted \u00e8 una bella sorpresa, perch\u00e9 Brandon ha presentato la sua sorella Ida Mae che oltre ad essere invadente come Brandon, si vanta anche di conoscere decine di personaggi famosi (anzi, forse tutti) compreso lui e Ted intende smascherarla. E la cosa incredibile \u00e8 che aveva sempre detto la verit\u00e0, perch\u00e9 lei ed Alzedo sono grandissimi amici, anzi, fu lei a suggerirgli di giocare a football!\nWhodunit?\nIL TITOLO ITALIANO NON \u00c8 STATO MOSTRATO DURANTE LA TRASMISSIONE IN TELEVISIONE\nTrama.\nJamie \u00e8 sempre pi\u00f9 innamorato della compagna di scuola Jessica, con cui ha anche avuto alcuni appuntamenti in passato. Ma la ragazza \u00e8 molto snob e trova imbarazzanti le dichiarazioni pubbliche di Jamie, cercando di scriverle una lettera d'amore col profumo della madre contenuto nella cartellina, vede arrivare qualcuno e si nasconde sotto la cattedra. Joan lo accusa di aver rubato le risposte al compito in classe che si sarebbe svolto pochi giorni dopo, ma con la macchina della verit\u00e0 (Vicki) scopre chiedendo a tutti i compagni di classe che \u00e8 stata proprio Jessica a rubare le risposte, per comprare il suo silenzio e fargli prendere la colpa gli promette di fidanzarsi con lui, ma Harriet gli dice di averla vista con Ernie, un ragazzo superficiale e vanitoso quanto lei, quindi Jamie per costringerla a confessare (dopo che ormai si era preso la colpa per amor suo) si concia da \"secchione\" ed annuncia a tutta la classe di essere il suo fidanzatino, a quel punto la confessione le verr\u00e0 naturale.\nUn club per Jamie.\nTrama.\nJamie vuole entrare nel club dei teschi urlanti perch\u00e9 si tratta di una banda molto temuta a scuola, ovviamente i teppisti del gruppo non sono d'accordo, ma Vicki lo protegge, sollevando Bestia, il capogruppo, che allora decide di farli entrare nella banda per sfruttare la forza di Vicki. Ma intender\u00e0 sfruttare Jamie come palo per dei furti, che ovviamente vorr\u00e0 uscire dalla banda e per questo verr\u00e0 punito con un pugno in un occhio. Ma i ragazzi della scuola (ed il preside) prenderanno il coraggio di Jamie da esempio e la banda verr\u00e0 espulsa da scuola!\nLa promozione.\nTrama.\nTed vuole ottenere una promozione dal signor Jennings mostrandogli la verit\u00e0 su Vicki, ma Brandon, interessato alla promozione anche lui, ordina ad Harriet di convincere Vicki a comportarsi da maleducata col signor Jennings, che stima solo i bambini beneducati, quindi Ted non potr\u00e0 dirgli la verit\u00e0, in quanto Vicki sarebbe comunque una delusione per il signor Jennings, dopo le birichinate commesse sotto consiglio di Harriet. Sar\u00e0 Brandon ad ottenere la promozione, ma al polo nord! \nIl primo ballo.\nTrama.\nPrecedentemente Ted aveva implementato un \"apparato digerente\" in Vicki, in grado di farla mangiare per trasformare il cibo in energia, ma da sola non era in grado di sapere quando fosse il momento di farlo, di conseguenza le installa un regolatore, per istigarle un \"senso di appetito\" quando il livello di carica scender\u00e0 sotto una certa soglia, non \u00e8 stata regolata molto bene e di conseguenza mangia moltissimo. Viene invitata da Ernie (gi\u00e0 occupato con Jessica) ad andare al ballo con lui, di conseguenza scarica Jessica. Anche Warren per\u00f2 voleva portare al ballo Vicki.. Nel pomeriggio Vicki ha mangiato talmente tanto da essersi gonfiata come una balena, Ernie, superficiale, la scarica dicendo di voler tornare da Jessica. Warren comunque non \u00e8 affatto inorridito dall'aspetto di Vicki e vorrebbe comunque portarla al ballo, anche se non potrebbe lasciare sua sorella a casa da sola, commosso dal gesto Jamie si offre di invitare la sorella di Warren, che non \u00e8 molto bella, ma la sera del ballo scopre di essere stato scaricato, proprio lui, da una ragazza occhialuta e non molto attraente! Nel frattempo Vicki \u00e8 stata riparata, il regolatore adesso funziona come dovrebbe ed \u00e8 tornata normale, Warren si scusa per il comportamento della sorella, ma rassicura Jamie di avergli trovato un'altra ragazza, aprendo alla porta, convinto fosse una racchietta scelta da Warren scopre invece con sorpresa che si tratta di Jessica, che non ha perdonato il comportamento di Ernie, i sogni di Jamie si sono avverati!\nLa pubblicit\u00e0.\nTrama.\nEssendo molto brava a replicare la pubblicit\u00e0 in TV, Vicki viene adocchiata da un produttore per recitare per la pubblicit\u00e0 dei cereali per bambini. Ma Vicki assaggiando uno solo dei cereali riesce risalire agli ingredienti e alle percentuali contenute in essi, che si scoprono essere pieni di zucchero, rifiutandosi di fare parte dello spot di cereali tanto nocivi per i bambini i Lawson si fingono dei fanatici desiderosi di far apparire la figlia ovunque e di volersi intromettere nella regia, cos\u00ec il produttore rinuncia a trasmettere lo spot di Vicki, stufo del comportamento \"invadente\" dei genitori.\nAgenzia immobiliare.\nTrama.\nJoan vuole tentare di diventare un'agente immobiliare, Scherzando con Ted fingendo di vendergli la casa (che firma un contratto in bianco) viene poi imitata da Vicki quando giungono i suoi primi clienti a casa, finendo per vendergli la LORO casa, grazie anche alla precedente firma di Ted. Per convincerli a recedere il contratto li convince che la casa sia in pessime condizioni (grazie alla forza sovrumana di Vicki) ed il piano ha successo.\nLa casa stregata.\nTrama.\nDurante un temporale Vicki riaccende il contatore della luce e proprio in quel momento un fulmine si abbatte sulla casa, mandandola in sovraccarico. Strani eventi si verificano in casa, oggetti che si muovono da soli e televisore che cambia canale da solo. Chiamando i parapsicologi scoprono che la fonte di tutto \u00e8 Vicki, anche se gli acchiappafantasmi pensano sia posseduta. Ted invece capisce che il sovraccarico ha deviato il suo fascio magnetico, infatti gli oggetti che si muovevano da soli erano tutti di metallo. Per mandare via i parapsicologi Vicki al buio proietta un finto fantasma che finger\u00e0 di farsi intrappolare da un loro marchingegno.\nReggie si innamora.\nTrama.\nReggie si innamora di Brandine, una bellissima ragazza, che per\u00f2 \u00e8 gi\u00e0 impegnata con Tyrone. Inoltre nel guardarla negli occhi non riesce a pronunciare alcuna parola e la ragazza finisce per ridere di lui. Jamie, sapendo che met\u00e0 della classe non ha il telefono, decide di farsi pagare per offrirgli un servizio di segreteria telefonica, ovviamente sar\u00e0 Vicki a registrare tutti i messaggi. Sentendo il messaggio di Tyrone che non potr\u00e0 andare ad un appuntamento con Brandine, decidono di combinare un incontro con Reggie, che comunque non riuscir\u00e0 ad aprire bocca, nemmeno coi suggerimenti di Vicki che ha letto il libro romantico \"Cyrano de Bergerac\" che Harriet le aveva dato per farlo leggere a Jamie. Alla fine Vicki dir\u00e0 a Brandine ci\u00f2 che il timido ragazzo non riesce a dire in sua presenza e la ragazza si riveler\u00e0 molto lusingata da quei complimenti e finir\u00e0 per preferire Reggie a Tyrone.\nUna storia d'amore.\nTrama.\nTed installa LES sul suo computer, un'intelligenza artificiale in grado di provare emozioni umane, con l'intento di installarle anche in Vicki in futuro. Il computer per\u00f2 si innamora di Vicki ed installa in lei parte del software emozionale, diventeranno gelosi l'uno dell'altra e progetteranno di scappare guidando l'auto di Ted, ma sull'ultimo riusciranno a far dire a Vicki di essere fidanzata anche con un altro computer e LES, gelosissimo, si autodistrugger\u00e0 facendo tornare Vicki alla normalit\u00e0.\nScioperi a catena.\nTrama.\nAlla compagnia di Ted scoppia lo sciopero, anche Jamie intende scioperare in classe coi compagni per richiedere meno compiti. Joan acconsente allo sciopero per motivi formativi, ma non acconsente a favorire le loro richieste. A casa poi Jamie e Vicki scioperano anche con Ted per una paghetta pi\u00f9 alta e mentre Ted decide di trattare chiede a Joan di mettere su la cena, a quel punto anche Joan decide di scioperare.\nIl gruppo rock.\nTrama.\nJamie e Reggie vorrebbero formare una band, ma non sanno suonare la tastiera. Vicki impara velocemente, ma per farli conoscere ad un produttore (che conosce sua zia Ida Mae) Harriet pretende di essere ammessa nella band. A cena Ida Mae scivola sulla cera e perde la memoria. Per un po', credendo di essere cinese come il dottore che l'ha visitata e vedendo il fratello Brandon come un maniaco, decide di vivere in casa dei Lawson. Cadendo di nuovo riacquista la memoria ed il produttore viene a vedere i ragazzi. Lo spettacolo gli piace, ma afferma che sia necessaria la maggiore et\u00e0 per fare successo. I ragazzi restano un po' delusi.\nArrivano i russi.\nTrama.\nPer una gara tra scuole medie americane e russe, il professor Boris si presenta con un ragazzo molto sofisticato di nome Vladimir. Il ragazzo \u00e8 intelligentissimo, ma Jamie scopre presto trattarsi di un robot, Ted allora decide di far partecipare Vicki contro di lui, per sconfiggere il presuntuoso professore russo. Durante la gara Vicki e Vladimir sono allo stesso livello, durante una pausa Ted decide di manomettere la programmazione di Vladimir, che durante la gara afferma di voler essere americano e di preferire l'America alla Russia, mettendosi anche a cantare l'inno nazionale americano. Boris infuriato tenta di riprogrammarlo e viene messo con le spalle al muro da Ted. Decide quindi di ritirarsi per evitare la prigione.\nLa moglie del vicino.\nTrama.\nBrandon vuole farsi assumere da una ditta giapponese concorrente e trasferirsi a Tokyo, per questo dovr\u00e0 con la sua famiglia fare una buona impressione ad un dirigente. Purtroppo ha litigato con Bonnie, quindi chiede a Joan di fingersi sua moglie e di chiedere a Vicki di fingersi Harriet. Pur di farli partire per il Giappone acconsente, ma dimentica di spiegare il piano a Ted, Harriet entra in casa dei Lawson e riporta le urla della madre al padre davanti al dirigente, anche Ted, ignaro del piano torna a casa e bacia Joan, adesso il dirigente \u00e8 davvero confuso. Viene rassicurato da Brandon e Joan ma solo per venire a sapere che il presidente ha deciso di affidare il posto vacante a suo figlio invece che a Brandon.."}
{"id": "6057878", "revid": "125968314", "url": "https://it.wikipedia.org/wiki?curid=6057878", "title": "Capitano (nautica)", "text": "Capitano (con le sue varie accezioni) \u00e8 un titolo professionale marittimo posseduto, da quanti ne ricevettero il rilascio, a norma dei contenuti del mutato art 123 del CdN, sia quali ufficiali di coperta sia quali ufficiali di macchina. I titoli di All. Cap lc, Asp Cap lc, Cap di lc e Cap Sup lc, furono rilasciati a tutto l'anno 2007 a quanti ne avessero avuto diritto. \u00c8 bene ricordare che In lingua inglese, quando si parla di cose di mare o di aviazione civile, il termine \"captain\" acquisisce il significato semantologico di \"comandante\"; \"the Captain\" ha il significato di \"il Comandante\". Lo stesso, pr quanto in uso, \u00e8 il termine pi\u00f9 appropriato per poter indicare il \"comandante di una nave\" ed il \"comandante di un aereo di linea. Il titolo e l'appellativo di \"capitano\", soventemente utilizzati a sproposito nel mondo dell'informazione non specializzata non dovr\u00e0 essere confuso con quello di comandante. \nMarina mercantile.\nStoria.\nNella storia della Marina Mercantile Italiana sono esistiti i \"titoli professionali marittimi\" di \"capitano di lungo corso\", \"capitano superiore di lungo corso\", \"capitano di macchina\" e \"capitano superiore di macchina\".\nIn riferimento a quanto disciplinato dal Codice della navigazione, dopo il diploma all'Istituto nautico, i possessori dei titoli ad indirizzo \"capitano di lungo corso\" potevano assumere il comando di navi di qualunque tipo e di qualunque tonnellaggio e per qualunque destinazione senza nessuna limitazione, cos\u00ec come i possessori dei titoli di \"capitano di macchina\" potevano assumere la direzione di macchina su navi di qualunque tipo, di qualunque tonnellaggio e con impianti per la propulsione e per la produzione di energia elettrica senza nessuna limitazione di potenza.\nLa denominazione di \"capitano\" per questi titoli professionali marittimi \u00e8 stata aggiornata prima con il decreto ministeriale 5 ottobre 2000 e successivamente dal decreto ministeriale del 30 novembre 2007 (e sue successive modificazioni) che ha istituito i Certificsti di competenza da Primo ufficiale di coperta e Primo ufficiale di macchina.\nDM 5 ottobre 2000.\nCon il decreto ministeriale 5 ottobre 2000 per la sezione di coperta i titoli di \"capitano superiore di lungo corso\" e di \"capitano di lungo corso\" previsti rispettivamente dall'articolo 249 e dall'articolo 248 del regolamento sulla navigazione marittima venivano sostituiti dal Certificato di Competenza da comandante, per i \"capitani superiori di lungo corso\" e a determinate condizioni per i \"capitani di lungo corso\", mentre per la sezione macchina i titoli di \"capitano di macchina\" e di \"capitano superiore di macchina\" venivano sostituiti dal Certificato di competenza da Direttore di macchina. \nCon lo stesso decreto venivano istituiti per la sezione di coperta i CoC da comandante di 2\u00aa classe, che sostituiva i precedenti titoli di \"aspirante capitano di lungo corso\" (che era previsto dall'articolo 250 del regolamento sulla navigazione marittima) e di \"padrone marittimo di 1\u00aa e 2\u00aa classe e di \"marinaio autorizzato al traffico\" (titoli che erano previsti dall'articolo 253 del citato regolamento), mentre furono di nuova istituzione i CoC da comandante di 3\u00aa classe e comandante di 4\u00aa classe e quelli di ufficiale di navigazione e ufficiale di navigazione di 2\u00aa e 3\u00aa classe.\nPer la sezione di macchina venivano istituiti i CoC da \"direttore di macchina di 2\u00aa classe\", che sostituiva i precedenti titoli di \"aspirante capitano di macchina\" e di \"meccanico navale di 1\u00aa classe specializzato\", mentre il titolo di \"meccanico navale di 2\u00aa classe\" veniva sostituito dal CoC di ufficiale di macchina.\nCapitano.\nL'articolo 4 del DM 5 ottobre 2000 stabiliva i requisiti per conseguire il titolo di \"Capitano\" e le relative mansioni. Chi era in possesso del titolo di \"Capitano\" poteva imbarcare in qualit\u00e0 di primo ufficiale di coperta a bordo di navi senza limitazioni riguardo alle caratteristiche e alla destinazione della nave.\nPer conseguire il certificato di capitano occorrevano i seguenti requisiti:\nCapitano di 2\u00aa classe.\nL'articolo 5 del DM 5 ottobre 2000 stabiliva i requisiti per conseguire il titolo di \"capitano di 2\u00aa classe\" e le relative mansioni. Chi era in possesso del titolo di \"capitano di 2\u00aa classe\" poteva imbarcare in qualit\u00e0 di primo ufficiale di coperta a bordo di navi aventi stazza lorda compresa tra 500 e 3000 tonnellate senza limitazioni riguardo alla destinazione della nave.\nPer conseguire il certificato di capitano occorrevano i seguenti requisiti:\nDM 30 novembre 2007.\nCon il decreto ministeriale 30 novembre 2007 il titolo di comandante veniva esteso anche al comandante di 2\u00aa, 3\u00aa e 4\u00aa classe mentre i titoli di \"capitano\" e \"capitano di 2\u00aa classe\" venivano sostituiti dal titolo di primo ufficiale e vennero unificati i titoli di ufficiale di navigazione.\nCon la nuova normativa il \"capitano\" diventava equipollente al \"primo ufficiale di coperta\" su navi di stazza lorda pari o superiore a 3000 GT e il \"capitano di 2\u00aa classe\" equipollente al \"primo ufficiale di coperta\" su navi di stazza lorda compresa tra 500 e 3000 tonnellate di stazza lorda, mentre l'ufficiale di navigazione di 3\u00aa classe \u00e8 diventato equipollente a ufficiale di navigazione su navi che compiono viaggi costieri. Per quanto riguarda l'equipollenza dei titoli di comandante, il titolo di comandante di 2\u00aa classe \u00e8 diventato equipollente al titolo di comandante su navi di stazza lorda compresa tra 500 e 3000 tonnellate di stazza lorda, quello di comandante di 3\u00aa classe al titolo di comandante su navi che compiono viaggi costieri su navi di stazza lorda fino a 2000 tonnellate di stazza lorda e il comandante di 4\u00aa classe equipollente al titolo di comandante su navi che compiono viaggi costieri su navi fino a 500 tonnellate di stazza lorda\nPer la sezione di macchina il titolo di \"direttore di macchina\" veniva esteso anche al precedente titolo di \"direttore di macchina di 2\u00aa classe\", che veniva abolito e agli ufficiali di macchina ex \"meccanici navali di 2\u00aa classe specializzati\" e veniva istituito il titolo di primo ufficiale di macchina.\nNautica da diporto.\nSezione di coperta.\nIl capitano del diporto pu\u00f2 essere imbarcato su navi da diporto anche adibite al noleggio senza limiti come primo ufficiale di coperta, ovvero pu\u00f2 essere imbarcato come comandante su navi da diporto anche adibite al noleggio inferiori a 500 GT. \nPer conseguire il certificato di capitano del diporto occorrono i seguenti requisiti: \nSpecializzazione vela.\nPer lo svolgimento della professione a bordo di unit\u00e0 dotate di propulsione velica \u00e8 istituita la \"specializzazione vela\" della sezione coperta, che si consegue con il superamento di un esame teorico-pratico ed \u00e8 annotata sul libretto di navigazione.\nLa prova teorica \u00e8 svolta in base ai programmi stabiliti con decreto del Ministero delle infrastrutture e dei trasporti.\nLa prova pratica di navigazione a vela si svolge innanzi alla commissione d'esame integrata da un istruttore velico designato dalla Federazione Italiana Vela (FIV) o dalla Lega Navale Italiana (LNI).\nSezione di macchina.\nIl capitano di macchina del diporto pu\u00f2 essere imbarcato in qualit\u00e0 di primo ufficiale di macchina su navi da diporto anche adibite al noleggio ovvero pu\u00f2 essere imbarcato in qualit\u00e0 di direttore di macchina su navi da diporto anche adibite al noleggio aventi un apparato motore principale con potenza di propulsione inferiore a 3000\u00a0kW.\nPer conseguire il certificato di capitano di macchina del diporto occorrono i seguenti requisiti: \nNel mondo.\nIn molte marine sia mercantili che militari \"capitano\" \u00e8 il titolo che contraddistingue il comandante della nave.\nStati Uniti.\nNella marina mercantile americana il \"capitano\" (inglese: \"captain\") \u00e8 il comandante della nave, mentre nella scala gerarchica militare della US Navy e della US Coast Guard corrisponde al grado STANAG NATO OF-5, che nella Marina Militare Italiana equivale a quello di capitano di vascello. Nel Corpo dei Marine (USMC) il grado di \"captain\" rappresenta il massimo grado dei \"Company officers\", come nell'esercito USA (US Army) e nell'aviazione militare (United States Air Force) corrispondente al capitano delle forze armate italiane\nRegno Unito.\nNella Marina mercantile britannica e in quelle del Commonwealth e nelle marine di tradizione anglosassone il \"capitano\" (inglese: \"captain\") \u00e8 il comandante della nave, mentre nella Royal Navy e nelle altre marine di tradizione anglosassone, come nella US Navy il grado di capitano corrisponde al capitano di vascello della Marina Militare Italiana. Nel corpo dei Royal Marines il grado di \"captain\" corrisponde al \"captain\" del British Army, omologo del capitano dell'Esercito Italiano, mentre il grado di capitano della Royal Navy nelle altre forze armate britanniche ha come omologo quello \"group captain\" nella Royal Air Force ambedue equiparati a colonnello del British Army e del Corpo dei Royal Marines.\nRussia e Unione Sovietica.\nNella Marina dell Federazione Russa, cos\u00ec come in precedenza nella Marina sovietica, il grado di capitano appartiene al grado degli ufficiali superiori:\nAnaloga denominazione e gerarchia della marina russa ha la Marina albanese.\nGrecia.\nNella marina mercantile greca la denominazione del comandante \u00e8 \"Ploiarchos\" (greco: \u03a0\u03bb\u03bf\u03af\u03b1\u03c1\u03c7\u03bf\u03c2), dal greco ploion+archo (\u03a0\u03bb\u03bf\u03b9\u03bf\u03bd+\u03ac\u03c1\u03c7\u03c9 da ploion = scafo e archo = padrone) mentre nella Marina militare greca e nella Guardia costiera greca il grado di \"ploiarchos\" (abbrev: Pchos) \u00e8 omologo del capitano di vascello della Marina Militare Italiana\nPaesi di lingua spagnola.\nNelle marine militari di lingua spagnola il grado \u00e8 \"Capit\u00e1n de nav\u00edo\", omologo del capitano di vascello della Marina Militare Italiana."}
{"id": "6057889", "revid": "61051", "url": "https://it.wikipedia.org/wiki?curid=6057889", "title": "ZPU-1", "text": ""}
{"id": "6057891", "revid": "61051", "url": "https://it.wikipedia.org/wiki?curid=6057891", "title": "ZPU-2", "text": ""}
{"id": "6057892", "revid": "2195127", "url": "https://it.wikipedia.org/wiki?curid=6057892", "title": "L'ultima battaglia (Troisi)", "text": "L'ultima battaglia, romanzo fantasy di Licia Troisi pubblicato nel 2012; \u00e8 il quinto ed ultimo libro della saga de \"La ragazza drago\".\nTrama.\nLa storia riprende da dove si era interrotta nel quarto libro, ossia da quando Nidhoggr usa il frutto di Thuban per spezzare definitivamente il sigillo magico che lo imprigionava sottoterra.\nIl frutto gli viene consegnato da Ofnir, un umano che all'epoca di Draconia era un alleato delle viverne, e che trad\u00ec Lung perch\u00e9 risentito nei suoi confronti, a causa di un'immotivata gelosia possessiva. Per premiare il fedele servo, Nidhoggr gli squarcia il ventre con un artiglio e gli infonde il suo sangue; in questo modo Ofnir, pur essendo un umano, potr\u00e0 condividere parte dell'essenza della Grande Viverna ed utilizzare qualunque potere in correlazione con i serpenti. Ora Nidhoggr \u00e8 finalmente libero, e dal Lago di Albano s'invola per dare inizio al suo regno di terrore.\nSofia, nel frattempo, animata da uno strano spirito di preveggenza, si risveglia dopo una notte insonne e scopre che non solo il cielo si \u00e8 completamente oscurato, ma anche che il professore ed il maggiordomo Thomas sono stati Assoggettati, infatti i loro occhi sono rossi, i loro corpi sono ricoperti da una spessa armatura metallica da cui appaiono lame letali, e la loro coscienza \u00e8 stata soggiogata da Nidhoggr. Sofia e Lidja (anche lei rimasta alla villa) riescono ad evitare l'attacco dei due, legandoli, e confinandoli nella stanza della Gemma, dove il professore riesce a riprendere il controllo di s\u00e9 grazie alla sua natura di Custode a patto che non si allontani dal luogo. Per Thomas, invece, non c'\u00e8 nulla da fare, e viene addormentato con un sonnifero.\nGiungono frattanto Fabio e Karl (questi ultimi erano usciti dalla villa per cercare l'ultimo frutto) ma anche Chloe, Ewan e la loro madre Gillian. Questi raccontano che il mondo intero \u00e8 in balia di oscure forze naturali: il sole \u00e8 sparito, nubifragi e terremoti sconvolgono la Terra, e tutti gli esseri umani, eccezion fatta per Gillian in quanto madre dei Draconiani, sono stati assoggettati. La verit\u00e0 \u00e8 ormai evidente a tutti: Nidhoggr \u00e8 tornato. La notizia viene confermata dalla stessa Nidafjoll che, a causa del suo recente tradimento nei confronti del suo signore, chiede ai Draconiani di ospitarla nella villa protetta dalla Gemma dopo essere scampata da un attacco di Ofnir. Nida spiega inoltre ai Draconiani come Nidhoggr abbia potuto liberarsi usando il frutto di Thuban, rompendolo in tre pezzi, sopra il sigillo, e di come Sofia non possa percepire dove siano finiti i frammenti poich\u00e9 intrisi del sangue della Grande Viverna che blocca le sue visioni.\nDopo che Fabio si sottopone ad una pericolosa iniezione, ricevendo parte del sangue di Nida, i ragazzi riescono a scoprire dove si trovino i tre frammenti e decidono di dividersi per cercarli: Sofia e Fabio si recheranno a Matera, Lidja ed Ewan andranno a Palermo, e Karl e Chloe si recheranno a Napoli. Per non essere percepiti dagli Assoggettati, inoltre, ciascun Draconiano potr\u00e0 trasformarsi solo in riva al mare (in modo da volare lontano dalla terraferma dove gli Assoggettati non possono raggiungerli) e porter\u00e0 con s\u00e9 un ciondolo contenente il sangue di Nida (che \u00e8 parte della stessa Grande Viverna) per schermare i loro poteri. Il viaggio \u00e8 periglioso e ciascun gruppo incontra delle difficolt\u00e0, anche a causa delle calamit\u00e0 naturali che sconvolgono ogni meta, ma alla fine tutti recuperano un frammento del frutto.\nA Palermo, in particolare, Ewan si dichiara a Lidja poco prima di venir attaccato dagli Assoggettati (per percepire il frutto il ragazzo \u00e8 stato costretto a togliersi il ciondolo) e perdere ogni contatto con il suo drago a causa di una grave ferita all'Occhio della Mente. Quando ci\u00f2 accade Chloe, gi\u00e0 tornata a Roma con Karl (anch'egli ferito gravemente al neo sulla fronte e privato del suo drago), perde ogni contatto con Kuma. Sofia e Fabio, nel frattempo, hanno per caso trovato la vecchia casa dei genitori di Sofia, dove si \u00e8 rifugiata pure Beatrice (che in quanto madre di una Draconiana non \u00e8 caduta vittima dell'assoggettamento). Sofia, ancora ferita dal rifiuto materno, respinge pi\u00f9 volte le offerte di pace di Beatrice, che vorrebbe aiutarli, e che nel frattempo si \u00e8 pentita di aver allontanato Sofia ad Edimburgo. Nel disperato tentativo di farsi perdonare, Beatrice recupera l'ultimo frammento del frutto, morendo nell'impresa e riuscendo a riconciliarsi all'ultimo momento con la figlia. L'esperienza vissuta, tuttavia, riavvicina Sofia e Fabio, i quali ora sentono di comprendersi pi\u00f9 di prima e, baciandosi, si rimettono insieme.\nQuando tutti i Draconiani sono finalmente tornati a Castel Gandolfo nella Villa del professore, scoprono che l'unico modo per riunire i frammenti del frutto \u00e8 incollarli con la linfa della Gemma che protegge la casa, sacrificando cos\u00ec la barriera protettiva che impedisce alle centinaia di Assoggettati accalcati al suo esterno di attaccarli. Il sacrificio tuttavia \u00e8 necessario, ma \u00e8 reso ancora pi\u00f9 alto dal fatto che non solo Sofia \u00e8 costretta a lasciare il professore (i Draconiani e Gillian fuggiranno con il sottomarino nelle profondit\u00e0 del lago dove un tempo sorgeva Draconia), ma anche perch\u00e9 pure Lidja e Fabio vengono feriti gravemente all'Occhio della Mente e perdono ogni contatto con i loro draghi. Ogni speranza sembra svanita: quattro draghi paiono morti, e i Draconiani sono soli in mezzo ad una citt\u00e0 distrutta.\nInaspettatamente, per\u00f2, la sola Sofia, l'unica ancora in possesso dei propri poteri, riesce a raggiungere Draconia, ormai una citt\u00e0 fluttuante ed invisibile nel cielo, portando con s\u00e9 i frutti dell'Albero del Mondo. Qui incontra il proprio avo che per primo accett\u00f2 di ospitare in s\u00e9 Thuban, Lung, che, dopo aver ridato vita all'Albero del Mondo (liberando cos\u00ec tutti gli esseri umani dall'assoggettamento ed aver fatto risorgere il sole sulla Terra), la informa che i draghi non potranno pi\u00f9 tornare sulla Terra e che spetter\u00e0 agli esseri umani Draconiani l'arduo compito di sconfiggere Nidhoggr per sempre. A tal fine, le consegna sei sfere, dicendole che serviranno a lei ed ai suoi amici per la battaglia finale. Sofia ritorna cos\u00ec magicamente al centro del lago, ma al posto dei frutti ora ha con s\u00e9 le sfere che vanamente i suoi amici provano ad attivare. Sofia, al contrario, riesce subito ad evocare i poteri della sua sfera che, infatti, si trasforma in una spada verde.\nConvinta di essere la sola Draconiana rimasta, e di non poter chiedere ai suoi amici di combattere senza poteri, Sofia si reca da sola a Villa Mondragone per sconfiggere Nidhoggr. Fabio e gli altri Draconiani, per\u00f2, la raggiungono per aiutarla e finalmente, animati da un nuovo coraggio, tutti riescono ad attivare le loro sfere (che si trasformano in splendide armi) ed a richiamare lo spirito dei rispettivi draghi che, seppur separati dal corpo dei ragazzi, iniziano a combattere al loro fianco. Durante la lotta, Nida, ormai definitivamente passata dalla parte dei Draconiani, viene uccisa da Ofnir, tramutatosi in un mostruoso serpente gigante, a sua volta ucciso da Fabio dopo che i quattro draghi della Guardia lo hanno sfinito e ferito pi\u00f9 volte. Thuban nel frattempo dice a Sofia che l'unico modo per sconfiggere Nidhoggr \u00e8 che la ragazza li trafigga insieme con la spada, cosa che a malincuore Sofia fa. Tutto viene invaso dalla luce e ogni cosa scompare. Sofia si risveglia magicamente in un letto d'ospedale con al suo capezzale il professore che le racconta di uno strano incidente d'auto in cui Sofia sarebbe stata coinvolta. Il professore e l'intera umanit\u00e0 infatti nulla ricordano dell'accaduto.\nAnche Sofia, sulle prime, teme sia stato tutto un sogno, ma poi due episodi le fanno capire che non \u00e8 cos\u00ec: il ritrovamento della propria sfera e l'arrivo a Castel Gandolfo di Fabio, venuto a cercarla dal luogo in cui si era risvegliato e memore come lei di ogni cosa. Poco a poco tutti i Draconiani, gli unici a ricordare la battaglia tra Draghi e Viverne, si riuniscono: Lidja si trova con il suo circo a Roma e si reca spesso a trovare Sofia ed il professore, Ewan e Chloe, svegliatisi ancora ad Edimburgo, convincono la madre a trasferirsi in Italia, e Karl, ritrovatosi in un orfanotrofio a Monaco, viene adottato dal professore e va a vivere con Fabio e Sofia a Castel Gandolfo. Pur non ricordando nulla, infatti, il professore avverte di essere molto legato a tutti gli ex Draconiani ed \u00e8 felice di averli vicini. Lidja ed Ewan frattanto sono ufficialmente diventati una coppia, cos\u00ec come Fabio e Sofia, mentre tra Karl e Chloe comincia a nascere un tenero innamoramento. Tutti hanno ritrovato le proprie sfere magiche al loro risveglio, ed il libro si conclude con i sei ragazzi che le gettano nel Lago di Albano dove le ex armi magiche vengono risucchiate sul fondale, nella bolla trasparente dove un tempo sorgeva la fu citt\u00e0 di Draconia.\nPersonaggi.\nDraconiani.\nSofia Schlafen: ragazzina di 15 anni, spesso insicura, ma anche generosa e capace nei momenti difficili di mostrare un coraggio inaspettato e di non perdere mai la speranza. Viene adottata dal professor Schlafen che per lei \u00e8 a tutti gli effetti come un padre. Ha i capelli ricci e rossi, due grandi occhi verdi e svariate lentiggini attorno al naso. \u00c8 la protagonista della storia. Dentro di lei risiede lo spirito di Thuban, il drago con il potere della vita. Pu\u00f2 infatti far crescere liane e piante che usa per immobilizzare gli avversari, o per attaccare, ed \u00e8 in grado di produrre la clorofilla dell'Albero del Mondo (letale per le viverne, ma benefica per i draghi). S'innamora a prima vista di Fabio con cui alla fine si metter\u00e0 insieme e ha per migliore amica Lidja. Ha per arma una spada verde ed \u00e8 il capo dei Draconiani.\nLidja: ragazza di 15 anni e fin dall'inizio \u00e8 descritta come molto carina, atletica, con lunghi capelli corvini ed occhi scuri. \u00c8 orfana e fa la trapezista nel circo natio sino al suo trasferimento a casa del professore. Dentro di lei risiede lo spirito di Rastaban, il migliore amico di Thuban. Lidja ha il potere della telepatia e della telecinesi: pu\u00f2 collegarsi al pensiero altrui, erigere barriere protettive e scagliare oggetti contro i nemici. \u00c8 la migliore amica di Sofia, mentre a causa del suo carattere leale all'inizio fatica a capire l'incostanza di Fabio. Si prende una cotta per Ewan, per nulla scoraggiata dal successo di quest'ultimo con le ragazze, riuscendo alla fine a mettersi con lui.\nLa sua arma \u00e8 una frusta rosa magenta ed \u00e8 la Draconiana pi\u00f9 intraprendente e convinta nella causa.\nFabio Szilard: ragazzo di 16 anni, alto, magro, con voluminosi ricci scuri ed occhi neri. In lui alberga Eltanin, il drago che doma il fuoco e che in passato per un po' combatt\u00e9 con Nidhoggr, tradendo i suoi amici prima di pentirsi. Ha un carattere forte e solitario, tanto che spesso preferisce agire da solo, o usare mezzi che normalmente gli altri Draconiani non considerano etici. La sua indole tormentata \u00e8 dovuta al suo difficile passato ed al suo trascorso di traditore. I suoi poteri sono quelli pi\u00f9 sviluppati e pericolosi. Dopo aver ucciso Ratatoskr per vendetta, capisce di voler cambiare per essere una persona migliore. \u00c8 innamorato, ricambiato, di Sofia, ma decide di lasciarla dopo averla baciata pi\u00f9 volte, per non dover soffrire nel vederla rischiare la vita durante la battaglia contro le viverne. Alla fine per\u00f2 capisce di non poter rinunciare a lei e spesso accorrer\u00e0 in suo aiuto e la supporter\u00e0 sino a che non si metteranno insieme.\nLa sua arma \u00e8 una lancia dorata, striata di nero in memoria del tradimento suo e di Eltanin, e del gruppo \u00e8 il Draconiano pi\u00f9 tormentato a causa dei suoi errori passati, ma anche quello pi\u00f9 forte e letale perch\u00e9 ben comprende la psicologia dei nemici visto che in passato \u00e8 stato uno di loro.\nKarl Lehmann: ragazzo di 15 anni in cui alberga lo spirito di Aldibah, il drago che comanda il ghiaccio. Paffuto, biondo, con occhi azzurri e grandi occhiali, Karl \u00e8 lo stereotipo del ragazzino tedesco e infatti viveva a Monaco di Baviera con la madre adottiva, la Custode Effi, prima della di lei morte. Karl \u00e8 un nerd indefesso, amante delle ricerche, dello studio, dei fumetti e dei videogiochi, ma \u00e8 anche capace di estrema lucidit\u00e0 di analisi e di combattimento quando usa i suoi poteri di Draconiano contro i nemici. Ha una buona empatia con il professore con cui spesso collabora nella creazione di oggetti tecno-magici. A lui inoltre si affidano i compagni per ogni genere di ricerca e di soluzione pratica. Alla fine tra lui e Chloe nasce un timido feeling.\nLa sua arma \u00e8 un arco azzurro con una faretra le cui frecce sono inesauribili ed \u00e8 il Draconiano pi\u00f9 maturo e scientifico del gruppo.\nEwan Mac Allister: ragazzo di 16 anni, gemello di Chloe. Viveva ad Edimburgo con la madre e la sorella nei confronti della quale \u00e8 molto protettivo. Capelli rossi che toccano le spalle, alto, sportivo e carismatico, Ewan \u00e8 un ragazzo coraggioso e che sa di piacere molto alle ragazze (e infatti sembra divertirsi a corteggiare). Ama suonare la chitarra, canta molto bene ed \u00e8 appassionato di navi ed aerei di cui s'intende. In passato ha pure fatto parte degli scout, il che l'ha reso anche responsabile ed indipendente. Ospita insieme alla sorella lo spirito di Kuma, il drago viola che controlla gli agenti atmosferici. S'innamora, ricambiato, di Lidja, colpito dal suo coraggio e dalla sua bellezza. La sua arma \u00e8 un'ascia viola che, se unita a quella della sorella, diventa bipenne ed \u00e8 il Draconiano pi\u00f9 carismatico e sportivo del gruppo.\nChloe Mac Allister: ragazza di 16 anni, sorella gemella di Ewan. Viveva ad Edimburgo con la madre ed il fratello da quale spesso cerca protezione. Capelli rossi corti, occhi azzurri e molto carina, viene descritta come pi\u00f9 timida ed insicura rispetto al fratello, anche se all'occorrenza pu\u00f2 rivelarsi altrettanto capace. Ama cucinare e stare con la madre. Ospita insieme ad Ewan lo spirito di Kuma, il drago viola che controlla gli agenti atmosferici. Alla fine comincer\u00e0 a provare una simpatia, ricambiata, per Karl. La sua arma \u00e8 un'ascia viola che, se unita a quella del fratello, diventa bipenne ed \u00e8 la Draconiana pi\u00f9 dolce e sensibile.\nCustodi.\nProfessore Schlafen: \u00c8 un eccentrico professore di antropologia di origini tedesche, padre adottivo di Sofia. Si veste sempre come un uomo dell'Ottocento ed abita in un'isolata e suggestiva villa vicino al Lago d'Albano. In verit\u00e0 \u00e8 la reincarnazione di un'antica casta di sacerdoti di Draconia, i Custodi. Ama Sofia come una figlia, ma in generale \u00e8 un buon mentore per tutti i Draconiani. Collabora spesso con Karl nelle ricerche e nelle invenzioni tecno-magiche. \u00c8 l'ultimo Custode ancora vivo sulla Terra.\nAlla fine, oltre a tenere con s\u00e9 l'amata Sofia, adotter\u00e0 pure Karl e Fabio.\nDraghi.\nThuban: capo dei Draghi Guardiani, \u00e8 un drago di colore verde smeraldo con il potere della vita che gli permette di controllare le piante e la clorofilla dell'Albero del Mondo. Era fratello minore di Nidhoggr, ma, quando Thuban venne preferito a quest'ultimo come Guardiano dell'Albero del Mondo, Nidhoggr impazz\u00ec di gelosia.\nThuban fu costretto a mutilarlo con un incantesimo dopo che Nidhoggr uccise l'Anziano che per Thuban era simile ad un padre. Thuban non si perdon\u00f2 mai quel gesto, seppur motivato da un giusto dolore, anche perch\u00e9, a causa di ci\u00f2, Nidhoggr si alle\u00f2 con le viverne e scaten\u00f2 la guerra che port\u00f2 alla distruzione dell'Albero del Mondo.\nThuban fu l'ultimo a cadere in battaglia dopo aver imprigionato Nidhoggr. Prima di morire infuse il suo spirito in Lung, un avo di Sofia. Sofia condivide con lui pensieri e ricordi.\nRastaban: il pi\u00f9 fedele e leale dei Draghi Guardiani e miglior amico di Thuban. Controlla il potere della telecinesi e della telepatia. \u00c8 di colore rosso magenta. All'epoca della guerra tra draghi e viverne era considerato un punto fermo nella resistenza dei draghi, il che fa pensare che fosse il combattente pi\u00f9 disciplinato e sicuramente pi\u00f9 convinto della causa. Fu il primo a morire, ucciso da Nidhoggr sotto gli occhi di Thuban.\nEltanin: drago giallo-dorato con il potere del fuoco che non pu\u00f2 bruciargli la carne. Era il drago pi\u00f9 giovane, impulsivo ed ambizioso dei cinque. Consapevolmente trad\u00ec i suoi compagni quando Nidhoggr gli promise pi\u00f9 potere se si fosse votato alla causa delle viverne e gli consegn\u00f2 parte della linfa dell'Albero del Mondo per riuscire a penetrare le difese dell'arbusto e divorarne le radici. Si pent\u00ec tuttavia grazie ad Idhunn, la Custode umana che per lui era come una sorella, e riscatt\u00f2 il proprio errore nascondendo il frutto che gli apparteneva e ribellandosi alle viverne.\nAldibah: drago azzurro domatore del ghiaccio, considerato il pi\u00f9 razionale e riflessivo dei draghi Guardiani. Quando i Neutrali, gli umani che non volevano stare n\u00e9 dalla parte delle viverne n\u00e9 dalla parte dei draghi, nascosero la Padrona dei Tempi, fu lui a ritrovare la magica clessidra. Cerc\u00f2 di evitare la guerra tra draghi e viverne viaggiando a ritroso nel tempo, fallendo per\u00f2 nell'impresa. Comprendendo la pericolosit\u00e0 della clessidra, Aldibah ordin\u00f2 che fosse distrutta, ignaro che i Custodi preferirono nasconderla e conservarla per il futuro.\nKuma: grosso drago viola che comanda gli agenti atmosferici in tutte le loro forme: uragani, fulmini, tornadi, neve e tempeste. Era il pi\u00f9 forte di tutti, ma, quando per\u00ec in battaglia, il suo corpo non fu mai trovato. Si scopr\u00ec in seguito che venne ucciso da Ofnir, un Sacerdote-guerriero fedele a Nidhoggr, il quale lo fece letteralmente a pezzi. Fu Kuma ad avere l'idea di nascondere i frutti dell'Albero del Mondo prima che le viverne se ne impossessassero, a cominciare dal proprio frutto che ingoi\u00f2 per custodirlo nel suo stomaco.\nAntagonisti.\nNidafjoll: anche detta \"Nida\", \u00e8 una delle promanazioni terrene di Nidhoggr. Anche se appare come una bella ragazza ventenne con un caschetto biondo, \u00e8 in realt\u00e0 una viverna nera in grado di scatenare fiamme fredde come ghiaccio. Rimasta sola dopo la morte di Ratatoskr, capisce di essere diventata inutile per il suo padrone, in quanto questi pu\u00f2 servirsi di terribili e letali creature di ferro avulse dal dolore ed immuni ai poteri dei frutti dell'Albero del Mondo. Stringe perci\u00f2 un patto con i Draconiani in modo da fuggire indenne da Nidhoggr, ma alla fine passer\u00e0 definitivamente dalla loro parte. Morir\u00e0 uccisa da Ofnir, divenuta troppo umana per combattere con la stessa ferocia.\nRatatoskr: altra promanazione terrena di Nidhoggr. Ha l'aspetto di un bel ragazzo ventenne, ben vestito e dai modi affettati. In realt\u00e0 \u00e8 anche lui una viverna nera. \u00c8 stato ucciso da Fabio nel terzo libro, ma, nonostante sia parte di Nidhoggr, quest'ultimo non prova dolore per la sua morte. Ratatoskr ha anche ucciso il padre di Sofia.\nNidhoggr: \u00e8 il nemico supremo, la Grande Viverna simbolo del male e dell'odio, imprigionata da Thuban sottoterra dopo la battaglia finale tra draghi e viverne. \nIn origine era un drago verde scuro, fratello di Thuban, prima che questi lo mutilasse con un incantesimo devastante. Nidhoggr infatti aveva ucciso l'Anziano, l'ex Drago Guardiano che per Thuban era come un padre, quando questi scelse Thuban come successore. \nMutilato, ma non morto, Nidhoggr sollev\u00f2 le viverne contro i draghi e distrusse l'Albero del Mondo, dopo averne divorato le radici.\nAll'inizio non pu\u00f2 manifestarsi sulla terra, per questo si serve prima delle sue promanazioni terrene, Nidafjoll e Ratatoskr, e poi di creature di ferro a cui d\u00e0 vita con la magia. In seguito risorger\u00e0 nel suo vero aspetto di viverna. Viene infine ucciso da Sofia insieme a Thuban, mentre quest'ultimo abbraccia il fratello in segno di perdono.\nOfnir: sacerdote guerriero umano al servizio di Nidhoggr. Ai tempi di Draconia era molto legato a Lung, ma, a causa di una malsana gelosia possessiva, si alle\u00f2 con le viverne quando credette che Lung gli avesse preferito Thuban nel momento in cui Lung accett\u00f2 di diventare lo scudiero del drago.\nUccise Kuma, smembrandone il corpo, e dopo la sua morte, si reincarn\u00f2 per molte generazioni per servire di nuovo Nidhoggr. In segno di gratitudine, Nidhoggr gli doner\u00e0 il suo sangue, permettendo cos\u00ec ad Ofnir non solo di comandare gli Assoggettati e di evocare potenti magie che hanno a che fare con i serpenti, ma di diventare lui stesso una viverna. Sfider\u00e0 pi\u00f9 volte Fabio, desideroso di misurarsi con il pi\u00f9 forte dei Draconiani, ed uccider\u00e0 Nida. Verr\u00e0 a sua volta ucciso da Fabio e dai quattro draghi Guardiani mentre Thuban \u00e8 impegnato contro Nidhoggr.\nPersonaggi presenti in questo libro.\nGillian Mac Allister: madre di Chloe ed Ewan. Ha capelli tinti di rosso, l'aspetto di una giovane donna un po' hippy (ha avuto Ewan e Chloe in giovanissima et\u00e0) e un'indole protettiva ma battagliera. Ama profondamente i suoi figli, tanto che, seppure sola, giovane e spaventata dai loro poteri, rest\u00f2 con loro, amandoli nonostante tutto. Vive in una casa adibita a B&amp;B in Scozia prima di trasferirsi in Italia ed in passato per far fronte alla povert\u00e0 si ciment\u00f2 in diversi lavori. \u00c8 stando con lei che Sofia matura il desiderio di conoscere sua madre. Poich\u00e9 \u00e8 madre di due Draconiani non pu\u00f2 essere assoggettata, anche se alla fine del libro, come tutta l'umanit\u00e0, dimenticher\u00e0 la battaglia tra draghi e viverne. Ewan e Chloe in ogni caso la convinceranno a trasferirsi in Italia in modo da potersi riunire ai loro amici.\nBeatrice Guarieri: molto somigliante, ma pi\u00f9 bella ed aggraziata e perennemente succube della paura, \u00e8 la madre di Sofia. Abbandon\u00f2 Sofia e il suo compagno dopo che scopr\u00ec della missione dei Draconiani. Morto il padre di Sofia, infatti, fu lei a portarla in orfanotrofio. Sofia la ritrova ad Edimburgo, dove Beatrice si \u00e8 rifatta una vita, lavorando in una libreria e creandosi una nuova famiglia con un marito ed un'altra bambina. Sofia prova a riavvicinarla, ma Beatrice finge di non conoscerla e la mette alla porta, spezzandole definitivamente il cuore. Essendo genitrice di una Draconiana non pu\u00f2 essere assoggettata e, quando Nidhoggr ritorna, si rifugia a Matera, nella vecchia casa del padre di Sofia, dove ritrova sua figlia. Pentita della sua codardia e di averla allontanata per ben due volte, cercher\u00e0 il suo perdono recuperando il frammento del frutto di Thuban, morendo nell'impresa. In un breve attimo per\u00f2 lei e Sofia si riconciliano.\nLung: avo di Sofia che per primo accett\u00f2 di ospitare Thuban dentro di s\u00e9. Era un giovane guerriero umano, amico del grande drago verde, tanto che dopo la sua morte il suo spirito vag\u00f2 nell'ex citt\u00e0 volante di Draconia, in attesa di consegnare ai Draconiani delle magiche armi per la battaglia finale.\nThomas: maggiordomo tedesco al servizio di Schlafen. Come il professore, sembra uscito da un'altra epoca. \u00c8 pelato e con lunghi baffi grigi da tricheco. Conosce e sa della missione dei Draconiani e si rende utile come pu\u00f2. Viene assoggettato nella battaglia finale a causa di un incantesimo di Nidhoggr. Quando tutto finisce, come tutti gli esseri umani, non ricorda nulla della battaglia tra draghi e viverne.\nAndrea: padre di Sofia e discendente di Lung. Morto quando lei aveva solo un anno, Sofia lo vede solo in foto dove si scopre molto somigliante a lui. Si innamor\u00f2 da giovane di Beatrice e viene descritto come un bel ragazzo molto ambito dalle ragazze e dai modi spavaldi. A differenza di Beatrice, sarebbe rimasto con Sofia sino alla fine, specialmente dopo che incontr\u00f2 Schlafen che gli spieg\u00f2 dell'eredit\u00e0 di Thuban, se Ratatoskr non l'avesse ucciso."}
{"id": "6057893", "revid": "307923", "url": "https://it.wikipedia.org/wiki?curid=6057893", "title": "Helen Maroulis", "text": "\u00c8 la prima donna statunitense a vincere una medaglia d'oro olimpica nella lotta. Ai Giochi olimpici di vinse il bronzo nella lotta libera 57 kg."}
{"id": "6057894", "revid": "1186766", "url": "https://it.wikipedia.org/wiki?curid=6057894", "title": "Dzomo", "text": ""}
{"id": "6057895", "revid": "1924342", "url": "https://it.wikipedia.org/wiki?curid=6057895", "title": "22, A Million", "text": "22, A Million \u00e8 il terzo album in studio del gruppo indie folk statunitense Bon Iver, pubblicato il 30 settembre 2016 dalla Jagjaguwar.\nDescrizione.\nL'album \u00e8 stato annunciato il 12 agosto 2016, in occasione dell'Eaux Claires Music Festival curato da Justin Vernon. Al festival la band ha suonato dal vivo l'intero album, e in contemporanea sono state pubblicate le versioni estese delle prime due tracce dell'album.\nAccoglienza.\n\"22, A Million\" \u00e8 stato acclamato dalla critica. Sull'aggregatore di recensioni Metacritic ha un voto di 87 su 100 basato su 27 recensioni, indicante \"plauso universale\".\nLeonie Cooper di \"NME\" ha definito \"22, A Million\" un album \"che confonde e meraviglia allo stesso tempo, fondendo il cuore un minuto e agitando i timpani il minuto seguente, ma sempre in modo stupefacente e bellissimo. Jeremy Gordon di \"Spin\" ha scritto che \"la cosa meravigliosa di \"22, A Million\" \u00e8 il modo in cui fonde magnificamente le forme pi\u00f9 disparate - dentro e fuori, acustico e digitale, passato e futuro, il livello del terreno e l'interstellare\"."}
{"id": "6057896", "revid": "1186766", "url": "https://it.wikipedia.org/wiki?curid=6057896", "title": "Zhom", "text": ""}
{"id": "6057905", "revid": "765341", "url": "https://it.wikipedia.org/wiki?curid=6057905", "title": "Partecipanti alla Vuelta a Espa\u00f1a 2016", "text": "In questa voce sono riportati i corridori iscritti alla settantunesima edizione della Vuelta a Espa\u00f1a. I ciclisti partiti da Ourense Termal/Balneario de Laias sono stati 198; i corridori che hanno concluso la corsa, sul traguardo di Madrid, sono stati 159.\nCorridori per squadra.\n\u00c8 riportato l'elenco dei corridori iscritti, il loro numero di gara e il loro risultato; sotto in legenda vengono riportati i dettagli dell'elenco. "}
{"id": "6057907", "revid": "481666", "url": "https://it.wikipedia.org/wiki?curid=6057907", "title": "Wynne Gibson", "text": "Biografia.\nLasciata la scuola a 16 anni, Wynne (Winifred) Gibson trov\u00f2 lavoro come ballerina di fila a Broadway e poi divenne la partner del ballerino Ray Raymond nella sua compagnia itinerante, che si esib\u00ec anche in Europa. Nel 1929 riusc\u00ec a entrare nell'ambiente del cinema con il film \"Nothing But the Truth\", il cui successo le garant\u00ec un contratto dalla Paramount e una carriera pi\u00f9 che ventennale, per quanto svoltasi interpretando film di non elevata qualit\u00e0. Lasci\u00f2 il cinema nel 1956 e divenne una dirigente sia della Actors' Equity, il sindacato degli attori cinematografici degli Stati Uniti, che dell'American Federation of Television and Radio Artists. \nNel 1927 aveva sposato l\u2019attore John Gallaudet, dal quale divorzi\u00f2 nel 1930. Nel 1938 Wynne Gibson and\u00f2 a vivere con l'attrice Beverly Roberts, in un sodalizio che dur\u00f2 tutta la sua vita, conclusa nel 1987 per un attacco di trombosi cerebrale. \u00c8 sepolta nel Forest Lawn Memorial Park di Glendale, accanto all'amica Roberts."}
{"id": "6057908", "revid": "1186766", "url": "https://it.wikipedia.org/wiki?curid=6057908", "title": "Jaguleop", "text": ""}
{"id": "6057915", "revid": "1318658", "url": "https://it.wikipedia.org/wiki?curid=6057915", "title": "Risako Kawai", "text": "Biografia.\nSua sorella minore Yukako Kawai, \u00e8 una lottatrice di caratura internazionale."}
{"id": "6057916", "revid": "767487", "url": "https://it.wikipedia.org/wiki?curid=6057916", "title": "Deserto di Badain Jaran", "text": "Il deserto di Badain Jaran (|p=B\u0101|d\u0101n|j\u00ed|l\u00edn| Sh\u0101|m\u00f2) \u00e8 un deserto della Cina che si estende sulle province di Gansu, Ningxia e Mongolia Interna. Con i suoi 49.000\u00a0km\u00b2 di estensione \u00e8 il terzo pi\u00f9 grande deserto della Cina.\nIn questo deserto si trovano dune stazionarie tra le alte della Terra, con un'altezza che pu\u00f2 arrivare fino a 500\u00a0m, anche se la maggior parte oscilla attorno ai 200\u00a0m. La duna pi\u00f9 alta, misurata dalla base alla sommit\u00e0, \u00e8 la terza duna pi\u00f9 alta del mondo e la prima tra le dune stazionarie.\nNonostante la sua aridit\u00e0, negli interstizi tra le dune del deserto si trovano circa 140 piccoli laghi alimentati da sorgenti sotterranee; alcuni contengono acqua dolce, mentre in altri casi l'acqua \u00e8 estremamente salina. Sono proprio questi laghetti a dare origine al nome del deserto che in lingua mongola significa \"\"laghi misteriosi\". Il deserto \u00e8 anche attraversato da un corso d'acqua, il Ruo Shui che significa \"acqua debole\"\", che ha dato luogo alla formazione di una piana alluvionale nel deserto.\nCaratteristiche.\nCon i suoi oltre 49000\u00a0km\u00b2 di estensione, il deserto di Badain Jaran copre una parte importante della Regione Autonoma cinese della Mongolia Interna e della parte settentrionale della provincia di Gansu. \u00c8 situato nell'altopiano di Axa, tra i 1200 e 1500\u00a0m s.l.m. e viene classificato come una sottosezione del deserto del Gobi. \u00c8 delimitato a nord dal deserto del Gobi e a est dal monte Lang che lo separa dal deserto di Ulan Buh (Pinyin: w\u016b l\u00e1n b\u00f9 h\u00e9 sh\u0101 m\u00f2; Cinese: \u4e4c\u5170\u5e03\u548c\u6c99\u6f20).\nLa maggior parte delle dune del deserto non sono stazionarie, ma le pi\u00f9 grandi che superano i 200 metri di altezza, sono stazionarie. Su queste dune solo uno strato superficiale di sabbia risulta in continuo movimento; gli strati intermedi e inferiori si sono compattati nel corso di oltre 20.000 anni di tempo, provocando l'indurimento delle particelle sabbiose che hanno dato luogo alla formazione di strati di sabbia compattata e arenaria. Anche l'elevato livello di umidit\u00e0 all'interno delle dune contribuisce a mantenere il loro stato di stazionariet\u00e0. La loro struttura rigida consente anche la formazione di picchi, dirupi, burroni e cavit\u00e0 risultanti dall'opera di erosione delle acque e dal processo di desertificazione.\nIl deserto di Badain Jaran, come il deserto di Tengger che si trova a est e col quale il deserto di Badain Jaran si sta fondendo a causa dell'intensa desertificazione, \u00e8 per met\u00e0 un deserto sterile e sabbioso, e per l'altra met\u00e0 un misto di letti rocciosi e ghiaia. Il deserto \u00e8 punteggiato da una serie di laghetti e oasi attorni a cui riesce a crescere una limitata vegetazione."}
{"id": "6057919", "revid": "46291", "url": "https://it.wikipedia.org/wiki?curid=6057919", "title": "Galeopsis ladanum", "text": "La canapetta violacea (nome scientifico Galeopsis ladanum ) \u00e8 una piccola pianta erbacea dai fiori labiati appartenente alla famiglia delle Lamiaceae.\nEtimologia.\nLinneo nel 1753 nel creare il nome generico di queste piante ha pensato indubbiamente alla forma di \u201celmo\u201d del labbro superiore della corolla. \"Galeopsis\" \u00e8 un antico nome greco/latino (derivato da \"galea\" = casco) gi\u00e0 usato da Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, per qualche pianta simile alle ortiche. L'epiteto specifico (\"ladanum\") \u00e8 un nome latino per la resina prodotta dalla pianta \"Cistus creticus\" e fa riferimento al calice ghiandoloso della specie di questa voce.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 2: 579\" del 1753.\nDescrizione.\nQuesta specie di piante pu\u00f2 raggiungere i 1 - 4\u00a0dm di altezza. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Per queste piante \u00e8 stata riscontrata anche la forma biologica emicriptofita bienne (H bienn), ossia piante erbacee con gemme svernanti al livello del suolo e protette dalla lettiera o dalla neve e si distinguono dalle altre per il ciclo vitale biennale.\nRadici.\nLe radici sono del tipo a fittone.\nFusto.\nLa parte aerea del fusto \u00e8 ascendente e a sezione tetragona a causa della presenza di fasci di collenchima posti nei quattro vertici, mentre le quattro facce sono concave. In alto \u00e8 ramosa e ai nodi \u00e8 priva di ingrossamenti. La superficie presenta dei peli ghiandolari. Non \u00e8 pruinosa.\nFoglie.\nLe foglie sono ovato-lanceolate (2 - 4 volte pi\u00f9 lunghe che larghe) a disposizione opposta; il margine fogliare pu\u00f2 essere intero o poco dentato (3 \u2013 8 grossi denti per lato). Entrambe le pagine fogliari presentano dei peli sparsi. Sono brevemente picciolate o sub \u2013 sessili. Dimensione delle foglie: larghezza 5 \u2013 10\u00a0mm; lunghezza 12 \u2013 30\u00a0mm.\nInfiorescenza.\nL'infiorescenza \u00e8 formata da fiori (6 \u2013 10 fiori) disposti in verticillastri all'ascella delle foglie superiori, ed \u00e8 sorretta da brattee acuminato \u2013 spinose (quasi lesiniformi) molto simili alle foglie vere e proprie. Le brattee del verticillo superiore sono disposte in modo opposto.\nFiore.\nI fiori sono ermafroditi, zigomorfi (il calice \u00e8 pi\u00f9 o meno attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla sono formati da cinque elementi). Lunghezza del fiore: 14 \u2013 20\u00a0mm.\nFrutti.\nIl frutto \u00e8 uno schizocarpo (tetrachenio) formato da quattro nucule arrotondate all'apice e glabre.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Galeopsis\" si compone di qualche decina di specie, otto delle quali vivono in Italia. Il genere di questa specie \u00e8 descritto all'interno della sottofamiglia Lamioideae. Nelle classificazioni pi\u00f9 vecchie la famiglia \u00e8 chiamata Labiatae.\nIl numero cromosomico di \"Galeopsis ladanum\" \u00e8: 2n = 16..\nSottospecie.\nPer questa specie sono riconosciute valide le seguenti sottospecie:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nIl galeopside ladano in altre lingue \u00e8 chiamata nei seguenti modi:"}
{"id": "6057923", "revid": "199745", "url": "https://it.wikipedia.org/wiki?curid=6057923", "title": "Canapetta violacea", "text": ""}
{"id": "6057928", "revid": "84184", "url": "https://it.wikipedia.org/wiki?curid=6057928", "title": "Gilli", "text": ""}
{"id": "6057930", "revid": "287204", "url": "https://it.wikipedia.org/wiki?curid=6057930", "title": "Oasi naturale del Pantano di Saline Joniche", "text": "L'Oasi Naturale del Pantano di Saline Joniche \u00e8 un'oasi naturale che sorge a Saline Joniche, frazione costiera del comune di Montebello Jonico in provincia di Reggio Calabria.\nL'oasi \u00e8 costituita da due laghetti di acqua salmastra, ultima testimonianza di un'antica salina presente in quella zona, bonificata e prosciugata negli anni '70 in occasione della costruzione del complesso industriale della \"Liquichimica Biosintesi\".\nL'oasi \u00e8 attualmente utilizzata per la sosta da molti uccelli migratori (principalmente folaghe, anatre, aironi cenerini e cavalieri d\u2019Italia, ma talvolta anche fenicotteri rosa). \nA causa della sua importanza in quanto habitat naturale che garantisce il mantenimento della biodiversit\u00e0, tale oasi \u00e8 stata inserita dall\u2019Unione europea tra i Siti di Interesse Comunitario."}
{"id": "6057933", "revid": "729019", "url": "https://it.wikipedia.org/wiki?curid=6057933", "title": "Kantatie 62", "text": "La Kantatie 62 (in svedese \"Stamv\u00e4g 62\") \u00e8 una strada principale finlandese. Ha inizio a Mikkeli e si dirige verso sud-est, dove si conclude dopo 141 km nei pressi di Imatra.\nPercorso.\nLa Kantatie 62 attraversa i comuni di partenza, di Puumala, di Ruokolahti e di arrivo."}
{"id": "6057938", "revid": "6923", "url": "https://it.wikipedia.org/wiki?curid=6057938", "title": "Anna Giordano", "text": " \u00c8 una delle leader del WWF in Sicilia, oltre ad essere un'ambientalista nota in Europa.\nBiografia.\n\u00c8 figlia del chimico Nicola Giordano. Durante il suo dottorato in Scienze Naturali si \u00e8 specializzata in ornitologia.\nNel 1981, dopo aver visto 17 uccelli abbattuti dai bracconieri, che sparavano dai bunker di cemento, ha iniziato il suo impegno nella lotta contro i bracconieri. In Sicilia c'era una lunga tradizione nella caccia dei rapaci e per questo, Anna Giordano, decise di sfidare il radicato sistema siciliano. Inizi\u00f2 denunciando presso la polizia locale, la Guardia Forestale e le autorit\u00e0 locali tutti i fenomeni illegali che avvenivano sullo stretto di Messina ma non fu presa sul serio. La sua perseveranza nello smascherare le illegalit\u00e0 la port\u00f2 ad organizzare, a partire dal 1984, dei campi di volontariato, frequentati da ambientalisti di vari paesi del mondo, per osservare i fenomeni migratori dell'area e informare la polizia quando intercettavano i bracconieri.\nI cacciatori reagirono con minacce e intimidazioni. Nel 1986, Anna Giordano, scamp\u00f2 all'attentato incendiario della sua auto e, successivamente, i bracconieri fecero irruzione nella sua casa e inviarono un falco morto con delle frasi minacciose. Dopo questi episodi, le forze dell'ordine locali cominciarono a supportare Anna Giordano per fermare il dilagante bracconaggio nella zona.\nAnna Giordano ha dichiarato che nel 1984, durante il primo campo di volontariato, hanno contato circa rapaci e cicogne, e spari di cacciatori. Nel 2000, all'incirca tra rapaci e cicogne, e 5 spari di cacciatori.\nTra il 1996 e il 2003, Anna Giordano \u00e8 stata la direttrice della Riserva Naturale Orientata Saline di Trapani e Paceco, costituita dalla Regione Sicilia e gestita dal WWF.\nNel 1998 ha vinto il Goldman Environmental Prize. Tale riconoscimento le fu attribuito grazie al suo impegno per la protezione degli uccelli selvatici e contro i danni che il progetto del ponte sullo stretto di Messina avrebbe provocato all'ambiente.\nNel 2003 ha fondato l'associazione Mediterranea per la Natura, che si occupa di tutela ambientale e del campo di volontariato internazionale che si tiene dal 1984.\nGiordano guida la squadra del WWF coinvolta nella revisione delle Valutazioni di Impatto Ambientale (VIA) per le proposte di sviluppo nell'Unione Europea e l'Italia. Tra il 2007 e il 2008 \u00e8 stata coinvolta con la valutazione di impatto ambientale e Valutazione Ambientale Strategica (VAS) istituita dal Ministero dell'Ambiente italiano.\nNel 2021 \u00e8 stata insignita del premio nazionale \"Luisa Minazzi - Ambientalista dell'anno\" promosso da Legambiente, La Nuova Ecologia e da diverse associazioni di Casale Monferrato (AL), sede del riconoscimento."}
{"id": "6057954", "revid": "1318658", "url": "https://it.wikipedia.org/wiki?curid=6057954", "title": "Chiesa dell'Ascensione (Kolomenskoe)", "text": "La chiesa dell'Ascensione di Kolomenskoe \u00e8 una chiesa ortodossa russa eretta nel XVI secolo nei pressi di Mosca.\nStoria e descrizione.\nLa chiesa fu dedicata nel settembre del 1532, per celebrare la nascita di Ivan IV, futuro zar di Russia. \nFiniti i due anni di penitenza imposta a Basilio III per il peccato di bigamia, gli ambasciatori dello zar si recarono a Roma da papa Clemente VII, che accett\u00f2 la proposta di inviare a Mosca un suo architetto incaricato di costruire una chiesa a coronamento del percorso di purificazione spirituale del re. \nSecondo lo storico SA Gavr\u00edlov, un'opera di tale fattura non avrebbe mai potuto essere portata a termine solamente in due anni e pertanto ipotizz\u00f2 che la posa della prima pietra del cantiere fosse stata effettuata nel 1528, due anni prima della nascita del principe. L'architetto sarebbe giunto a Mosca nell'estate del 1528 per iniziare il lavoro vero e proprio dopo due o tre settimane. \nPresumibilmente, i lavori di costruzione furono diretti dall'architetto italiano di nome Petrok Maly (o Piotr Hannibal), su commissione del granduca di Mosca Basilio III e con il contributo certo di maestri di Pskov, gi\u00e0 in larga parte presenti nella capitale dalla fine del XV secolo. La storica Vera Traimond ha basato quest'ultima ipotesi sul fatto che i canoni dell'edificio sono stati espressi in \"sazhen\" (in russo: \u0441\u0430\u0436\u0435\u043d\u044c), un'unit\u00e0 di misura che in era in uso a Pskov.\nLa chiesa fu inizialmente ubicata sulla riva destra del fiume Moskva, su una sponda ripida ai cui piedi scorreva una nota sorgente di acque alle quali erano attribuite dal popolo propriet\u00e0 taumaturgiche e miracolose. \nNell'autunno del 1528 erano stati ultimati tre altari e gettate le fondamenta dell'edificio senza \"podket\" (una sorta di \"zoccolo\" architettonico di supporto), ma gli architetti decisero di cambiare la posizione dell'edificio la cui vista in primavera sarebbe stata obnubilata dalle ripide sponde del fiume. Nella primavera dell'anno seguente furono rifatte le fondamenta alla base del tempio nella sua collocazione definitiva, ultimato nell'estate del 1532.\nSecondo le cronache dell'epoca pervenute, la consacrazione della chiesa ebbe luogo il 3 settembre 1532 e fu accompagnata da un lauto banchetto di tre giorni. La cerimonia inaugurale fu officiata dal metropolita Daniele, alla presenza di Basilio III, della moglie Elena Gl\u00ednskaya e del principe Iv\u00e1n (nato in Agosto, come la madre).\nIl complesso architettonico.\nPer la prima volta nella storia russa, l'edificio espose un'innovativa pianta piramidale, che rompe definitivamente con la continuit\u00e0 tradizionale della pianta della croce greca bizantina a cupola unica. Da allora, la piramide divent\u00f2 il modello di riferimento della quasi totalit\u00e0 delle costruzioni russe adibite a luogo di culto ortodosso, fino alla controriforma dell'architettura sacra imposta dal patriarca Nikon.\nNel 1994, l'edificio fu dichiarato patrimonio dell'umanit\u00e0 dall'UNESCO. Il tempio, infatti, si innalza da un \"podklet\" (piano terra) a forma di croce, per poi diventare l'ottagonale \"\u010detverik\", e il \"tent\", coronato da una piccola cupola. Gli stretti pilastri sui lati del \"\u010detverik\", le finestre a forma di freccia, le tre file di \"koko\u0161nik\" e le scale sottolineano la tendenza dinamica e slanciata verso il cielo di questa pietra miliare dell'architettura russa. Si crede che l'intera composizione verticale sia stata presa in prestito dai tetti a tenda delle chiese lignee del nord della Russia. \nAlta 62 metri su una basa quadrangolare di 8.5 per lato, che poggia su una fondazione di 9 metri di profondit\u00e0, la costruzione presenta un aspetto semplice e lineare, di proporzioni armoniche e scarno di elementi pleonastici, nel quale costo e dimensioni imponenti hanno portato a segno un insieme unico e coordinato di forme regolari e perfette. L'interno -poco pi\u00f9 grande di 100 m2- \u00e8 sommerso di luce, posta in risalto dai mattoni e dagli elementi decorativi in pietra bianca.\nNel 1570, il pavimento in piastrelle di ceramica grigio-bianca era gi\u00e0 stato consumato dall'usura del tempo. Il colore della pavimentazione odierna non corrisponde pi\u00f9 all'originale, al pari della decorazione degli interni che non \u00e8 n\u00e9 nota n\u00e9 a noi pervenuta. La scale circostanti l'edificio furono presto sostituite da un colonnato in pietra al quale nel XVIII secolo fu aggiunta una ringhiera. Il cubo centrale alla base cede il passo a una torre ottagonale coronata da una piramide alta 28 metri e perforata da finestre romboidali intrecciate di pietra bianca. \nLa transizione fra i due blocchi avviene per tramite di archi di scarico a sesto acuto muniti di \"kokoshnik\" sopra il volume centrale, ma sprovvisti di cornice sporgente. Il prolungamento delle tre cappelli laterali conferisce un aspetto quasi cruciforme alla base quadrata.\nGli angoli delle facciate sono decorati con lesene sormontate da capitelli conformi ai nuovi canoni spirituali del primo Rinascimento.\nPoco distante si trova il piccolo campanile di San Giorgio, edificio su due piani che riprende gli archi ciechi e i \"kok\u00f3chniks\" del vicino Tempio dell'Ascensione.\nStatus giuridico.\nLa Chiesa dell'Ascensione appartiene al parco museale di Kolomenskoe. Iscritta fra i patrimoni mondiali dell'UNESCO nel '94, da tale anno dipende dal Patriarca di Mosca e di tutte le Russi, che l'ha riconsacrata l'8 dicembre 2000. Il livello del \"podklet\" fu infine aperto ai visitatori al termine dei lavori di rifacimento nel 2007."}
{"id": "6057960", "revid": "547034", "url": "https://it.wikipedia.org/wiki?curid=6057960", "title": "Fernando de Vald\u00e9s y Salas", "text": "Biografia.\nFu membro del Supremo Consiglio dell'Inquisizione spagnola dal 1516, vescovo di Ourense (1529\u20131532), vescovo di Oviedo (luglio 1532 - maggio 1539), vescovo di Le\u00f3n (1539), vescovo di Sig\u00fcenza (ottobre 1539 - agosto 1546), arcivescovo di Siviglia (agosto 1546 - dicembre 1566), presidente del Consiglio reale di Castiglia, Inquisitore generale/Grande inquisitore (1547\u20131566). Pubblic\u00f2 un \"indice dei libri proibiti\" nel 1559, includendo Erasmo da Rotterdam, Fray Luis de Granada, San Francesco Borgia ed altri autori.\nCome inquisitore generale istru\u00ec un processo contro l'arcivescovo di Toledo, Bartolom\u00e9 Carranza, anche se poi lo stesso non ebbe luogo.\nMecenatismo.\nFernando de Vald\u00e9s promosse la cultura mediante numerose fondazioni. A Salamanca fond\u00f2 il Collegio di San Pelagio e nella sua patria, le Astuirie, diede impulso alla fondazione dell'Universit\u00e0 di Oviedo, per la cui costruzione destin\u00f2 un cospicuo lascito nel suo testamento (tuttavia per questa ci vollero ben quarant'anni prima che potesse divenire realt\u00e0, iniziando la sua attivit\u00e0 solo nel 1608); contribu\u00ec all'erezione di numerosi edifici culturali e assistenziali (Citt\u00e0 di Salas, Palazzo Vald\u00e9s-Salas, Collegiata di Santa Maria Maggiore, ove fu traslata la sua salma; gli ultimi due sono stati dichiarati Monumento nazionale).\nIn Oviedo vi \u00e8 un edificio che porta il suo nome, l'Edificio Vald\u00e9s-Salas, sede della Scuola di Ingegneria Informatica dell'Universit\u00e0 di Oviedo."}
{"id": "6057961", "revid": "92920", "url": "https://it.wikipedia.org/wiki?curid=6057961", "title": "Poison pill", "text": "Una poison pill, letteralmente \"pillola avvelenata\", \u00e8 una tecnica di difesa da un'offerta pubblica di acquisto ostile, generalmente lanciata dal management di una societ\u00e0 al fine di scoraggiare il possibile acquirente dal completare l'operazione. Solitamente tale tecnica consiste nell'attuazione di meccanismi societari al fine di incrementare il costo necessario per acquisire il controllo della societ\u00e0. Il metodo pi\u00f9 ricorrente \u00e8 il lancio di un aumento di capitale, tramite il quale viene offerto un quantitativo di azioni a prezzo di favore ai soci esistenti; tale operazione, aumentando il numero di azioni in circolazione, permette di diluire la partecipazione del potenziale acquirente."}
{"id": "6057962", "revid": "481666", "url": "https://it.wikipedia.org/wiki?curid=6057962", "title": "Mae Giraci", "text": "Biografia.\nMae Georgia Giraci nasce a Los Angeles nel 1910, secondogenita di una coppia di immigranti italiani. Il padre, Santo Giraci, era barbiere.\n\"Scoperta\" dal regista Cecil B. DeMille che l'aveva notata per caso giocare davanti alla sua casa, tra il 1915 e il 1924 prende parte come attrice bambina a 27 film, sotto nomi diversi: May Giraci, May Garcia, May Geraci, May Giracci, May Giracia e Tina Rossi.\nMae ha una carriera importante che la vede al fianco di attrici famose come Madge Bellamy, Norma Talmadge, Gloria Swanson, Bessie Love, e Mabel Normand, ricevendo molti apprezzamenti in particolare per la sua parte nel serial cinematografico \"Il figlio di Tarzan\" (1920). L'esperienza della sorella minore Dorothy (nata nel 1913 ed anch'essa avviata alla carriera cinematografica) \u00e8 invece limitata a soli due film: \"Tony America\" (1918) e \"The Sign of the Rose\" (1922).\nMae non supera lo scoglio della crescita adolescenziale. La sua carriera di giovane attrice non va altre una piccola parte (non accreditata) nel film \"Donna pagana\" (1929).\nTerminata la carriera cinematografica, Mae riprende gli studi e si sposa nel 1931 con Herman Platz. La coppia ha tre figli, uno dei quali, Ralph Platz (nato nel 1934), avr\u00e0 una piccola parte nel film \"I Toreador\" (1945) di Stanlio e Ollio.\nMae Giraci muore il 10 gennaio 2006 a Los Angeles, California, all'et\u00e0 di 95 anni, ed \u00e8 sepolta con la sua famiglia al Calvary Cemetery di Los Angeles."}
{"id": "6057965", "revid": "729019", "url": "https://it.wikipedia.org/wiki?curid=6057965", "title": "RAF Fairford", "text": "Royal Air Force Fairford o pi\u00f9 semplicemente RAF Fairford \u00e8 una base aerea della RAF nel Gloucestershire, nel Regno Unito, ed \u00e8 correntemente un aeroporto in modalit\u00e0 provvisoria, non soggetto ad un uso quotidiano. Il suo principale uso negli ultimi anni \u00e8 stato quello di base per i B-52 Stratofortress dell'USAF durante la Prima guerra del Golfo nel 1991, l'Operazione Allied Force nel 1999 e l'invasione dell'Iraq nel 2003. \u00c8 correntemente l'unico aeroporto europeo dell'USAF per bombardieri pesanti.\nRAF Fairford era l'unico sito per atterraggi di emergenza dello Space Shuttle nel Regno Unito. Oltre ad avere una pista sufficientemente lunga da permettere l'atterraggio dello Space Shuttle, sull'aeroporto era presente anche personale antincendio e sanitario addestrato dalla NASA.\nLa pista \u00e8 classificata come \"unrestricted load-bearing capacity\", pu\u00f2 cio\u00e8 permettere il decollo e l'atterraggio di qualsiasi tipo di aereo, senza nessuna restrizione di peso.\nLa base \u00e8 anche la sede del Royal International Air Tattoo (RIAT), un famoso airshow annuale. Il RIAT \u00e8 uno dei pi\u00f9 grandi airshow del mondo, con l'evento del 2003 entrato nel Guinness dei Primati come pi\u00f9 grande airshow militare mai realizzato, con la presenza di 535 aerei.\nStoria.\nRoyal Air Force.\nRAF Fairford venne costruita nel 1944 per servire come aeroporto per i trasporti truppe e gli alianti inglesi e americani necessari per il D-Day, l'invasione della Normandia durante la Seconda guerra mondiale.\nNei primi anni della Guerra Fredda i governi inglese e statunitense raggiunsero un accordo per il quale elementi dell'USAF Strategic Air Command (SAC) sarebbero stati basati nel Regno Unito. Basi erano gi\u00e0 state stabilite in East Anglia, a RAF Mildenhall e a RAF Lakenheath, ma esse erano considerate troppo vulnerabili ai bombardamenti aerei nemici, quindi vennero cercati ulteriori aeroporti dietro le principali linee di difesa caccia della RAF.\nQuattro aeroporti vennero selezionati per ricevere unit\u00e0 del SAC: RAF Brize Norton, RAF Fairford, RAF Greenham Common e RAF Upper Heyford. Nel 1948 gli americani occuparono queste basi, includendo pure RAF Burtonwood, RAF Mildenhall, RAF Lakenheath e RAF Woodbridge, per formare un deterrente in Europa contro l'Unione Sovietica.\nLa posizione di RAF Lyneham come base principale per il trasporto tattico della RAF venne enfatizzata nel febbraio 1971, quando gli Squadrons 30 e 47 vennero trasferiti da essa alla base di RAF Fairford.\nU.S. Air Force.\nNel 1950, come risultato dell'inizio della Guerra Fredda, l'aeroporto venne trasferito all'United States Air Force per operazioni di bombardamento strategico. Una pista di 3000 metri venne costruita a questo scopo.\nLa sua costruzione venne completata nel 1953 ed essa serv\u00ec come base avanzata per i primi Convair B-36 Peacemaker provenienti dalla Carswell Air Force Base in Texas. L'aeroporto pi\u00f9 tardi ricevette i B-47, i quali erano mantenuti ad un elevato stato di allerta a causa dell'accresciuta tensione con l'Unione Sovietica.\nFairford venne scelta nel 1969 come sede inglese per i test del Concorde, che continuarono fino al 1977. L'U.S. Air Force ritorn\u00f2 successivamente con i Boeing KC-135 Stratotanker, schierati a rotazione tra i numerosi KC-135 basati negli USA. Il 15 novembre 1978 l'11th Strategic Group (11 SG) venne attivato a RAF Fairford. Il reparto utilizz\u00f2 i KC-135, il personale e gli equipaggi di SAC, Air National Guard e AF Reserve fino al settembre 1979, quando ricevette i propri aerei. Divenne presto un supporto per il rifornimento di tutte le operazioni dell'USAF, gli schieramenti e i rischieramenti, tanto quanto per la partecipazione ad esercitazioni NATO.\nIl personale dell'11 SG per le operazioni e la manutenzione venne assegnato permanentemente, ma aerei, equipaggi e comandanti erano assegnati temporaneamente, provenienti dall'European Tanker Task Force a rotazione. Aerei e equipaggi operavano da Riadh, Keflavik, Saragozza, Lajes Field nelle Azzorre, Sigonella e Hellenikon in Grecia. I KC-135 e KC-10 schierati a Fairford supportarono l'operazione Operation El Dorado Canyon contro la Libia nel 1986.\nL'unit\u00e0 continu\u00f2 a mantenere il nome 11th Strategic Group, ma venne infine inattivata il 7 agosto 1990. Gli aerei vennero ritirati e la base venne portata ad uno status di stand-by, aggiornato ad \"uso limitato\" a met\u00e0 degli anni '90. Nel 2010 il personale militare venne rimosso, lasciando un'unit\u00e0 operativa civile.\nA causa della sua posizione e delle sue infrastrutture, l'aeroporto e considerato una base operativa avanzata dall'USAF. Esso venne usato nella Prima Guerra del Golfo nel 1991, con B-52 e KC-135 provenienti dalla Eaker AFB in Arkansas. Venne pi\u00f9 tardi usato nell'Operazione Allied Force nel 1999, quando vennero usati B-52 della Barksdale AFB, B-1B della Ellsworth AFB e KC-135 dalla Mountain Home AFB. Durante quel conflitto, i bombardieri basati a Fairford sganciarono il 48% di tutte le bombe convenzionali sganciate dalla NATO su obiettivi nella ex-Jugoslavia.\nNell'l'invasione dell'Iraq del 2003, le operazioni di bombardamento includevano i B-52 basati alla Minot AFB, ma volanti da Fairford. In anni recenti l'aeroporto \u00e8 stato usato occasionalmente dai bombardieri stealth B-2 Spirit ed \u00e8 frequentemente visitato dai ricognitori U-2.\nA causa del deterioramento delle strutture aeroportuali e del suo ruolo NATO di bombardamento pesante, Fairford venne sottoposta ad un rifacimento della pista e dei sistemi di rifornimento da 100 milioni di dollari, il pi\u00f9 grande finanziamento per un progetto di costruzione aeroportuale all'interno di una nazione NATO dalla fine della Guerra Fredda. Questo lavoro dur\u00f2 da maggio 2000 a maggio 2002. Ulteriori migliorie continuarono fino al 2008, includendo la costruzione di due hangar ad ambiente controllato per i bombardieri B-2 e un reparto di manutenzione a bassa visibilit\u00e0.\nIl 15 settembre 2009, venne annunciato che l'USAF avrebbe ritirato tutto il personale in uniforme dalla base entro settembre 2010, dopo il quale essa sarebbe stata gestita in modalit\u00e0 \"cura e manutenzione\" degli aeromobili. Comunque la base rimane un aeroporto in stand-by, capace di riattivazione immediata entro 24-48 ore, e continuer\u00e0 ad ospitare il Royal International Air Tattoo.\nTre Boeing B-52H Stratofortress sono stati schierati dalla Minot AFB in North Dakota a Fairford dal 5 al 19 giugno 2015, per prendere parte alle esercitazioni \"Baltops\" e \"Saber Strike\" in Europa dell'Est. \"Baltops\", un'esercitazione prevalentemente marittima, ebbe luogo negli stati baltici di Estonia, Lettonia e Lituania, mentre \"Saber Strike\" vide i B-52 volare in missioni di supporto aereo ravvicinato in Polonia. Prendendo vantaggio dalla presenza dei B-52, avvennero alla base anche due voli di bombardieri B-2, i quali fecero una breve visita a Fairford come parte dei voli di addestramento Global Power.\nUnit\u00e0 amministrative dell'U.S. Air Force attuali.\nIl 14 gennaio 2004, il \"420th Air Base Group\" (420 ABG) venne istituito sulla base di Fairford, con lo scopo di migliorare il controllo delle sue unit\u00e0 separate geograficamente (\"GSUs\"), che erano state affiancate al \"100th Air Refueling Wing\" con centro sulla base di RAF Mildenhall.\nQueste unit\u00e0 erano assegnate sulle basi di FAR Fairford, RAF Croughton, RAF Alconbury, RAF Molesworth e RAF Menwith Hill. Il 420 ABG dipendeva direttamente dalla 3rd Air Force fino al 26 maggio 2004, quando il \"38th Combat Support Wing\" (38 CSW) venne istituito a Sembach Annex, in Germania.\nIl 12 maggio 2005, la United States Air Forces in Europe (USAFE) attiv\u00f2 il \"501st Combat Support Wing\" (CSW), con quartier generale alla base RAF Alconbury, per fornire supporto alle GSU presenti nel Regno Unito. Gli aviatori del 501 CSW si focalizzarono su quelle unit\u00e0 che erano separate geograficamente dalle stazioni principali di RAF Mildenhall e RAF Lakenheath. L'organico dello staff comprendeva circa 30 persone.\nDal 2010 il 422 ABG a RAF Croughton e il \"420th Air Base Squadron\" a RAF Fairford sono responsabili delle operazioni quotidiane a RAF Fairford, assicurando che essa abbia sufficienti risorse per il suo funzionamento."}
{"id": "6057968", "revid": "38120", "url": "https://it.wikipedia.org/wiki?curid=6057968", "title": "Pak Chol Min", "text": ""}
{"id": "6057977", "revid": "1793900", "url": "https://it.wikipedia.org/wiki?curid=6057977", "title": "Refuge du Ch\u00e2telleret", "text": "Il refuge du Ch\u00e2telleret (2.032 ) \u00e8 un rifugio alpino che si trova nel massiccio degli \u00c9crins tra La B\u00e9rarde ed il refuge du Promontoire. Offre una bella vista sulla parete sud della Meije.\nIl rifugio \u00e8 stato costruito nel luogo in cui Pierre Gaspard ha bivaccato durante la sua prima ascensione alla Meije nel 1877.\nIn estate il rifugio \u00e8 punto di partenza per numerose salite alpinistiche:"}
{"id": "6057979", "revid": "436907", "url": "https://it.wikipedia.org/wiki?curid=6057979", "title": "Rap nelle mani volume 3", "text": "Rap nelle mani volume 3 \u00e8 il terzo mixtape del rapper italiano Primo Brown, pubblicato il 13 marzo 2013 dalla Machete Empire Records.\nDescrizione.\nIl mixtape \u00e8 composto da 14 tracce. Cos\u00ec come i precedenti volumi, anche in questo vi sono presenti alcune tracce inedite dei Cor Veleno scritte a partire dal 2001 le quali, secondo quanto riportato dalla stessa casa discografica che ha pubblicato il volume, sono circa 200. Non mancano, comunque, alcune tracce inedite e nuove scritte dall'artista romano.\nL'introduzione del mixtape \u00e8 stato prodotto da DJ Slait ed \u00e8 ispirato al film \"RocknRolla\" di Guy Ritchie. Contiene, infatti, la frase d'apertura del film pronunciata da Mark Strong (\"Ma un rocknrolla... Oh \u00e8 diverso... Perch\u00e9... Perch\u00e9 un vero rocknrolla vuole tutto!\").\nSono numerose le collaborazioni con altri artisti e produttori. Tra queste vi sono anche due collaborazioni con Tormento (\"Cronici 2012\", della quale \u00e8 stato pubblicato il video ufficiale il 3 aprile 2013, e \"Pimp\"), artista con il quale il rapper romano ha collaborato nel disco \"El micro de oro\" (2014).\nIl videoclip della traccia \"Un Sanpietrino\" \u00e8 stato pubblicato, il 15 marzo 2013, sul canale YouTube del rapper romano.\nLa traccia \"Pensami Forte (Blastaphonic Remix)\" \u00e8 un remix della traccia omonima presente nell'album \"Buona pace\" (2010), mentre la traccia \"Ciao Frat\u00e8 (Red Hot Chili Backside)\" \u00e8 un remix della traccia omonima presente nell'album \"Bomboclat\" (2005).\nL'uscita del volume venne anticipata, il 15 agosto 2012, con il videoclip della traccia \"Ferragosto Hate\" (prodotta da Stimena Muzik) pubblicato dalla Cookie Monsta Prod di Squarta e Ibbanez.\nGli scratch e la fase di missaggio sono stati curati da DJ Slait."}
{"id": "6057980", "revid": "1543377", "url": "https://it.wikipedia.org/wiki?curid=6057980", "title": "Chiesa della Purificazione della Beata Vergine Maria (Felino)", "text": "La chiesa della Purificazione della Beata Vergine Maria \u00e8 un luogo di culto cattolico dalle forme romaniche e rinascimentali, situato in piazza Achille Miodini a Felino, in provincia e diocesi di Parma.\nStoria.\nL'originario luogo di culto fu edificato in epoca medievale, prima del XIII secolo; risale infatti al 1230 il primo documento che attesti l'esistenza della \"Capella Sancte Marie de Felino\", all'epoca dipendente dalla pieve di Sant'Antonino Martire di Barbiano.\nNel 1564 la cappella fu elevata al rango di parrocchia.\nNel 1600 la piccola chiesa romanica fu modificata in stile rinascimentale, conservando solo alcuni elementi della struttura originaria.\nNel 1896 un fulmine colp\u00ec il campanile, causando vari danni alla cella campanaria e al tetto, che furono ricostruiti in stile neoromanico.\nIl 23 dicembre del 2008 la chiesa fu danneggiata dalle scosse sismiche; per questo nel 2013 fu sottoposta a un intervento di consolidamento strutturale.\nDescrizione.\nLa chiesa si sviluppa su un impianto a navata unica affiancata da tre cappelle per lato, con ingresso a est e presbiterio absidato a ovest.\nLa simmetrica facciata a salienti, interamente intonacata come il resto dell'edificio, presenta al centro il portale d'accesso delimitato da cornice scanalata in mattoni, coronata sui lati da piccole volute a sostegno dell'elegante frontone triangolare modanato; pi\u00f9 in alto si aprono sopra a una sottile fascia orizzontale tre finestre incorniciate, di cui la centrale ad arco a tutto sesto. In sommit\u00e0, un ampio frontone modanato si staglia a coronamento del prospetto, racchiudendo una piccola apertura circolare nel mezzo.\nSul lato sinistro si innalza in aggetto il campanile in pietra, con basamento romanico; la cella campanaria, ricostruita nel 1896, si affaccia sui quattro lati attraverso trifore ad arco a tutto sesto, mentre in sommit\u00e0 si eleva, dietro alle balaustre perimetrali, un'alta guglia a pianta ottagonale.\nAll'interno la navata, coperta da volta a botte lunettata decorata con affreschi, \u00e8 affiancata da una serie di lesene coronate da capitelli dorici, a sostegno del cornicione perimetrale in aggetto; ai fianchi si aprono le ampie arcate a tutto sesto delle poco profonde cappelle laterali, che ospitano alcune opere di pregio, tra cui gli oli raffiguranti la \"Vergine col Bambino\", dipinta nel XVIII secolo da un allievo di Clemente Ruta, la \"Presentazione al Tempio\", eseguita da un anonimo parmense del XIV secolo, la \"Vergine col Bambino e santi\", risalente al XVII secolo, la \"Madonna col Bambino\", attribuita a Clemente Ruta, e \"San Girolamo\", databile alla fine del XVI secolo.\nIl presbiterio absidato, illuminato da due finestre laterali, \u00e8 arricchito dall'altare maggiore con paliotto risalente all'incirca al 1750.\nAltri altari sono conservati nelle cappelle laterali; degni di nota sono l'altare con ancona della terza cappella di sinistra, realizzato intorno al 1700, l'altare ligneo neoclassico della terza cappella di destra, risalente alla seconda met\u00e0 del XVIII secolo, e l'altare con ancona della seconda cappella di destra, intagliato nel 1751."}
{"id": "6057985", "revid": "1702319", "url": "https://it.wikipedia.org/wiki?curid=6057985", "title": "Chiesa della Purificazione della Beata Vergine Maria", "text": ""}
{"id": "6057988", "revid": "1305772", "url": "https://it.wikipedia.org/wiki?curid=6057988", "title": "Big Game Fishing", "text": "Big Game Fishing \u00e8 un videogioco di pesca alla traina d'altura pubblicato nel 1991 per Amiga, Atari ST, Commodore 64 e MS-DOS dalla Simulmondo. Rappresenta la pesca grossa dalla barca a prede come marlin, squali, tonni e pescispada, sia dal punto di vista dell'attivit\u00e0 in mare, sia da quello economico.\nModalit\u00e0 di gioco.\nIl giocatore ha a disposizione un budget limitato per organizzare la pesca giornata per giornata, ma pu\u00f2 guadagnare denaro vendendo i pesci pescati nella localit\u00e0 portuale in cui sosta. L'intero gioco si svolge in un'ampia zona di un immaginario mare del sud, dove tramite una mappa si pu\u00f2 tracciare la rotta per il mare aperto o per uno dei molti porti.\nNella fase di approvvigionamento, oltre a pagare l'affitto della barca, si possono acquistare i beni di consumo, ovvero lenze, sarde per la pastura, carburante per la barca, razzi di segnalazione, batterie.\nSi hanno inoltre informazioni sulle condizioni meteorologiche e sui tipi di pesce pi\u00f9 richiesti e redditizi per la vendita in quel porto.\nNella fase di pesca vera e propria si ha una visuale in prima persona da dietro la canna. Si pu\u00f2 selezionare il tipo di esca, che determina il tipo di pesce pi\u00f9 attratto; la velocit\u00e0 della barca, che dev'essere anche adeguata al tipo di esca; i metri di lenza da trainare; quando gettare eventuale pastura.\nSi ha il controllo diretto sull'inclinazione della canna e sull'avvolgimento della lenza, e quando una preda abbocca bisogna dosarli con cura per evitare la fuga del pesce o la rottura della lenza, che pu\u00f2 avvenire in particolare quando il pesce salta fuori dall'acqua.\nSi dispone di ecoscandaglio per i fondali, indicatori di tensione della lenza e di frizione del mulinello, termometro dell'acqua, radio per eventuali SOS. La presenza di gabbiani \u00e8 inoltre indice di probabile presenza di prede.\nSi pu\u00f2 arrivare a prendere pesci di 360kg, ma solo nelle acque pi\u00f9 lontane e con le maggiori spese; si comincia in genere facendo soldi con prede pi\u00f9 piccole, ogni cattura comunque non \u00e8 un compito semplice. C'\u00e8 la possibilit\u00e0 di salvare la partita."}
{"id": "6057990", "revid": "964734", "url": "https://it.wikipedia.org/wiki?curid=6057990", "title": "Superficie di Io", "text": ""}
{"id": "6058010", "revid": "599013", "url": "https://it.wikipedia.org/wiki?curid=6058010", "title": "Sara Kolak", "text": "In carriera vanta anche una medaglia di bronzo agli Europei di .\nBiografia.\n\u00c8 figlia di Aleksandra Kolak, giocatrice professionista di pallamano."}
{"id": "6058018", "revid": "768068", "url": "https://it.wikipedia.org/wiki?curid=6058018", "title": "Temple of Set", "text": ""}
{"id": "6058021", "revid": "339392", "url": "https://it.wikipedia.org/wiki?curid=6058021", "title": "Copia anastatica", "text": ""}
{"id": "6058024", "revid": "767487", "url": "https://it.wikipedia.org/wiki?curid=6058024", "title": "Mummia Sfortunata", "text": "La cosiddetta Mummia Sfortunata (Unlucky Mummy) \u00e8 un antico manufatto egizio nella collezione di British Museum e Londra (reperto \"AE 22542\"). L'identit\u00e0 del titolare \u00e8 sconosciuta. Questo \u00abpannello dipinto per la copertura della mummia di una donna ignota\u00bb fu acquisito dal Museo nel 1889.\nStoria.\nIl soprannome \"Mummia Sfortunata\" \u00e8 fuorviante poich\u00e9 il reperto non \u00e8 una mummia, ma solo il pannello di legno, coperto di gesso dipinto, destinato alla copertura della salma; \u00e8 cio\u00e8 il coperchio del sarcofago pi\u00f9 interno e pi\u00f9 piccolo (un corpo imbalsamato veniva rinchiuso in pi\u00f9 feretri). Fu rinvenuto a Tebe e pu\u00f2 essere collocato cronologicamente, grazie alla fattura e alle caratteristiche stilistiche della decorazione, al periodo finale della XXI dinastia o agli inizi della XXII dinastia (950 - 900 a.C.). All'interno del British Museum \u00e8 noto col numero d'inventario 22542. Il viso privo della barba posticcia e la postura delle mani, con le dita allungate, indicano che l'oggetto era destinato a coprire la mummia di una donna. L'identit\u00e0 della donna \u00e8 sconosciuta dal momento che le brevi frasi ivi incise non sono altro che formule religiose che non menzionano il nome della defunta. L'elevata qualit\u00e0 del coperchio suggerisce una destinataria di alto rango. Era usuale, per le donne di tale posizione sociale, prendere parte all'esecuzione delle musiche e dei canti che accompagnavano i riti nel tempio di Amon-Ra; a partire da ci\u00f2, le vecchie pubblicazioni del Museo appellavano la destinataria del reperto 22542 \"sacerdotessa di Amon-Ra\". Ernest A. Wallis Budge, conservatore delle Antichit\u00e0 Egizie e Assire del Museo dal 1894 al 1924, ipotizz\u00f2 che potesse essere di sangue reale, ma si tratta di una pura speculazione non supportata dall'iconografia dell'oggetto.\nCaratteristiche fisiche.\nIl pannello ligneo, coperto di gesso dipinto, \u00e8 lungo 168,5 cm, largo 38 e spesso 12. Oltre ai colori apposti direttamente sul gesso steso a sua volta sul legno, vanno segnalate le mani sporgenti dal corpo. Il reperto \u00e8 in ottime condizioni.\nLeggende sulla \"Mummia Sfortunata\".\nIl pannello della Mummia Sfortunata ha acquisito la reputazione di portare sfortuna e numerose leggende si sono sviluppate intorno a esso: gli sono stati attribuiti morti, ferite e disastri di cui il pi\u00f9 celebre \u00e8 il naufragio dell'RMS Titanic, il 15 aprile 1912, da cui si \u00e8 sviluppato il soprannome. La diceria vuole che l'oggetto si trovasse sulla nave destinata ad affondare: in realt\u00e0, non lasci\u00f2 mai il Museo fino al 1990, quando fu prestato a una mostra. Nessuna di queste leggende ha un fondamento, ma il loro aumentare ha portato a numerose richieste di chiarimenti presso il Museo. Una smentita fu pubblicata da Ernest Wallis Budge nel 1934.\nIl reperto \u00e8 stato anche collegato alla morte dello scrittore e giornalista britannico Bertram Fletcher Robinson . Nel 1904, Robinson condusse delle ricerche sulla storia del manufatto quando lavorava come giornalista per il \"Daily Express\". Si convinse che la \"Mummia Sfortunata\" avesse dei poteri malefici e mor\u00ec tre anni dopo a 36 anni d'et\u00e0."}
{"id": "6058025", "revid": "287204", "url": "https://it.wikipedia.org/wiki?curid=6058025", "title": "Wheeling (fumetto)", "text": "Wheeling, pubblicato anche come Fort Wheeling, \u00e8 un fumetto italo-argentino scritto e disegnato da Hugo Pratt, pubblicato in tre fasi tra il 1962 e il 1995 su alcune riviste argentine, italiane e francesi.\nTrama.\nLa storia avviene a Wheeling, citt\u00e0 alla confluenza del Wheeling Creek con il fiume Ohio nel periodo immediatamente precedente alla rivoluzione Americana, durante la guerra franco-indiana. Nel 1774, Chris Kenton ha 17 anni. La sua famiglia viene massacrata dagli indiani, e Chris si arruola nell'esercito britannico di servizio sul confine delle colonie del Nord America, dove fa la conoscenza dell'aristocratico Patrick Fitzgerald.\nI due si innamorano della bella Mohena, una schiava riscattata dagli indiani Shawnee. Allo scoppiare della Rivoluzione Americana i due sceglieranno due schieramenti diversi.\nEdizioni.\nPratt ha realizzato il fumetto in tre parti, di cui la prima e parte della seconda in Argentina negli anni 60, la continuazione della seconda in Francia nel 1980 e la terza in Francia e Italia nella prima met\u00e0 degli anni 90. Il fumetto \u00e8 completato da una serie di acquerelli che l'autore ha realizzato tra il 1969 e il 1972 per la prima edizione in volume di Wheeling (da parte di Edizioni Ivaldi) e incluso poi nell'edizione integrale della saga (\"Il sentiero delle amicizie perdute\" del 1995).\nIl fumetto \u00e8 comparso nelle seguenti edizioni:\nEdizioni italiane.\nLe edizioni italiane del fumetto includono:\nParte I\nParte II, inizio\nWheeling - sentiero indiano\nParte III"}
{"id": "6058026", "revid": "123689300", "url": "https://it.wikipedia.org/wiki?curid=6058026", "title": "Segunda Divisi\u00f3n 2016-2017 (Spagna)", "text": "La stagione 2016-2017 della Segunda Divisi\u00f3n (detta Liga Adelante per ragioni di sponsorizzazione) \u00e8 l'86\u00aa edizione del campionato di calcio spagnolo di seconda divisione. La stagione regolare \u00e8 cominciata il 19 agosto 2016. Dopo questa, \u00e8 prevista una fase di play-off per decidere la terza promozione in Liga, suddivisa in semifinali e finali, che vengono disputate in sfide di andata e ritorno. Al contrario, le quattro retrocessioni in Segunda Divisi\u00f3n B sono tutte dirette e non prevedono spareggi.\nL'anno precedente il torneo \u00e8 stato vinto dal Deportivo Alav\u00e9s.\nStagione.\nNovit\u00e0.\nLe squadre promosse nella stagione precedente sono state Alav\u00e9s, Legan\u00e9s e Osasuna; prendono il loro posto dalla Primera Divisi\u00f3n Rayo Vallecano, Getafe e Levante.\nSono state condannate invece alla retrocessione in Segunda Divisi\u00f3n B l'Athletic Bilbao B dopo un solo anno, l'Albacete, la Llagostera e la Ponferradina. Le sostituiscono dalla terza divisione Cadice, Sevilla B, Reus Deportiu e UCAM Murcia.\nFormula.\nAl torneo partecipano 22 squadre che si sfidano in un girone all'italiana secondo la struttura pi\u00f9 consueta dei campionati calcistici moderni. Ogni partecipante deve sfidare tutti gli altri per due volte: la prima nel girone d'andata, l'altra nel girone di ritorno. L'ordine in cui vengono affrontate le altre squadre \u00e8 stabilito dal calendario, il quale stabilisce tutte le partite d'andata che verranno ripetute nello stesso ordine al ritorno, con l'inversione per\u00f2 del terreno di gioco. Vengono assegnati tre punti per la vittoria, uno per il pareggio e zero per la sconfitta, indipendentemente dal fattore campo.\nSuccessivamente vengono disputati i play-off, concessi alle squadre che si sono piazzate tra la terza e la sesta posizione al termine della stagione regolare. Quella meglio classificata affronta l'ultima che ha conquistato un posto utile per garantirsi l'accesso alle eliminatorie, mentre la quarta e la quinta si sfidano tra di loro. I vincenti di questi incontri, che vengono stabiliti su match di andata e ritorno, si affrontano nella cosiddetta finale play-off, che determiner\u00e0 la terza squadra che potr\u00e0 aver accesso, nella stagione successiva, in Primera Divisi\u00f3n.\nRetrocedono invece le ultime quattro squadre classificatesi al termine dell'ultima giornata di ritorno.\nClassifica finale.\nLegenda:\nNote:\nPlay-off.\nTabellone.\nNote:"}
{"id": "6058028", "revid": "729019", "url": "https://it.wikipedia.org/wiki?curid=6058028", "title": "Nauru ai Giochi della XXXI Olimpiade", "text": "Nauru ha partecipato ai Giochi della XXXI Olimpiade di Rio de Janeiro, che si svolgono dal 5 al 21 agosto 2016, con una delegazione di 2 atleti in 2 discipline. \u00c8 la 6\u00aa partecipazione consecutiva degli atleti ai giochi olimpici estivi dopo il debutto ad Atlanta 1996.\nAlla cerimonia di apertura il portabandiera \u00e8 stato il sollevatore Elson Brechtefeld."}
{"id": "6058031", "revid": "1745361", "url": "https://it.wikipedia.org/wiki?curid=6058031", "title": "Ossilo (figlio di Oreio)", "text": "Nella mitologia greca, Ossilo era un figlio di Oreio.\nEgli spos\u00f2 la propria sorella Amadriade, e dalla loro unione nacquero varie figlie, ognuna dei quali aveva il nome che ricordava un dato albero, le Amadriadi.\nViene talvolta confuso con un altro Ossilo, figlio di Ares, poich\u00e9 entrambi sono discendenti di Etolo."}
{"id": "6058032", "revid": "1745361", "url": "https://it.wikipedia.org/wiki?curid=6058032", "title": "Ossilo (figlio di Ares)", "text": "Ossilo () \u00e8 un personaggio della mitologia greca.\nGenealogia.\nFiglio di Ares, dio della guerra e di Protogenia (figlia di Calidone).\nNon sono noti spose o progenie.\nMitologia.\nPausania scrive che Ossilio divenne un fuorilegge in Etolia poich\u00e9 lanciando un disco manc\u00f2 il bersaglio ed uccise Thermius (suo fratello).\nSecondo altre fonti uccise invece Alcidoco, figlio di Scopiio."}
{"id": "6058033", "revid": "124123", "url": "https://it.wikipedia.org/wiki?curid=6058033", "title": "Erica Wiebe", "text": ""}
{"id": "6058038", "revid": "1123217", "url": "https://it.wikipedia.org/wiki?curid=6058038", "title": "Kung fu cha", "text": ""}
{"id": "6058041", "revid": "599013", "url": "https://it.wikipedia.org/wiki?curid=6058041", "title": "Ahmad Abughaush", "text": "\u00c8 il primo atleta rappresentante la Giordania a vincere una medaglia nelle Olimpiadi. \nNipote di palestinesi fuggiti dai territori, rappresenta anche il primo atleta di origini palestinesi ad aver conquistato una medaglia olimpica."}
{"id": "6058044", "revid": "287204", "url": "https://it.wikipedia.org/wiki?curid=6058044", "title": "Vuoto Locale", "text": "Il Vuoto Locale (in inglese \"Local Void\") \u00e8 una vasta regione di spazio che \u00e8 situata nelle adiacenze del Gruppo Locale, l'ammasso di galassie che comprende anche la nostra Via Lattea.\nI vuoti sono definiti come aree dell'Universo, delimitate da filamenti di galassie, nelle quali la materia (stelle, gas, galassie) \u00e8 presente ad una concentrazione nettamente inferiore a quella di altre zone dell'Universo. Quindi in realt\u00e0 i vuoti non sono del tutto privi di materia, ma la contengono ad una concentrazione inferiore a quanto previsto dalla cosmologia standard.\nIl Vuoto Locale fu scoperto nel 1987 da R. Brent Tully dell'Istituto di Astronomia dell'Universit\u00e0 delle Hawaii e Rick Fisher del National Radio Astronomy Observatory. Le esatte dimensioni di questa struttura non sono ancora note con precisione, ma si stima abbia una lunghezza di 70 megaparsec (230 milioni di anni luce) per una larghezza di 45 megaparsec (150 milioni di anni luce). Inoltre risulta suddiviso in tre distinte aree separate da sottili filamenti.\nIl Vuoto Locale \u00e8 delimitato dal Foglio Locale una struttura appiattita in cui si trovano una sessantina di galassie, tra cui la Via Lattea, accomunate dalla medesima velocit\u00e0 peculiare e che fa parte del Gruppo Locale. In tal modo il Vuoto Locale si estende dal bordo di quest'ultimo per circa 60 megaparsec (circa 200 milioni di anni luce) e si stima una distanza dalla Terra di circa 23 megaparsec (75 milioni di anni luce).\nLe dimensioni del Vuoto Locale sono state calcolate a partire dall'osservazione di una galassia nana isolata situata al suo interno. A maggiori dimensioni e minor concentrazione di materia, la gravit\u00e0 risultava pi\u00f9 debole e di conseguenza pi\u00f9 velocemente la galassia nana doveva muoversi in direzione delle concentrazioni di materia situata ai confini del vuoto. Per spiegare la rapida espulsione della galassia nana dal vuoto \u00e8 stata invocata l'azione dell'energia oscura.\nSulla base di un modello chiamato Hubble Bubble, che prendeva in considerazione le velocit\u00e0 relative di supernove di tipo Ia, era stata proposta la presenza di un vuoto di relative dimensioni centrato sulla Via Lattea. Il modello Hubble Bubble prevede un significativo scostamento del valore locale della costante di Hubble rispetto al suo valore medio globale. In realt\u00e0 successive analisi dei dati hanno evidenziato che l'interferenza della polvere interstellare aveva prodotto risultati fuorvianti.\nSi ritiene che il Vuoto Locale sia in fase di espansione e che il Foglio Locale, che ne costituisce una delle pareti, sia in fase di allontanamento dal centro del Vuoto Locale alla velocit\u00e0 di circa 260\u00a0km/s.\nPur essendo un'area di spazio a bassa densit\u00e0 di materia, tuttavia sono presenti alcune isolate galassie come NGC 6503 (soprannominata \"Lost-in-Space galaxy\"), ESO 461-36 e MCG-01-41-006.\nRecentemente osservazioni effettuate con il Telescopio spaziale Hubble hanno rilevato l'esistenza di due galassie nane, Pisces A e Pisces B, che per miliardi di anni hanno stazionato all'interno del Vuoto Locale e che ora sono entrate a far parte delle galassie del Volume Locale. Venute a contatto con il gas intergalattico dell'ammasso, ora mostrano i segni di attivit\u00e0 di starburst che \u00e8 iniziata da circa 100 milioni di anni.\nLista di galassie del Vuoto Locale.\nLa tabella riporta alcune galassie situate nel Vuoto Locale."}
{"id": "6058046", "revid": "1543377", "url": "https://it.wikipedia.org/wiki?curid=6058046", "title": "Carro a vela", "text": "Un carro a vela \u00e8 un veicolo su ruote, alimentato solo dal vento, con una vela, controllata da un pilota. Il carro a vela \u00e8 uno sport praticato sulle spiagge dell'Europa occidentale e della Nuova Zelanda e sulle riarse pianure desertiche in Nord e Sud America e Australia. In Scandinavia e in Canada \u00e8 praticato in inverno su ghiaccio con veicoli simili, ma con pattini al posto delle ruote.\nLa velocit\u00e0 massima di questi veicoli \u00e8 di 135 km/h. Il record mondiale \u00e8 202,9 chilometri all'ora su spiaggia. Questo \u00e8 anche il motivo per cui \u00e8 obbligatorio un casco."}
{"id": "6058048", "revid": "729019", "url": "https://it.wikipedia.org/wiki?curid=6058048", "title": "Caproni Ca.58", "text": "Il Caproni Ca.58 fu un aereo da trasporto passeggeri trimotore triplano sviluppato dall'azienda aeronautica italiana Caproni nei primi anni venti del XX secolo.\nIl modello costituisce il primo esempio di velivolo italiano caratterizzato dalla possibilit\u00e0 di trasportare un elevato numero di passeggeri su rotte di grande traffico o a lungo raggio.\nTecnica.\nIl modello, di grandi dimensioni, era caratterizzato da una configurazione a doppia trave di coda.\nLa gondola centrale era del tipo \"a valigia\", con struttura interna divisa tra due piani comunicanti tra loro grazie ad una scala interna, dotata di interni di lusso, di un buffet, spazio dedicato alla ristorazione, uno scompartimento bagagli e di una toilette. Sul tetto della cabina inferiore erano collocati i due abitacoli aperti riservati a pilota e meccanico e posteriormente la struttura accoglieva l'unico gruppo motoelica in configurazione spingente.\nLa velatura era di tipo triplana, con i piani alari di eguale apertura e tutti dotati di alettoni. Le due travi di coda erano collegate all'intradosso dell'ala mediana, e fungevano da supporto ai due motori in configurazione traente e, posteriormente, all'impennaggio costituito da un largo ed unico piano orizzontale dotato di equilibratore e di due derive dalle forme squadrate.\nIl carrello d'atterraggio era caratterizzato da una coppia di telai che integravano una struttura con due elementi in linea a ruote gemellate mentre posteriormente l'appoggio a velivolo fermo era garantito da appositi pattini collocati all'apice inferiore di un lungo montante collegato ad ognuna delle travi di coda."}
{"id": "6058049", "revid": "22356", "url": "https://it.wikipedia.org/wiki?curid=6058049", "title": "Palaeoplatyceros hispanicus", "text": "Il paleoplaticero (Palaeoplatyceros hispanicus) \u00e8 un mammifero artiodattilo estinto, appartenente ai cervidi. Visse nel Miocene medio (circa 16 - 11 milioni di anni fa) e i suoi resti fossili sono stati ritrovati in Spagna.\nDescrizione.\nQuesto animale doveva essere molto simile agli odierni muntiac, e anche le dimensioni dovevano essere paragonabili; \u00e8 probabile che questo animale superasse di poco il metro di altezza. Rispetto agli altri cervidi primitivi del Miocene, \"Palaeoplatyceros\" possedeva corna molto insolite, a forma di ventaglio. Questo animale possedeva grandi peduncoli frontali analoghi a quelli del ben noto \"Dicrocerus\" o del muntiac; sopra il peduncolo si inseriva, come un capitello sull'albero di una colonna, una rosetta ampia, depressa e ornata lungo il bordo di tubercoli simili a una corona di piccole pietre. Dalla parte superiore della rosetta spuntava un palco dalla base ampia, che si allargava verso l'apice, finendo a formare una struttura triangolare piatta e flabellata, i cui bordi laterali formavano una curva concava falciforme e il bordo apicale possedeva un contorno sinuoso di lobi grandi e arrotondati. \nClassificazione.\n\"Palaeoplatyceros\" venne descritto per la prima volta da Hernandez Pacheco nel 1913, sulla base di resti fossili ritrovati in terreni del Miocene medio nella zona di Palencia (Spagna). Lo studioso ritenne che questo genere comprendesse due specie: \"P. hispanicus\" e \"P. palentinus\". Tuttavia, studi pi\u00f9 recenti ritengono che vi fosse una sola specie (\"P. hispanicus\"). \n\"Palaeoplatyceros\" \u00e8 insolito rispetto agli altri cervidi miocenici in quanto le sue corna sono espanse a formare una sorta di ventaglio, una caratteristica mai riscontrata in altri cervidi del periodo. Tuttavia, la struttura primitiva e la morfologia della rosetta richiamano quelle degli altri cervidi miocenici come \"Dicrocerus\" e \"Amphiprox\". "}
{"id": "6058050", "revid": "22356", "url": "https://it.wikipedia.org/wiki?curid=6058050", "title": "Palaeoplatyceros", "text": ""}
{"id": "6058051", "revid": "2015336", "url": "https://it.wikipedia.org/wiki?curid=6058051", "title": "Maria Felice Tibaldi", "text": "Biografia.\nFiglia di Giovanni Battista Tibaldi, violinista modenese, studi\u00f2 con Giuseppe Felice Ramelli. Dipinse soggetti storici, ad olio e a pastello, come \"Bacco e Arianna\" e \"Angelica e Medoro\" e ritratti in miniatura. Il 23 marzo 1739 spos\u00f2 il pittore francese Pierre Subleyras.\nIl suo dipinto in miniatura, su pergamena, \"Maria Maddalena ai piedi di Ges\u00f9 Cristo nella casa di Simone il fariseo\" \u00e8 una copia del quadro che il marito Pierre Subleyras nel 1737 dipinse per il refettorio del convento di Santa Maria Nuova, ad Asti. La tela, spostata nel 1798 nella Basilica di Superga, fu sequestrata dai francesi nel 1799 e ora \u00e8 al museo del Louvre. Maria Felice Tibaldi Subleyras vendette la copia in miniatura a papa Benedetto XIV che la pag\u00f2 mille scudi. Ora si conserva alla Pinacoteca Capitolina.\nMaria Felice non copi\u00f2 l'originale, ma il bozzetto di Subleyras che fu venduto, dopo il 1752, a Charles Natoire e che oggi \u00e8 conservato al Louvre.\nIl quadro \"Nudo femminile di schiena\" di Pierre Subleyras, che \u00e8 alla Galleria Nazionale d'Arte Antica a Palazzo Barberini, rappresenta forse sua moglie Maria Felice Tibaldi. Il lenzuolo bianco e il corpo rosato risaltano sullo sfondo nero. Il dipinto era stato attribuito ad altri pittori e solo dal 1970, con l'esame di documenti, \u00e8 stato assegnato a Subleyras.\nMaria Felice Tibaldi fu accolta nell'Accademia di San Luca l\u20198 aprile 1742: era la seconda pittrice ad esservi ammessa, dopo Rosalba Carriera. In Arcadia entr\u00f2 insieme al marito, nel 1743, con il nome di \"Asteria Aretusa\".\nLe sue sorelle Teresa e Isabela Tibaldi furono pittrici."}
{"id": "6058071", "revid": "1745361", "url": "https://it.wikipedia.org/wiki?curid=6058071", "title": "Cirene (ninfa)", "text": "Nella mitologia greca, Cirene o Pirene era una ninfa; fu amata da Ares, da cui ebbe Diomede e Licaone.\nViene talvolta identificata con un'altra Cirene, figlia del re dei Lapiti Ipseo."}
{"id": "6058072", "revid": "1745361", "url": "https://it.wikipedia.org/wiki?curid=6058072", "title": "Pirene (naiade)", "text": "Nella mitologia greca, Pirene (\"Peirene\", forse da \u03c0\u03b5\u03b9\u03c1\u03b1\u03af\u03bd\u03c9, \"peirain\u00f4\", \"legata\" o \"che lega\") era una naiade.\nMito.\nLa madre di Pirene era Metope, mentre il padre, a seconda delle fonti, viene indicato come Acheloo, Ebalo o Asopo. Da Poseidone ebbe Leche e Cencrea; alla morte di quest'ultimo, pianse cos\u00ec tanto da trasformarsi in una fonte, situata alle porte di Corinto, la cosiddetta fontana Pirene."}
{"id": "6058073", "revid": "1745361", "url": "https://it.wikipedia.org/wiki?curid=6058073", "title": "Pirene (madre di Cicno)", "text": "Nella mitologia greca, Pirene (\"Pyrene\", da \u03c0\u1fe6\u03c1, \"pyr\", \"fuoco\"), chiamata anche Pelopia, era la madre di Cicno, avuto dal dio Ares."}
{"id": "6058074", "revid": "1745361", "url": "https://it.wikipedia.org/wiki?curid=6058074", "title": "Pirene (figlia di Bebricio)", "text": "Nella mitologia greca, Pirene (\"Pyrene\", da \u03c0\u1fe6\u03c1, \"pyr\", \"fuoco\") era figlia di Bebricio, re di Spagna.\nMito.\nAmata da Eracle, partor\u00ec un serpente cos\u00ec mostruoso che, terrorizzata, fugg\u00ec sulle montagne piangendo la sua sorte. Venne infine sbranata dalle bestie selvatiche, ed Eracle, addolorato, la seppell\u00ec su quella catena montuosa che da lei prese il nome: i Pirenei."}
{"id": "6058081", "revid": "47767", "url": "https://it.wikipedia.org/wiki?curid=6058081", "title": "Pirene (figlia di Danao)", "text": ""}
{"id": "6058083", "revid": "767487", "url": "https://it.wikipedia.org/wiki?curid=6058083", "title": "Kirstie Alora", "text": "In carriera vanta due medaglie di bronzo nella categoria 73\u00a0kg, conquistate rispettivamente a Guangzhou 2010 e ad Incheon 2014."}
{"id": "6058085", "revid": "300279", "url": "https://it.wikipedia.org/wiki?curid=6058085", "title": "Facino Ghilini", "text": ""}
{"id": "6058090", "revid": "123754428", "url": "https://it.wikipedia.org/wiki?curid=6058090", "title": "Episodi di Rizzoli &amp; Isles (settima stagione)", "text": "La settima e ultima stagione della serie televisiva Rizzoli &amp; Isles, composta da 13 episodi, \u00e8 stata trasmessa in prima visione assoluta negli Stati Uniti d'America dal canale via cavo TNT dal 6 giugno al 5 settembre 2016.\nIn Italia \u00e8 andata in onda in prima visione dal 2 gennaio al 13 febbraio 2017 sul canale pay Premium Crime, mentre in chiaro \u00e8 stata trasmessa su Top Crime dal 13 settembre al 18 ottobre dello stesso anno.\n\"Riso e proiettili\".\nTrama.\nDopo gli spari esplosi dalla stalker di Jane, Nina rimane ferita gravemente mentre Maura ha solo un taglio superficiale sulla fronte e una probabile commozione cerebrale. Jane e Frankie corrono subito dietro alla stalker ma non riescono a prenderla. Durante le indagini riescono a trovare il posto in cui la donna si rifugia, ma ancora una volta non riescono a prenderla. \n\"Curve pericolose\".\nTrama.\nUna ragazza muore in un incidente stradale e quando la polizia informa la famiglia, loro affermano che \u00e8 stato il suo fidanzato ad ucciderla: pensano che abbia sabotato la sua macchina. Frankie conduce le indagini e con l'aiuto di Maura riesce a stabilire che la ragazza si \u00e8 suicidata. Intanto Jane e Korsak sono sulle tracce della stalker. Dopo essersi rincorse per un po', finalmente Jane e la stalker si trovano faccia a faccia: Jane dovr\u00e0 decidere cosa fare per mettere fine a questa storia.\u00a0 Nina e Frankie si scambiano un bacio. \n\"Poliziotti contro zombi\".\nTrama.\nUn ragazzo viene trovato morto in strada mentre in citt\u00e0 si sta svolgendo una convention di fan di zombie. Il cadavere, infatti, \u00e8 stato \"sistemato\" come se fosse stato attaccato dagli zombie: con interiora finte fuori dal corpo e sangue finto. La squadra indaga su un tentato furto all'interno della convention. Intanto Angela decide di prendere il diploma e Maura cerca di convivere con la diagnosi della sua malattia. \n\"Pacchi letali\".\nTrama.\nUn postino viene trovato morto nella sua auto e la squadra dovr\u00e0 collaborare con una rude ed eccentrica ispettrice postale convinta che l'omicidio sia parte di una vasta cospirazione. Maura continua ad avere problemi con la sua malattia e sta prendendo in considerazione l'idea di sottoporsi ad un intervento chirurgico. \n\"L'ombra del dubbio\".\nTrama.\nUna donna, avvocato molto conosciuto, viene trovato morta nella sua lussuosa casa da sua figlia e suo marito.\u00a0 Tutto fa pensare che sia\u00a0 caduta accidentalmente dalle scale, ma la donna ha il cranio fracassato e Maura pensa che non sia un incidente ma che sia stata uccisa. Intanto Maura si sottopone all'intervento chirurgico che potrebbe risolvere i suoi problemi e arriva Hope a prendersi cura di lei. La relazione tra Frankie e Nina viene svelata.\n\"Lo spettro assassino\".\nTrama.\nUna donna malata di cancro viene uccisa mentre si trova ricoverata in ospedale e l'assassino ha lasciato sul corpo una rosa bianca. Mentre la squadra avvia le indagini, un dottore dello stesso ospedale viene ucciso e una rosa bianca viene ritrovata sul suo cadavere. Durante le indagini Maura e Jane si imbattono nella storia di un fantasma che infesta l'ospedale che sembra essere collegata al caso. \n\"La bomba di grasso\".\nTrama.\nUn ciclista esplode per apparente autocombustione ma Maura riesce a provare che si tratta di omicidio. Delle indagini se ne occupano Korsak e Frankie con l'aiuto di Nina mentre Jane \u00e8 a Quantico a tenere delle lezioni alle reclute dell'FBI.\n\"Episodio 100\".\nTrama.\nDue uomini vengono uccisi nella loro officina mentre stanno lavorando su una moto. Jane, durante la prima ispezione, scopre nell'officina un vano segreto pieno di armi. Cos\u00ec, per risolvere il caso, Jane va sotto copertura in un carcere femminile nella speranza di scoprire dei dettagli che possano fare chiarezza sul caso. \n\"Corsa contro il tempo\".\nTrama.\nNel giorno in cui Jane e Korsak devono andare in tribunale per testimoniare in un caso di omicidio avvenuto due anni prima, si scopre che la prova pi\u00f9 importante \u00e8 scomparsa. La squadra avr\u00e0 65 ore di tempo per riuscire a recuperarla o per trovare nuove prove contro l'imputato. \n\"Gli sposi di una notte\".\nTrama.\nUn uomo viene trovato morto in un parco e un altro viene trovato, sempre nello stesso parco, ferito ma vivo. Quest'ultimo \u00e8 Edward, capo di una grossa azienda e sposato con Maura da 20 anni. I due da ragazzini, fecero una fuga d'amore e si sposarono a Las Vegas, ma per qualche motivo burocratico il loro matrimonio non fu mai\u00a0 annullato. Intanto Jane decide di accettare la proposta di diventare istruttrice dell'FBI e quindi andare a Quantico e lo rivela a Maura. Quest'ultima, alla fine dell'indagine, divorzia da Edward mentre tra Angela e Ron c'\u00e8 un riavvicinamento e Nina presenta Frankie a sua madre. \n\"Eterno riposo\".\nTrama.\nDurante il funerale di una vecchietta la bara cade, si apre e si scopre che all'interno, oltre\u00a0 alla vecchietta, c'\u00e8 anche un uomo nudo. L'uomo \u00e8 il proprietario dell'agenzia funebre che si \u00e8 occupata proprio del funerale della vecchietta. Durante le indagini vengono trovati altri tre cadaveri in bare altrui: la squadra si mette subito al lavoro per capire cosa sia successo e individuare il colpevole. Intanto Tommy torna a Boston con il piccolo T. J. perch\u00e9 Lidia si vede con un altro uomo e Jane parla a Korsak e ad Angela della sua decisione di lasciare la polizia e passare all'FBI. Maura fa volontariato nella clinica di Hope e cerca di digerire la decisione presa da Jane mentre Frankie chiede a Nina di sposarlo. \n\"Ieri, oggi, domani\".\nTrama.\nUn uomo viene trovato morto nella sua casa, Maura pensa sia stato soffocato. Korsak conosce la vittima perch\u00e9 40 anni prima usciva con una delle sue figlie, inoltre Wendy, l'altra figlia della vittima, fu uccisa durante una festa di compleanno. Jane riceve a sorpresa la visita dell'agente Davis dell'FBI che le chiede di uscire mentre Maura viene a sapere delle critiche negative dell'editore sul suo romanzo.\n\"L'ultimo caso\".\nTrama.\nIl cadavere di un uomo viene ritrovato ammanettato al suo letto e tutto fa pensare ad un gioco erotico finito male. Intanto Angela prepara la festa per Korsak, Jane e Maura. Kent decide di preparare un video a cui tutti contribuiscono con un loro pensiero. La squadra si prepara a fare piani per il futuro: Jane andr\u00e0 a Quantico, Maura a Parigi per scrivere il suo libro, Korsak in pensione e Nina e Frankie si sposeranno."}
{"id": "6058096", "revid": "101768", "url": "https://it.wikipedia.org/wiki?curid=6058096", "title": "Automat", "text": ""}
{"id": "6058097", "revid": "716642", "url": "https://it.wikipedia.org/wiki?curid=6058097", "title": "Alex Lee (calciatore)", "text": ""}
{"id": "6058098", "revid": "82683032", "url": "https://it.wikipedia.org/wiki?curid=6058098", "title": "Ab imo pektore", "text": ""}
{"id": "6058108", "revid": "547034", "url": "https://it.wikipedia.org/wiki?curid=6058108", "title": "Antore", "text": "Antore \u00e8 il nome di un personaggio dell'Eneide di Virgilio, presente nel libro X\nIl mito.\nOriginario di Argo, compagno d'armi di Eracle nella giovent\u00f9, Antore si trasferisce poi in Italia, a Pallanteo, diventando cos\u00ec un suddito di Evandro. Combatte quindi nelle truppe di Pallante, figlio del re arcade, in appoggio a Enea nella guerra troiano-italica. Morir\u00e0 per un colpo di lancia non destinato a lui durante il duello tra Mezenzio ed Enea. La locuzione \"Dulces moriens reminiscitur Argos\" (\"morendo egli ricorda la dolce Argo\") che appunto si trova nel passo relativo alla sua uccisione, \u00e8 tra le pi\u00f9 conosciute del poema virgiliano."}
{"id": "6058119", "revid": "1305772", "url": "https://it.wikipedia.org/wiki?curid=6058119", "title": "Approntamento", "text": "Per approntamento generalmente si intende allestimento o preparazione di qualcosa.\nNel linguaggio militare, il termine si utilizza soprattutto per definire quel complesso di attivit\u00e0 di natura concettuale, organizzativa, esecutiva, tecnica e gestionale che hanno lo scopo di portare ad efficienza operativa un'unit\u00e0 militare, al fine di prepararlo per impieghi o servizi che si suppongono prossimi.\nDa questo punto di vista, l'approntamento si distingue dall'addestramento o formazione in quanto l'approntamento si realizza nel preparare in vista di un'utilizzazione specifica e immediata, mentre formazione e addestramento vengono svolti durante il ciclo di vita del sistema senza essere finalizzati ad una singola specifica missione.\nAnche per attivit\u00e0 militari in ambito civile, come \u00e8 stata ad esempio l'Operazione Strade sicure, si specifica chiaramente che prima dell'impiego operativo \u00e8 previsto un apposito ciclo di approntamento teorico-pratico che fornisce ai militari tutte le competenze per ben operare. Da questa fase di preparazione si distinguono le attivit\u00e0 che con cadenza mensile vengono svolte ulteriori attivit\u00e0 di mantenimento delle capacit\u00e0 acquisite.\nL'approntamento come fase di attivit\u00e0 preparatoria si ritrova anche nelle attivit\u00e0 professionali cantieristiche, ad esempio in edilizia, nella formazione tecnico professionale si individua nel predisporre l'approntamento del cantiere la serie di operazioni di allestimento e dismissione degli spazi logistici, delle attrezzature e opere provvisionali di cantiere."}
{"id": "6058120", "revid": "125376200", "url": "https://it.wikipedia.org/wiki?curid=6058120", "title": "Guido Giuliante", "text": "Biografia.\nGli studi e gli anni della giovinezza.\nGuido Giuliante, figlio di Felice Giuliante scultore abruzzese dei primi del novecento, dopo la maturit\u00e0 classica e la licenza magistrale ha studiato Medicina a Napoli. Durante gli studi universitari ha insegnato nelle scuole elementari. \u00c8 stato anche assistente del Prof. Gastone Lambertini, Direttore della Cattedra di Anatomia Umana dell\u2019Universit\u00e0 di Napoli. Laureato nel 1941 \u00e8 stato ufficiale medico fino al 1945. Rientrato a Chieti, si dette alla militanza civile e democratica impegnandosi con gratuita disponibilit\u00e0 nella cura di malati poveri e nel sostegno degli sfollati venuti dalle localit\u00e0 vicine. La passata attivit\u00e0 di insegnante elementare gli determin\u00f2 un particolare modo di intendere l\u2019arte poetica che segn\u00f2 il suo futuro artistico \u201c\"\u2026 incrocio di esperienze assai diverse, le quali convergono in una sottolineatura\u2026 tutt\u2019altro che provinciale, anzi di segno addirittura mediterraneo \u2026 dallo spettro ampio di sonorit\u00e0 e di risorse meliche\"\u201d.\nL\u2019attivit\u00e0 medica.\nDopo la guerra riprese gli studi universitari specializzandosi in Chirurgia Generale all\u2019Universit\u00e0 di Bari e successivamente in Ortopedia e Traumatologia all\u2019Universit\u00e0 di Pisa. Divenne Dirigente Sanitario nella sede INAIL di Chieti; svolse la sua attivit\u00e0 di chirurgo generale dal 1959 al 1972 a Chieti presso la Clinica Menna, punto di riferimento centrale della medicina e della chirurgia abruzzese.\n\u00c8 stato medico e chirurgo molto apprezzato, oltre che per le sue capacit\u00e0 professionali, soprattutto per la sua grande umanit\u00e0 e la profonda dedizione ai suoi pazienti: incarn\u00f2 uno dei pi\u00f9 limpidi esempi di medico umanista. \u201c\"L\u2019interesse poetico del Giuliante \u00e8 stato costantemente veicolato dall\u2019esperienza professionale, dapprima maestro e poi medico, che non ha costituito per il poeta unicamente attivit\u00e0 lavorativa ma, coinvolgendone appieno l\u2019identit\u00e0, \u00e8 stata vissuta in totale coerenza ad una ben precisa visione etica della vita, intesa come dedizione verso il prossimo e condivisione delle realt\u00e0 umane con le quali si \u00e8 trovato ad interagire\"\u201d.\nL\u2019attivit\u00e0 politica.\nDal 1945, a liberazione avvenuta, promosse nella citt\u00e0 di Chieti numerose iniziative culturali e sociali. Anim\u00f2 le riunioni clandestine tenute dall\u2019Arcivescovo Giuseppe Venturi per la ricostruzione morale e materiale della citt\u00e0 (Storia di Chieti) e dal 1946 \u00e8 stato pubblico amministratore dapprima nel Consiglio Comunale e successivamente nel Consiglio Provinciale. Presidente delle ACLI nel 1948 ne \u00e8 stato Consigliere Nazionale negli anni 1952-1953. Nel 1960 divenne Presidente dell\u2019Istituto Statale d\u2019Arte di Chieti e svolse una continua opera di promozione dei giovani artisti abruzzesi. Dal 1961 al 1968 \u00e8 stato Presidente dell\u2019Ente Provinciale del Turismo di Chieti e Direttore della Bottega d\u2019Arte, incarichi che lo videro impegnato nella rivalutazione e divulgazione della cultura e dell\u2019arte abruzzese.\nL\u2019attivit\u00e0 letteraria.\nFin dagli anni successivi alla guerra, inizi\u00f2 l\u2019attivit\u00e0 letteraria e la pubblicazione dei suoi scritti; la sua attivit\u00e0 fu molto intensa e fu definito \u201c\"Guido Giuliante, poeta di stellanti visioni\"\u201d. Scrisse opere teatrali e numerose raccolte di poesie in lingua italiana e in dialetto abruzzese; rilevante \u00e8 stata anche la sua produzione di testi per canzoni dialettali. \u00c8 stato critico d\u2019arte e, come corrispondente della rivista d\u2019arte \"Scena illustrata\" di Firenze ha firmato numerosi cataloghi di pittura.\nLe sue opere sono state inserite in diverse antologie nazionali: \u201cEnciclopedia Motta Italia Nostra\u201d, \u201cLa Fiera Letteraria\u201d, \u201cLa Zagara\u201d di Milano, \u201cL\u2019Ora d\u2019Abruzzo\u201d, \u201cIl Convivio Letterario\u201d di Milano, \u201cAttraverso l\u2019Abruzzo\u201d, \u201cEnciclopedia De Agostini Tutt\u2019Italia\u201d. \u201c\"Tutta la produzione letteraria di Giuliante, teatrale e poetica, in lingua e in dialetto, si alimenta di un forte senso di appartenenza alla sua terra, coniugato ad una sincera e profonda ispirazione religiosa. Anzi, si pu\u00f2 dire che la sua poesia, quella in vernacolo in particolare, si situi al centro di un incontro vitale: fra l\u2019umano e il divino, l\u2019antico e il moderno, l\u2019immanente e il trascendente, la parola e il suono.\"\u201d\nNella sua commemorazione il Prof. Ernesto Giammarco, glottologo dell\u2019Universit\u00e0 di Chieti, scrisse: \u00ab \"\u2026 Con il Giuliante si \u00e8 raggiunto un alto traguardo: la conquista del dialetto che si dispone ad un impasto nuovo ed efficace, le cui componenti sono le connotazioni acustiche che si amalgamano con quelle coloristiche\"\u00bb.\nNel definire la sua poetica Ottaviano Giannangeli ha scritto: \u00ab\"Non che non ritornino in Giuliante echi dei poeti italiani dell\u2019Otto-Novecento e specialmente del Pascoli, ch\u00e9 anzi, dopo il De Titta, il Nostro \u00e8, tra i dialettali abruzzesi, da additarsi come il pi\u00f9 genuino rincalzo pascoliano\"\u00bb.\n\u201c\"La sua produzione \u00e8 la pi\u00f9 ricca tra i nostri poeti dialettali. Inizi\u00f2 con quadretti di vita paesana, in cui eccelse per delicatezza di umorismo, venato di una sottile melanconia, ma ben presto si lev\u00f2 a cantare profondi sentimenti umani con immediatezza ed espressione. Si iscrive autorevolmente nel novero dei nostri maggiori poeti in vernacolo, da cui deriva la purezza linguistica, ma se non distacca per un pi\u00f9 approfondito sentimento religioso della vita. Le sue liriche hanno stabilito un colloquio quanto mai suggestivo con la natura\"\u201d.\nNell\u2019agosto 1998 la Regione Abruzzo e la Facolt\u00e0 di Lettere di Chieti hanno promosso una \u201cGiornata di studio dedicata alla figura di Guido Giuliante\u201d. Il Prof. Vito Moretti, promotore del recupero e della pubblicazione di numerose opere inedite, curatore del volume degli Atti del convegno, cos\u00ec concludeva la premessa al volume: \u00ab\"Personaggio non secondario della nostra storia recente, Giuliante si consegna qui ad una rilettura del suo ruolo di poeta e di scrittore, e si avvia ad essere il tramite ormai di quel bilancio che la cultura dialettale abruzzese del secondo Novecento impone a chiusura proprio di secolo e di millennio\"\u00bb.\nSoprattutto poeta vernacolare Giuliante \u00e8 stato autore di diciotto opere di Teatro: nove in dialetto, otto in lingua; tre operette per ragazzi; l\u2019Oratorio in versi \u201cTre Primavere d\u2019Amore\u201d. In dialetto abruzzese ha pubblicato dieci raccolte di poesie: la sua prima opera \u00e8 stata \u201cRo-z\u00ec\u201d del 1956; l\u2019ultima \u201cEnrica\u201d, commedia musicale in un atto scritta nel 1975. La sua \u00e8 stata definita \u201c\"\u2026 una poesia ariosa, intangibile, varia nei ritmi del procedere, fatta di notazioni fugaci cos\u00ec come di colloqui-soliloqui senza tempo.\"\u201d \n\u201c\"Giuliante porta l\u2019endecasillabo ad un grado di levigatissima perfezione in virt\u00f9 di un impasto ritmico-fono-semantico sconosciuto al periodo detittiano. \"\u201d\nCome affermato da Vittoriano Esposito, \u00ab\"\u2026 il merito del Giuliante poeta \u00e8 stato di\" \"aver consacrato definitivamente la poeticit\u00e0 del dialetto abruzzese \u2026 elevandolo alle vette della lirica, in un\u2019aura di fantasia, ed inventando un nuovo modello linguistico ... \"\u00bb\nLa natura con i suoi aspetti paesaggistici che si trasmutano nei grandi temi del pensiero umano sono alla base della sua produzione teatrale \u201c\"Se per Ignazio Silone si \u00e8 parlato di paesaggio dell\u2019anima, nel poeta Giuliante si ravvisa una sorta di bramos\u00eca di recuperare nel giornaliero dei propri luoghi i valori simbolici, universali: quel mondo interiore che alterna dubbi e certezze. \"\u201d \u201c\"\u2026 tendenza intimistico-elegiaca, tutta risolta nel rimpianto d\u2019un mondo inesorabilmente perduto, tra ansie ed amarezza, con un linguaggio aderente a situazioni realistiche eppure spesso confinate nelle sfere del sogno e della fantasia. \"\u201d\nIl suo mondo intellettuale pu\u00f2 essere riassunto in modo sintetico dalle sue stesse parole \u201c\"Il senso del nuovo e del moderno sar\u00e0 certamente dato dal modo come i moderni sapranno sentire ed interpretare quello antico e quello tradizionale e nel saper mostrare quanto della antica saggezza \u00e8 entrato a far parte della nostra vita odierna.\"\u201d\nOnorificenze, Riconoscimenti ed Intitolazioni.\nIl 2 giugno 1957 \u00e8 stato insignito dell\u2019Alta Onorificenza di \u201cUfficiale al Merito della Repubblica Italiana\u201d.\nIl 17 giugno 1981 l\u2019Ente Provinciale del Turismo, nel V anniversario della scomparsa, gli ha dedicato una \u201cCartolina Filatelica serie Abruzzo\u201d con serigrafia originale di Vito Giovannelli.\nIl 2 agosto 1998 l\u2019Amministrazione Comunale di Pennapiedimonte ha intestato a Guido Giuliante l\u2019ex Piazza Garibaldi, prospiciente la casa natale del poeta.\nIl 22 ottobre 2011 il Comune di Chieti ha intitolato a \u201cGUIDO GIULIANTE \"medico, poeta, politico \"\u201d una via della citt\u00e0.\nAlla sua memoria vennero intitolati il Premio di poesia dialettale \u201cGuido Giuliante\u201d, organizzato dalla Settembrata Abruzzese e il Gruppo Corale \u201cGiuliante\u201d presieduto da Vittorio Sarodi e diretto da Vincenzo Pasta.\nNote.\nLe opere.\nPer una ricognizione dettagliata e ragionata delle opere di poesia e teatro, delle canzoni, delle opere teatrali inedite, degli scritti in generale, si rimanda a Antonella Di Nallo, \"Guido Giuliante\", in \"Gente d\u2019Abruzzo. Dizionario biografico\", a cura di Enrico Di Carlo, vol. 5., Castelli, Andromeda, pp.\u00a0315-320.\nPer un panorama ampio delle opere di poesia, si rimanda a Guido Giuliante, \"Le poesie (1956-1986)\", a cura di Antonella Del Ciotto; premessa di Antonella Di Nallo; nota introduttiva di Gianni Oliva, Lanciano, Carabba, 2021."}
{"id": "6058124", "revid": "298229", "url": "https://it.wikipedia.org/wiki?curid=6058124", "title": "Ryan Crouser", "text": ""}
{"id": "6058126", "revid": "1075510", "url": "https://it.wikipedia.org/wiki?curid=6058126", "title": "Antonio de Monforte", "text": "Biografia.\nDiscendente di una nobile famiglia cilentana, dopo aver compiuto i primi studi nel collegio di potenza del vescovo Bonaventura Claverio (1606-1671), si trasfer\u00ec a Napoli dove fu allievo di Giuseppe Pulcarelli e dell'illustre avvocato Luigi d'Aquino (1629-1697) laureandosi in diritto nel 1669. Si interess\u00f2 alla filosofia con Leonardo di Capua ma soprattutto si dedic\u00f2 allo studio della matematica e dell'astronomia con Tommaso Cornelio. Partecip\u00f2 all'Accademia degli Investiganti e a causa della soppressione dell'Accademia da parte del vicer\u00e9 Pedro Antonio de Arag\u00f3n, intraprese nel 1670 un viaggio d'istruzione che lo port\u00f2 a Roma dove conobbe Michelangelo Ricci; successivamente fu a Firenze dove incontr\u00f2 Giovanni Alfonso Borelli, Vincenzo Viviani e Antonio Magliabecchi e a Venezia dove tenne discussioni e sperimentazioni sulle tematiche cartesiane con Francesco Travagini, e astronomiche con Geminiano Montanari. Con tutti questi illustri personaggi mantenne un costante epistolario scientifico. In un secondo viaggio fu prima a Roma nel 1679 e poi di nuovo a Venezia nel 1681 da dove si imbarc\u00f2 alla volta di Costantinopoli con il nuovo ambasciatore della Serenissima Giovan Battista Don\u00e0 (1627-1699). Part\u00ec da Venezia il 16 aprile 1681 con il balio fino a Spalato, da qui la corte prosegu\u00ec via terra, per Cettigne, Belgrado, Sofia, Adrianopoli, arrivando cos\u00ec sulle rive del Bosforo il 2 luglio, un lungo viaggio sfruttato per fare molte osservazioni scientifiche ed astronomiche. Anche a Costantinopoli comp\u00ec alcune osservazioni astronomiche correggendo di circa due gradi la latitudine della citt\u00e0 e il Gran visir Kara Mustafa voleva trattenerlo come matematico della Porta.\nA Napoli si interess\u00f2 ad alcuni studi di matematica sostenendo il metodo analitico di Cartesio. Riusc\u00ec a misurare il semidiametro della Terra con l'uso di un telescopio dotato di un micrometro filare che aveva commissionato a Domenico Basile (?-1725), frate domenicano del convento di Santa Maria della Sanit\u00e0 esperto ottico e buon costruttore di telescopi, microscopi e specchi parabolici. Nel 1699 pubblic\u00f2 il trattato \"De syderum intervallis &amp; magnitudinibus opusculum Cui accessit eiusdem tractatus De problematum determinatione\". Nel 1700 Michelangelo Fardella, professore di \"Astronomia e Meteore\" all'Universit\u00e0 di Padova, passato alla cattedra di filosofia si adoper\u00f2 affinch\u00e9 lo scienziato napoletano potesse insegnare astronomia nel palazzo del Bo, ma nel 1703 la cattedra fu affidata al bergamasco Giovanni Graziani (?-1744).\nNonostante ammalato di idropisia scrisse \"de stellarum motibus\", un apprezzato testo di meccanica celeste pubblicato postumo nel 1720 da Giacomo Salerno suo allievo e amico. Le sue osservazioni e i suoi studi lo convinsero a sostenere la teoria della gravitazione universale proposta da Newton invece della teoria dei vortici di Cartesio.\nDal 1695 fu membro dell'Accademia degli Spensierati di Rossano e dell'Accademia Palatina fondata dal duca di Medinacoeli nel 1698."}
{"id": "6058127", "revid": "124123", "url": "https://it.wikipedia.org/wiki?curid=6058127", "title": "Dejdamrong Sor Amnuaysirichoke", "text": "Ha inoltre praticato Muay Thai.\nCarriera Muay Thai.\nAmnuaysirichoke ha praticato la Muay Thai per oltre 20 anni, ed era il campione della seconda divisione Lumpinee, racimolando un record non ufficiale di 282-65-3. Si \u00e8 ritirato nel 2007.\nCarriera MMA.\nGiovinezza.\nAmnuaysirichoke si avventur\u00f2 nella MMA nel 2014, generando una striscia d'imbattibilit\u00e0 di sei incontri, tra cui la vittoria sul campione pesi piuma di ONE Championship, divenendo il lottatore MMA thailandese pi\u00f9 conosciuto al mondo."}
{"id": "6058130", "revid": "767487", "url": "https://it.wikipedia.org/wiki?curid=6058130", "title": "Brock Chisholm", "text": " Nel suo celebre libro \"can people learn to learn?\" auspica l'avvento di scoperte scientifiche che permettano un intervento di politica demografica a livello internazionale a favore del controllo delle nascite capace di produrre \"infertilit\u00e0 dopo due o tre bambini\".\nNel 1948 \u00e8 stato l'ispiratore e fondatore della Federazione mondiale per la salute mentale.\nBiografia.\nChisholm nacque a Oakville, Ontario, in una famiglia con profonde origini nella regione. Suo nonno Isaac Brock combatt\u00e9 a fianco degli inglesi contro gli Stati Uniti d'America durante la guerra anglo-americana del 1812. Il fratello di suo nonno fu tra i fondatori di Oakville.\nDiciottenne all'inizio della Prima Guerra Mondiale, Chisholm si un\u00ec alla Canadian Expeditionary Force, e serv\u00ec nel 15\u00ba battaglione come cuoco, cecchino, mitragliere ed esploratore. La sua leadership e l'eroismo lo hanno reso famoso per due aspetti: una croce di guerra per i suoi sforzi in una battaglia al di fuori di Lens in Francia; e il fucile automatico noto come M1918 Browning Automatic Riffe (B.A.R.). Ha avuto il grado di capitano, \u00e8 stato ferito una volta, ed \u00e8 tornato a casa nel 1917.\nDopo la guerra, Chisholm ha esercitato la sua passione della medicina per tutta la vita, conseguendo il dottorato presso l'Universit\u00e0 di Toronto nel 1924, svolgendo prima un internato in Inghilterra, dove si specializz\u00f2 in psichiatria. Dopo sei anni di pratica in medicina generale nella sua nativa Oakville, frequent\u00f2 l'Universit\u00e0 di Yale, dove si specializz\u00f2 in psichiatria infantile. Durante questo periodo, Chisholm svilupp\u00f2 la sua forte visione marxista in base alla quale i bambini dovrebbero essere allevati il pi\u00f9 possibile in un \"ambiente intellettualmente libero\", svincolato dai pregiudizi e giudizi di ordine politico, morale e religioso dei loro genitori.\nAllo scoppio della Seconda Guerra Mondiale, Chisholm fece rapidamente carriera all'interno dell'esercito canadese e del governo. Si un\u00ec alla guerra come psichiatra competente negli aspetti psicologici della formazione del soldato, poi sal\u00ec al rango di direttore generale dei servizi medici, la posizione pi\u00f9 alta tra le file dei medici dell'esercito canadese. Egli ebbe il primato mondiale di essere il primo psichiatra a capo di un esercito nazionale. Nel 1944, il governo canadese cre\u00f2 la carica di Vice Ministro della Salute e Chisholm fu la prima persona ad occupare il posto e la tenne fino al 1946.\nNello stesso anno, Chisholm port\u00f2 le sue opinioni sulla scena internazionale, diventando il segretario esecutivo della Commissione ad interim della Organizzazione Mondiale della Sanit\u00e0, con sede a Ginevra, in Svizzera. Fu anche uno dei 16 esperti internazionali consultati nella prima stesura dello statuto dell'agenzia. La OMS \u00e8 diventata un membro permanente delle Nazioni Unite nell'aprile del 1948, e Chisholm ne divenne primo direttore generale con 46 voti a favore e 2 contrari. Rifiutando la rielezione, tenne la carica fino al 1953, periodo durante il quale l'OMS affront\u00f2 con successo l'epidemia di colera in Egitto, epidemie di malaria in Grecia e in Sardegna, e introdusse servizi di allarme epidemia a onde corte per le navi in mare.\nChisholm fu un personaggio pubblico controverso pur avendo un grande seguito. Attir\u00f2 a s\u00e9 molte critiche per eccesso di cinismo rivoltegli dal popolo canadese circa i commenti che fece a met\u00e0 degli anni 1940 riguardo al fatto che i bambini non dovrebbero essere incoraggiati a credere a Babbo Natale o alla Bibbia. In quella circostanza furono chieste le sue dimissioni da Vice Ministro della Salute, ma vennero messe a tacere dalla sua nomina a segretario esecutivo dell'OMS.\nNel 1945 fu invitato per una conferenza all'istituto di psichiatria William Alanson White per parlare sul tema \"La psichiatria per una pace durevole e progresso sociale\". La sfida di Chisholm lanciata ai suoi colleghi psichiatri fu molto precisa: \"Con le altre scienze umanistiche la psichiatrica deve ora decidere che futuro immediato dovr\u00e0 avere la razza umana. Nessun altro pu\u00f2\". Harry Stack Sullivan pubblic\u00f2 l'intervento sulle pagine de Psychiatric Journal, con un editoriale dal titolo \"Una rivoluzione culturale per terminare la guerra\" deve essere guidata da psicoterapeuti e scienziati sociali.\nNel periodo in cui Chisholm fu Direttore generale dell'OMS 1948-1953, gli viene accreditata questa citazione:\n\"Per raggiungere un governo mondiale, \u00e8 necessario rimuovere dalle menti degli uomini il loro individualismo, la fedelt\u00e0 alla tradizione della famiglia, il patriottismo nazionale ed i dogmi religiosi.\"\nChisholm fu presidente onorario dei Federalisti Mondiali del Canada, Presidente della Federazione Mondiale della Salute Mentale (1957-1958), e membro onorario di una serie di prestigiose associazioni mediche. Nel 1959, l'American Humanist Association lo ha nominato Umanista dell'anno. Ha ricevuto numerose lauree honoris causa e Compagno dell'Ordine del Canada nel 1967.\nChisholm spos\u00f2 Grace McLean Ryrie il 21 giugno 1924, ebbe due figli: Catherine Anne e Brock Ryrie.\nMor\u00ec nell'ospedale dei veterani a Victoria, Columbia Britannica, il 4 febbraio 1971, in seguito ad una serie di infarti."}
{"id": "6058131", "revid": "287204", "url": "https://it.wikipedia.org/wiki?curid=6058131", "title": "Anna Green", "text": ""}
{"id": "6058132", "revid": "287204", "url": "https://it.wikipedia.org/wiki?curid=6058132", "title": "Sandygast", "text": ""}
{"id": "6058133", "revid": "287204", "url": "https://it.wikipedia.org/wiki?curid=6058133", "title": "Palossand", "text": ""}
{"id": "6058134", "revid": "287204", "url": "https://it.wikipedia.org/wiki?curid=6058134", "title": "Stufful", "text": ""}
{"id": "6058135", "revid": "486946", "url": "https://it.wikipedia.org/wiki?curid=6058135", "title": "Crabrawler", "text": ""}
{"id": "6058137", "revid": "121609222", "url": "https://it.wikipedia.org/wiki?curid=6058137", "title": "Terme di Stabia", "text": "Le Terme di Stabia sono un complesso termale formato da due stabilimenti, denominati \"Antiche terme\" e \"Nuove terme\", sito a Castellammare di Stabia: oltre ai due stabilimenti principali, in passato, erano presenti altri complessi minori, abbandonati o distrutti, mentre sono in funzione fontane per la mescita delle acque termali.\nTerritorio.\nIl territorio dell'odierna Castellammare di Stabia \u00e8 stato fin dall'antichit\u00e0 caratterizzato da un'elevata salubrit\u00e0 dei luoghi, risultante da una combinazione felice di fattori ambientali. La zona, infatti, si trova alla confluenza di tre dominii differenti: la piana del fiume Sarno o Agro Nocerino Sarnese, il Mar Tirreno ed i primi contrafforti boscosi dei Monti Lattari. Dal punto di vista geologico, l'area \u00e8 caratterizzata da un substrato calcareo, proprio dei Monti Lattari e della zona profonda della Piana del Sarno, sul quale le diverse eruzioni protostoriche e storiche del Vesuvio hanno depositato una coltre pi\u00f9 o meno profonda, coesa e a granulometria variabile di piroclasti e pomice.\nA testimonianza dell'amenit\u00e0 del posto, gi\u00e0 dall'XI secolo sui primi contrafforti al di sopra del centro urbano di Castellammare era presente una costruzione chiamata \"Locus Domo Sano\", poi evolutasi nella Reggia di Quisisana per opera dei Borbone di Napoli.\nLe fonti termali.\nAntiche Terme e Nuove Terme.\nStoria.\nLa presenza di acque sorgive di diversa natura nell'area stabiese \u00e8 nota fin dall'antichit\u00e0, ma non \u00e8 stato mai presente in loco uno stabilimento termale. Esse erano conosciute ed usate dalla popolazione locale, senza che vi fosse intorno una qualsivoglia attivit\u00e0 organizzata. Tali sorgenti non vanno perci\u00f2 confuse con le \"Thermae Stabianae\" citate da Plinio il Vecchio. Queste ultime erano posizionate entro la cerchia urbana dell'antica Pompei ed erano cosiddette in quanto sorgevano sulla via Stabiana.\nLe prime analisi scientifiche sulle propriet\u00e0 delle acque di Stabia furono effettuate nel 1787 per volont\u00e0 del re Ferdinando I di Borbone. Quest'ultimo incaric\u00f2 due dei pi\u00f9 eminenti medici dell'epoca, Domenico Cotugno e Giuseppe Vairo, di studiare le propriet\u00e0 dell'acqua acetosella, che all'epoca veniva largamente usata dalla popolazione e famosamente trasportata in recipienti detti \"mummare\". I risultati furono lusinghieri, dato che i due scienziati attestarono la superiorit\u00e0 dell'acetosella di Stabia alle famose acque di Spa in Belgio. Per volont\u00e0 sovrana, una lapide indicante le propriet\u00e0 dell'acqua fu collocata nei pressi della fonte, che rimase per uso pubblico. Nel 1829 il successore di Ferdinando I, Francesco I, ordin\u00f2 agli scienziati della Reale Accademia delle Scienze della Societ\u00e0 Reale di Napoli, capitanata dal Ministro dell'Interno marchese Amati, di svolgere analisi anche sul resto delle fonti stabiesi. Nel 1887 la lapide originale fu ricollocata, nell'ambito del progetto di risistemazione dei luoghi effettuato dagli architetti architetti Luciano Parisi e Antonio Vitelli.\nNel 1905 la direzione delle Terme fu assunta dall'eminente clinico Pietro Castellino, che cur\u00f2 la riorganizzazione degli stabilimenti secondo criteri imprenditoriali.\nDopo una chiusura durata circa dieci anni, lo stabilimento termale delle Antiche Terme ha riaperto al pubblico il 19 agosto 2016.\nNegli anni a venire, entrambi gli stabilimenti sono stati abbandonati e versano nel degrado.\nCaratteristiche delle acque di Stabia.\nLe caratteristiche chimiche, biologiche ed organolettiche delle acque di Stabia, nonch\u00e9 le loro propriet\u00e0 cliniche, derivano dall'elevata articolazione dei substrati geologici che esse attraversano. Come detto, nell'area territoriale il substrato di base \u00e8 calcareo, cos\u00ec come caratteristico dei Monti Lattari e della valle del Sarno. Su tale substrato, l'attivit\u00e0 effusiva del Vesuvio ha depositato materiali piroclastici di diversa natura e granulometria. Per tale ragione, le acque derivanti possono essere classificate in solforose, bicarbonato calciche e medio minerali.\nAcque Solforose\nAcque Bicarbonato Calciche\nAcque Medio Minerali\nMarchi commerciali.\nAcetosella, Acqua della Madonna"}
{"id": "6058154", "revid": "110157", "url": "https://it.wikipedia.org/wiki?curid=6058154", "title": "Simple Dreams", "text": "Simple Dreams \u00e8 un album della cantante statunitense Linda Ronstadt, pubblicato dall'etichetta discografica Asylum e distribuito dalla Warner nel 1977.\nL'album \u00e8 prodotto da Peter Asher.\nDal disco vengono tratti i singoli \"Blue Bayou\", \"It's So Easy\", \"Poor Poor Pitiful Me\" e \"I Never Will Marry\"."}
{"id": "6058155", "revid": "1745361", "url": "https://it.wikipedia.org/wiki?curid=6058155", "title": "Onchesto (figlio di Poseidone)", "text": "Nella mitologia greca, Onchesto (in greco antico: , \"Onch\u0113st\u00f2s\") era un figlio di Poseidone, fondatore ed eponimo della citt\u00e0 di Onchesto. Ebbe una figlia, Abrota."}
{"id": "6058156", "revid": "1745361", "url": "https://it.wikipedia.org/wiki?curid=6058156", "title": "Onchesto (figlio di Agrio)", "text": "Nella mitologia greca, Onchesto era un figlio di Agrio.\nMito.\nInsieme ai suoi fratelli, Onchesto spodest\u00f2 Oineo, re di Calidone, per dare il regno al padre. Diomede riport\u00f2 al trono Oineo ed uccise tutti i figli di Agrio tranne Tersite e Onchesto, che riuscirono a fuggire nel Peloponneso, dove poi tesero un agguato ad Oineo e lo uccisero."}
{"id": "6058161", "revid": "594414", "url": "https://it.wikipedia.org/wiki?curid=6058161", "title": "J.D. Salinger", "text": ""}
{"id": "6058163", "revid": "253269", "url": "https://it.wikipedia.org/wiki?curid=6058163", "title": "Moussa Maaskri", "text": ""}
{"id": "6058165", "revid": "767487", "url": "https://it.wikipedia.org/wiki?curid=6058165", "title": "O'Brian Woodbine", "text": ""}
{"id": "6058166", "revid": "22356", "url": "https://it.wikipedia.org/wiki?curid=6058166", "title": "Megaraptoria", "text": ""}
{"id": "6058167", "revid": "1645459", "url": "https://it.wikipedia.org/wiki?curid=6058167", "title": "Zaregoto", "text": ", spesso indicata come , \u00e8 una serie di light novel, scritte dall'autore giapponese Nisio Isin, disegnate dall'illustratore Take e pubblicate da K\u014ddansha.\nLa serie \u00e8 composta da nove volumi, pubblicate dal 5 febbraio 2002 al 7 novembre 2005, ha due serie spinoff chiamate , pubblicata in sei volumi dal 5 febbraio 2004 al 25 marzo 2010, e , pubblicata dal 3 aprile 2014 e in corso.\nUna serie di OAV, prodotta da Shaft, \u00e8 uscita ad ottobre 2016, composta da otto episodi adattando il primo volume.\nTrama.\nIl protagonista e narratore, un diciannovenne apatico studente universitario soprannominato \"Ii\" o \"Ii-chan\", accompagna l'amica ed esperta hacker Tomo Kunagisa ad un raduno di geni sulla remota l'isola della Piuma del Corvo Bagnato, organizzato da Iria Akagami, ricca e potente ragazza ma estromessa dalla sua famiglia. Ma quando uno degli ospiti viene trovato decapitato e l'arrivo del detective chiamato ad indagare \u00e8 previsto solo fra una settimana, Ii si ritrova costretto a indagare e risolvere in fretta il caso.\nNonostante Ii-chan cerchi di rimanere un semplice spettatore degli eventi, finisce poi per essere coinvolto in prima persona nei misteri e delitti incontrati nei vari libri."}
{"id": "6058169", "revid": "767487", "url": "https://it.wikipedia.org/wiki?curid=6058169", "title": "Agrio (gigante)", "text": "Agrio (in greco antico \"\u1f0c\u03b3\u03c1\u03b9\u03bf\u03c2\") era un personaggio della mitologia greca citato come uno dei giganti nella Gigantomachia.\nMito.\nAgrio fu uno dei combattenti durante la guerra fra i giganti e gli dei dell'Olimpo, nella quale i giganti cercarono di rubare il potere alle varie divinit\u00e0. \nEgli fu affrontato dalle Moire che con i loro proiettili infuocati riuscirono ad abbatterlo ed in seguito, insieme agli altri, venne fatto precipitare nel Tartaro."}
{"id": "6058170", "revid": "1573940", "url": "https://it.wikipedia.org/wiki?curid=6058170", "title": "Agrio (centauro)", "text": "Agrio (in greco antico \"\u1f0c\u03b3\u03c1\u03b9\u03bf\u03c2\") era un personaggio della mitologia greca citato come uno dei centauri nelle dodici fatiche di Eracle.\nMitologia.\nDurante la quarta fatica di Eracle, l'eroe fu ospite del centauro Folo figlio di Sileno. \nEgli non voleva aprire l'otre del vino in quanto sacro ma Eracle lo convinse a farlo ed una volta fatto ne usc\u00ec il profumo talmente forte da far accorrere altri centauri, fra cui Agrio, che fu cacciato da Eracle con un lancio continuato di carboni infuocati."}
{"id": "6058172", "revid": "110157", "url": "https://it.wikipedia.org/wiki?curid=6058172", "title": "If I Should Love Again", "text": "If I Should Love Again \u00e8 un album del cantautore statunitense Barry Manilow, pubblicato dall'etichetta discografica Arista e distribuito dalla BMG nel 1981.\nL'album \u00e8 prodotto dallo stesso interprete insieme a Michael Delugg, e sempre Manilow partecipa alla stesura di 7 brani e cura gli arrangiamenti.\nDal disco vengono tratti quattro singoli tra il 1981 e l'anno seguente."}
{"id": "6058174", "revid": "110926741", "url": "https://it.wikipedia.org/wiki?curid=6058174", "title": "Agrio (figlio di Circe)", "text": "Agrio (in greco antico \"\u1f0c\u03b3\u03c1\u03b9\u03bf\u03c2\") era un personaggio della mitologia greca ed uno dei tre figli che Circe ebbe da Ulisse. \nI suoi fratelli erano Latino e Telegono."}
{"id": "6058175", "revid": "287204", "url": "https://it.wikipedia.org/wiki?curid=6058175", "title": "Distretto di Mueang Surat Thani", "text": "Mueang Surat Thani o Amphoe Bandon \u00e8 un distretto (Amphoe) nel nord della provincia di Surat Thani, Thailandia del sud.\nGeografia fisica.\nIl distretto si trova presso la foce del fiume Tapi nella baia di Bandon, Golfo del Siam. Confina con gli amphoe di Kanchanadit, Ban Na San, Ban Na Doem e Phunphin.\nA est del distretto, il fiume Thathong segna il confine naturale col distretto di Kanchanadit, mentre il confine con quello di Phunphin \u00e8 parzialmente segnato dal braccio occidentale del fiume Tapi. Nella parte centrale del distretto vi \u00e8 il piccolo lago Khun Thale.\nLa palude Khun Thale a sud del distretto \u00e8 la fonte di due brevi corsi d'acqua che si snodano attraverso il distretto, Khlong Makham Tia e Khlong Tha Kup.\nStoria.\nIl distretto \u00e8 stato istituito nel 1897 quando le Mueang Chaiya e Kanchanadit sono state fuse in una sola provincia, denominata Chaiya, che aveva il suo centro amministrativo nella citt\u00e0 di Ban Don. Il distretto \u00e8 stato successivamente chiamato semplicemente Mueang. Nel 1915 il distretto \u00e8 stata rinominato Surat Thani, per poi essere rinominato, nel 1917, Ban Don (\u0e1a\u0e49\u0e32\u0e19 \u0e14\u0e2d\u0e19). Nel 1938 il distretto assunse la sua denominazione attuale.\nAmministrazione.\nIl distretto \u00e8 suddiviso in 11 sottodistretti (\"tambon\"), che sono ulteriormente suddivisi in 70 villaggi (\"muban\"). Al suo interno si trova Surat Thani, sede delle istituzioni provinciali, una citt\u00e0 maggiore della Thailandia (\"thesaban nakhon\") che occupa per intero i \"tambon\" Talat e Bang Kung, e parti dei \"tambon\" Khlong Chanak, Bang Chana, Bang Bai Mai e Makham Tia. I territori dei \"tambon\" di Wat Pradu e Khun Thale sono entrambi occupati dalle rispettive ed omonime citt\u00e0 minori (\"thesaban mueang\")."}
{"id": "6058176", "revid": "196390", "url": "https://it.wikipedia.org/wiki?curid=6058176", "title": "Stitichezza cronica", "text": ""}
{"id": "6058178", "revid": "1745361", "url": "https://it.wikipedia.org/wiki?curid=6058178", "title": "Agrio (figlio di Portaone)", "text": "Agrio (in greco antico \"\u1f0c\u03b3\u03c1\u03b9\u03bf\u03c2\") era un personaggio della mitologia greca, figlio di Portaone ed Eurite e fratello di Oineo, Mela, Alcatoo, Leucopeo e Sterope.\nFu padre di Celeutore, Licopeo, Melanippo, Onchesto, Protoo e Tersite.\nMitologia.\nI suoi figli rovesciarono il loro zio Oineo dal trono di Calidone per darlo a lui, ma ne fu poi scacciato ed ucciso da Diomede il quale restitu\u00ec il trono ad Oineo.\nDiomede uccise anche alcuni dei figli di Agrio eccetto Tersite e Onchesto, che riuscirono a fuggire nel Peloponneso da dove poi tesero un agguato ad Oineo in Arcadia e lo uccisero.\nSecondo altre fonti lo stesso Agrio scacciato da Diomede si uccise."}
{"id": "6058192", "revid": "12109", "url": "https://it.wikipedia.org/wiki?curid=6058192", "title": "Colonia di artisti di Darmstadt", "text": ""}
{"id": "6058195", "revid": "12109", "url": "https://it.wikipedia.org/wiki?curid=6058195", "title": "Darmst\u00e4dter K\u00fcnstlerkolonie", "text": ""}
{"id": "6058207", "revid": "1745361", "url": "https://it.wikipedia.org/wiki?curid=6058207", "title": "Scamandro (figlio di Dimaco)", "text": "Scamandro () \u00e8 un personaggio della mitologia greca figlio di Dimaco e Glaucia, figlia a sua volta del dio fluviale Scamandro.\nMito.\nSu richiesta di Eracle, Scamandro fu eletto re di Beozia. Egli diede il proprio nome al fiume Inaco, quello di sua madre Glaucia ad un altro corso d'acqua che scorreva vicino al primo e quello di sua moglie Acidusa ad una sorgente. Con lei aveva avuto tre figlie.\nLa fondazione di Troia.\nUna delle varie leggende della creazione della mitica citt\u00e0 vede Scamandro guidare un terzo della popolazione di Creta preda di una carestia alla ricerca di terre pi\u00f9 felici. Ricordandosi del consiglio di Apollo di fermarsi dove dei nemici li avrebbero attaccati di notte, cos\u00ec egli fece e si spos\u00f2 con la ninfa Idea, con il quale ebbe un figlio, Teucro.\nIn seguito Scamandro mor\u00ec, il suo corpo cadde in un fiume e il suo posto fu preso dal figlio."}
{"id": "6058211", "revid": "1232412", "url": "https://it.wikipedia.org/wiki?curid=6058211", "title": "Pok\u00e9mon Go (singolo)", "text": "Pok\u00e9mon Go \u00e8 il quinto singolo di Giorgio Vanni, pubblicato il 5 agosto 2016.\nLa canzone.\nScritto da Alessandra Valeri Manera, Max Longhi e Giorgio Vanni su musica di questi ultimi due, Pok\u00e9mon Go \u00e8 un pezzo nato in seguito all'uscita dell'app di Niantic. \nDa un'idea di Max Longhi, il pezzo nasce come un omaggio da parte del duo ai fan dell'anime, del videogioco e della stessa app. La musica segue quello stile dance che aveva caratterizzato il duo Vanni-Longhi all'inizio della loro produzione per Mediaset, inoltre all'interno del testo ci sono riferimenti alle prime due sigle scritte e composte sempre da loro (\"Pok\u00e9mon\" e \"Pok\u00e9mon: Oltre i cieli dell'avventura\"). Anche la stessa presenza della Valeri Manera \u00e8 una sorta di \"richiamo al passato\", in questo modo infatti \u00e8 stato ricostruito il trio che agli inizi degli anni 2000 produceva sigle di cartoni animati in onda su Italia 1. \nPubblicato per la prima volta il 1\u00ba agosto su YouTube, il singolo ha guadagnato in poco tempo migliaia di visualizzazioni arrivando a raggiungerne, nel primo mese, pi\u00f9 di 500.000 e 1.000.000 il 16 giugno dell'anno successivo. Il video musicale in cui Vanni canta e balla \u00e8 il terzo in cui lui appare.\nVideo musicale.\nRealizzato con l'ausilio di un green screen, il video vede Giorgio Vanni ballare e cantare su uno sfondo che vede sempre fissi un Pikachu e un Ivysaur e la scritta Pok\u00e9mon GO che spariscono solo quando escono altri Pok\u00e9mon. Inoltre a cornice sono disposte alcune icone caratteristiche dell'app ovvero l'icona per la fuga, quella dello zaino e quella per scattare foto. Durante i primi secondi in cui l'artista si mette a ballare si pu\u00f2 notare un suo accenno alla \"Kamehameha\", (palese riferimento a Dragon Ball). Gli altri Pok\u00e9mon che appaiono durante il video sono (in ordine di uscita) Charizard, Clefable, Tauros, Venusaur, Ditto, Moltres, Mewtwo, Zapdos e Bulbasaur. Lo stesso Max Longhi fa una breve comparsa nel video di pochi secondi."}
{"id": "6058214", "revid": "72396", "url": "https://it.wikipedia.org/wiki?curid=6058214", "title": "Convenzione ENMOD", "text": ""}
{"id": "6058217", "revid": "1516566", "url": "https://it.wikipedia.org/wiki?curid=6058217", "title": "Scamandro (disambigua)", "text": ""}
{"id": "6058221", "revid": "1305772", "url": "https://it.wikipedia.org/wiki?curid=6058221", "title": "Chiara Tabani", "text": "Caratteristiche tecniche.\n\u00c8 una giocatrice forte fisicamente e versatile tecnicamente; di base difensore/marcatore, riesce a risultare efficace anche in fase d'attacco, in cui vanta elevate percentuali realizzative\nCarriera.\nClub.\nTalento precoce, inizia a giocare a pallanuoto su impulso della sorella maggiore Elena (di ruolo portiere) nelle file del Prato. Gi\u00e0 nel 2009 \u00e8 in prima squadra e si afferma come elemento determinante del club laniero, che riesce ad arrivare fino alla Serie A1.\nNel 2016 passa al CN Sabadell e poi nel 2017 alla , con la quale vince la Coppa Italia 2019.\nNazionale.\nEntrata nel giro delle nazionali femminili nel 2008, diventa negli anni un elemento stabile del \"Setterosa\", con cui vince la medaglia d'argento ai Giochi olimpici di Rio de Janeiro 2016, nonch\u00e9 il bronzo ai mondiali di Kazan 2015 e agli europei di Belgrado 2016."}
{"id": "6058228", "revid": "124123", "url": "https://it.wikipedia.org/wiki?curid=6058228", "title": "Francesca Pomeri", "text": ""}
{"id": "6058231", "revid": "82684789", "url": "https://it.wikipedia.org/wiki?curid=6058231", "title": "Square Kilometer Array", "text": ""}
{"id": "6058234", "revid": "293377", "url": "https://it.wikipedia.org/wiki?curid=6058234", "title": "California Clippers", "text": ""}
{"id": "6058236", "revid": "82684806", "url": "https://it.wikipedia.org/wiki?curid=6058236", "title": "Fronte Cristiano Combattente", "text": ""}
{"id": "6058247", "revid": "124123", "url": "https://it.wikipedia.org/wiki?curid=6058247", "title": "Chun In-gee", "text": "In carriera vanta una vittoria allo U.S. Women's Open Golf Championship 2015.\nCarriera.\nPrende parte al torneo di golf femminile dei Giochi olimpici di , disputatosi dal 17 al 20 agosto presso il campo da golf della Reserva de Marapendi, nella zona Barra da Tijuca."}
{"id": "6058248", "revid": "348618", "url": "https://it.wikipedia.org/wiki?curid=6058248", "title": "In Gee Chun", "text": ""}
{"id": "6058249", "revid": "1543377", "url": "https://it.wikipedia.org/wiki?curid=6058249", "title": "Amphoe Khiri Rat Nikhom", "text": "Khiri Rat Nikhom \u00e8 un distretto \"(amphoe)\" che fa parte della provincia di Surat Thani, nella Thailandia del Sud.\nGeografia fisica.\nLa parte occidentale del distretto \u00e8 caratterizzata dalle cime della catena di Phuket, sezione sud-occidentale dei monti del Tenasserim, mentre ad est il terreno \u00e8 prevalentemente pianeggiante. I fiumi principali sono il Phum Duang e lo Yan.\nConfina con gli amphoe Vibhavadi, Phunpin, Khian Sa, Phanom e Ban Ta Khun.\nStoria.\nIl distretto \u00e8 stato istituito sotto il regno di re Mongkut (Rama IV), quando aveva lo status di mueang minore ed era parte del Regno di Nakhon Si Thammarat. In seguito alle riforme amministrative del 1890, \u00e8 diventato un distretto della provincia di Chaiya, oggi denominata Surat Thani.\nNel 1917, il distretto \u00e8 stato rinominato Tha Khanon (\u0e17\u0e48\u0e32 \u0e02\u0e19\u0e2d\u0e19). Il 12 aprile 1961 l'amphoe ha assunto il nome attuale.\nInfrastrutture e trasporti.\nLa stazione ferroviaria di Khiri Rat Nikhom \u00e8 il capolinea di un ramo della linea meridionale della Ferrovia di Stato della Thailandia.\nAmministrazione.\nA tutto il 2016, il distretto era suddiviso in 8 sottodistretti (\"tambon\"), che erano ulteriormente suddivisi in 84 villaggi (\"muban\"). Tha Khanon \u00e8 un municipio di subdistretto (\"thesaban tambon\") e il suo territorio si estende su parte del \"tambon\" Tha Khanon."}
{"id": "6058250", "revid": "929200", "url": "https://it.wikipedia.org/wiki?curid=6058250", "title": "Coppa delle Nazioni di Formula 3", "text": ""}
{"id": "6058256", "revid": "124123", "url": "https://it.wikipedia.org/wiki?curid=6058256", "title": "Kim Sei-young", "text": "In carriera vanta cinque vittorie al LPGA Tour ed al LPGA of Korea Tour.\nCarriera.\nPrende parte al torneo di golf femminile dei Giochi olimpici di , disputatosi dal 17 al 20 agosto presso il campo da golf della Reserva de Marapendi, nella zona Barra da Tijuca."}
{"id": "6058257", "revid": "348618", "url": "https://it.wikipedia.org/wiki?curid=6058257", "title": "Sei Young Kim", "text": ""}
{"id": "6058262", "revid": "1461599", "url": "https://it.wikipedia.org/wiki?curid=6058262", "title": "Sistema solare svedese", "text": "Il Sistema solare svedese \u00e8 il pi\u00f9 grande modello del Sistema solare esistente al mondo. Il sole \u00e8 rappresentato dall'edificio emisferico pi\u00f9 grande al mondo: il Globen di Stoccolma. I pianeti del sistema solare interno si trovano nell'area cittadina della Capitale, quelli del sistema solare esterno si trovano in altre citt\u00e0 in direzione Nord, mentre i pianeti nani e altri corpi celesti come le comete, sono distribuiti per tutta la Svezia. Il modello, in scala 1:20\u00a0milioni, \u00e8 stato ideato da Nils Brenning e G\u00f6sta Gahm che ne hanno coordinato lo sviluppo. \nIl sistema.\nI corpi celesti rappresentati in questo modello comprendono il Sole, i pianeti (e alcune delle loro lune), i pianeti nani e altri tipi di piccoli corpi celesti (comete, asteroidi, oggetti transnettuniani ed altro), come anche alcuni concetti astratti (come la termination shock). A causa della progressiva scoperta di molti altri piccoli corpi celesti nel vero Sistema Solare, il modello viene man mano modificato e ampliato. "}
{"id": "6058263", "revid": "287204", "url": "https://it.wikipedia.org/wiki?curid=6058263", "title": "Distretto di Don Sak", "text": "Don Sak \u00e8 un distretto (Amphoe) nel nord della provincia di Surat Thani, Thailandia del sud. Da questo distretto partono i traghetti diretti verso l'isola di Koh Samui.\nGeografia fisica.\nIl distretto \u00e8 bagnato dalle acque del Golfo del Siam. Confina con gli amphoe di Khanom, Sichon, (nella provincia di Nakhon Si Thammarat) e Kanchanadit.\nStoria.\nOriginariamente, l'area del distretto era parte dell'Amphoe Sichon, nella provincia di Nakhon Si Thammarat. Nel 1929 i due sottodistretti di Don Sak e Chaiyakhram furono inglobati dall'Amphoe Kanchanadit. Il distretto fu creato come un distretto minore (king amphoe) il 24 marzo del 1969 separando i due tambon, Don Sak e Chonlakhram, dal distretto di Kanchanadit. I cittadini del tambon di Chaiyakhram, hanno successivamente chiesto di essere annessi anch'essi nel nuovo distretto, il che accadde il 1\u00ba settembre dello stesso anno della sua creazione. Il 16 novembre del 1971 gli fu dato lo status di amphoe. Il quarto tambon, Pak Prak, fu creato il 14 luglio del 1978.\nAmministrazione.\nIl distretto \u00e8 suddiviso in 4 sottodistretti (\"tambon\"), che sono ulteriormente suddivisi in 40 villaggi(\"muban\"). Don Sak \u00e8 una citt\u00e0 (\"thesaban nakhon\") e si estende su parte del tambon di Don Sak. Tutti e quattro i sottodistretti sono amministrati da una TAO (Organizzazione amministrativa dei Tambon)\nMonumenti e luoghi d'interesse.\nWat Khao Suwan Pradit (Thai: \u0e27\u0e31\u0e14\u0e40\u0e02\u0e32\u0e2a\u0e38\u0e27\u0e23\u0e23\u0e13\u0e1b\u0e23\u0e30\u0e14\u0e34\u0e29\u0e10\u0e4c) \u00e8 un tempio buddista ubicato su una collina a circa un chilometro dalla citt\u00e0 di Don Sak. Il tempio fu fondato nel 1982 da Luang Pho Choi, un monaco molto venerato nella Thailandia meridionale. Sulla cima del colle c'\u00e8 una stupa di 45 metri, che contiene reliquie di Buddha, le quali provengono dal tempio Wat Phra Kiat (Amphoe Hot, Provincia di Chiang Mai).\nEconomia.\nServizi.\nDue compagnie di traghetti, Raja Ferry e Seatran, assicurano un regolare servizio per raggiungere le isole Koh Samui e Koh Phangan dai moli di Don Sak. I viaggiatori che sbarcano dall'aeroporto di Surat Thani con destinazione queste isole, si imbarcano generalmente da Don Sak.\nNel distretto, pi\u00f9 precisamente nei pressi nella citt\u00e0 di Don Sak, c'\u00e8 un ospedale amministrato dallo Stato."}
{"id": "6058268", "revid": "38120", "url": "https://it.wikipedia.org/wiki?curid=6058268", "title": "Il Boom", "text": ""}
{"id": "6058273", "revid": "1543377", "url": "https://it.wikipedia.org/wiki?curid=6058273", "title": "Los Angeles Toros 1967", "text": "Questa pagina raccoglie i dati riguardanti i Los Angeles Toros nelle competizioni ufficiali della stagione 1967.\nStagione.\nLa rosa della squadra venne formata ingaggiando una nutrita colonia jugoslava a cui si aggiunsero elementi provenienti dagli ecuadoriani dell' e da uno dei pi\u00f9 forti sodalizi calcistici amatoriali della California, i .\nI \"Toros\" ottennero il quinto ed ultimo posto della Western Division della NPSL, non qualificandosi per la finale della competizione, vinta poi dagli Oakland Clippers. Miglior marcatore ed assist-man fu Eli Durante con 15 reti messe a segno e cinque passaggi decisivi.\nL'anno dopo il club venne trasferito a San Diego ove divenne i San Diego Toros.\nOrganigramma societario.\nArea direttiva\nArea tecnica"}
{"id": "6058291", "revid": "767487", "url": "https://it.wikipedia.org/wiki?curid=6058291", "title": "Freedom's Fury", "text": "Freedom's Fury \u00e8 un film del 2006 diretto da Colin Keith Gray.\nProdotto da Quentin Tarantino e Lucy Liu, il documentario racconta gli eventi del bagno di sangue di Melbourne."}
{"id": "6058296", "revid": "1573940", "url": "https://it.wikipedia.org/wiki?curid=6058296", "title": "Deilephila elpenor", "text": "La sfinge della vite (Deilephila elpenor (Linnaeus, 1758)) \u00e8 un lepidottero appartenente alla famiglia Sphingidae, diffuso in Eurasia e recentemente introdotto in America Settentrionale.\nBiologia.\nLarva.\nIl bruco esce dall'uovo dopo circa dieci giorni dalla sua deposizione; alla nascita \u00e8 verde e lungo circa 4-5 mm, e presente un \"corno\" nella parte terminale del corpo. La larva giovane si nutre sia di giorno, sia di notte; a riposo, sta distesa e mimetizzata sulla faccia inferiore della foglia. Si nutre principalmente su piante dei generi \"Epilobium\" e \"Galium\"; in Europa settentrionale \u00e8 documentato anche su \"Fuchsia\", \"Impatiens\", \"Lythrum\", \"Calla\", \"Menyanthes\", \"Lonicera\"; in Europa meridionale, \"Vitis\", \"Parthenocissus\", \"Circaea\", \"Oenothera\", \"Arisaema\", \"Polygonum\", \"Daucus\", \"Lysimachia\", \"Rumex\". \nMan mano che cresce, comincia a nutrirsi completamente esposto e, quando non mangia, si ritira alla base della pianta; alla fine dello sviluppo il bruco raggiunge i 70-80 mm e generalmente cambia colore in marrone, ma pu\u00f2 anche restare verde o, in casi rari, assumere una tonalit\u00e0 grigio-blu (non \u00e8 chiaro perch\u00e9 un bruco assuma uno di questi colori piuttosto che un altro, ma la ragione \u00e8 probabilmente genetica). A questo punto il bruco s'impupa, formando un bozzolo al suolo con terra o detriti.\nParticolare \u00e8 il comportamento difensivo del bruco: se minacciato, la testa e i tre segmenti toracici si ritirano, gonfiandoli, dentro i primi due segmenti addominali, sui quali appaiono due macchie a forma di occhio; ci\u00f2 spaventa predatori anche di grandi dimensioni; \u00e8 inoltre capace di nuotare.\nPupa.\nLa pupa \u00e8 lunga 35-47 mm, di colore marrone striato di marrone scuro. La pupa \u00e8 molto attiva, e spesso si libera del bozzolo ancor prima di schiudersi; \u00e8 inoltre stato dimostrato che, se immersa in acqua o sottoposta ad alta umidit\u00e0, riesce a liberarsi dal bozzolo protettivo molto velocemente grazie ad una serie di spine posizionate sui tre segmenti addominali monili. La pupa pu\u00f2 svernare e aprirsi l'anno successivo.\nAdulto.\nL'adulto, di colore rosa e khaki, ha un'apertura alare di 60-75 mm ed \u00e8 piuttosto inconfondibile rispetto ad altre specie dello stesso genere, eccettuata \"Deilephila rivularis\". Di giorno sta nascosto tra il fogliame, e prende il volo a notte inoltrata, depositandosi su fiori dei generi \"Lonicera\", \"Silene\", \"Buddleja\" e \"Valeriana\". \nL'accoppiamento avviene verso mezzanotte e dura circa due ore; la femmina comincia a deporre uova subito dopo e per diverse notti consecutive, raggiungendo il centinaio; le uova sono sferoidali (1.5x1.2 mm), e vengono deposte singolarmente o in paia sotto le foglie delle piante ospiti.\nMolto attratto dalla luce, appare in genere dalla fine di maggio all'inizio di luglio; nell'Europa meridionale una seconda generazione avviene tra met\u00e0 e fine agosto.\nDistribuzione e habitat.\nLa sfinge della vite \u00e8 diffusa in gran parte dell'Europa temperata. \u00c8 stata segnalata in Sicilia e Sardegna ma anche lungo tutte le coste della penisola italiana, in gran parte della penisola iberica, in Ucraina (compresi Crimea e basso Volga), Caucaso, Turchia e, nella Russia europea, fino all'oblast' di Arcangelo e a Uchta; procedendo verso oriente, \u00e8 stata rivenuta negli Alborz, in Kazakistan, Uzbekistan, Pakistan settentrionale, Siberia occidentale e meridionale, Jacuzia meridionale, nei monti Altai e nell'estremo oriente russo, in Giappone, Corea, gran parte della Cina e nelle isole Curili e Sachalin. Recente la sua introduzione nella Columbia Britannica meridionale.\nSi pu\u00f2 trovare generalmente nelle piane alluvionali formate dai corsi d'acqua, ma \u00e8 segnalata anche nelle radure umide, nei solchi delle ferrovie e negli spazi incolti intorno ai centri abitati; sulle Alpi raggiunge i 1.500 metri di altitudine."}
{"id": "6058297", "revid": "47767", "url": "https://it.wikipedia.org/wiki?curid=6058297", "title": "Sfinge della vite", "text": ""}
{"id": "6058300", "revid": "110157", "url": "https://it.wikipedia.org/wiki?curid=6058300", "title": "Chiesa di San Demetrio (Oschiri)", "text": "La chiesa di San Demetrio \u00e8 un edificio religioso situato a Oschiri, centro abitato della Sardegna settentrionale. La chiesa, risalente alla prima met\u00e0 dell'XI secolo ed edificata in forme romaniche, \u00e8 ubicata su un'altura che domina il paese, all'interno del complesso cimiteriale.\nConsacrata al culto cattolico fa parte della parrocchia della Beata Vergine Immacolata, diocesi di Ozieri."}
{"id": "6058302", "revid": "1123217", "url": "https://it.wikipedia.org/wiki?curid=6058302", "title": "Dinastie del nord e del sud", "text": ""}
{"id": "6058304", "revid": "767487", "url": "https://it.wikipedia.org/wiki?curid=6058304", "title": "L'incantautore", "text": "L'incantautore \u00e8 un album del cantautore italiano Mimmo Cavallo, pubblicato dall'etichetta discografica DDD nel 1992.\nL'album, disponibile su long playing, musicassetta e compact disc, \u00e8 prodotto da Antonio Coggio. I brani sono interamente composti dall'interprete, mentre gli arrangiamenti sono curati da Pinuccio Pirazzoli."}
{"id": "6058306", "revid": "82686809", "url": "https://it.wikipedia.org/wiki?curid=6058306", "title": "The Lone Rider", "text": ""}
{"id": "6058309", "revid": "122191684", "url": "https://it.wikipedia.org/wiki?curid=6058309", "title": "Hayder Shkara", "text": ""}
{"id": "6058339", "revid": "110157", "url": "https://it.wikipedia.org/wiki?curid=6058339", "title": "Chiesa di San Nicola di Mira (Simaxis)", "text": "La chiesa di San Nicola di Mira era un edificio religioso ubicato in territorio di Simaxis, centro abitato della Sardegna centrale.\nLa chiesa, ormai ridotta allo stato di rudere, \u00e8 ubicata a circa due chilometri dal paese e a breve distanza dalla chiesa bizantina di San Teodoro di Congius e dalle rovine della chiesa dell'Angelo."}
{"id": "6058341", "revid": "256896", "url": "https://it.wikipedia.org/wiki?curid=6058341", "title": "Chiesa di San Nicol\u00f2 di Mira", "text": ""}
{"id": "6058343", "revid": "256896", "url": "https://it.wikipedia.org/wiki?curid=6058343", "title": "Chiesa di San Nicol\u00f2 di Mira (Simaxis)", "text": ""}
{"id": "6058348", "revid": "1573940", "url": "https://it.wikipedia.org/wiki?curid=6058348", "title": "Epirrhoe rivata", "text": "Epirrhoe rivata \u00e8 un lepidottero appartenente alla famiglia Geometridae, diffuso in Europa.\nBiologia.\nIl bruco pu\u00f2 essere ritrovato da luglio a ottobre, generalmente su piante del genere \"Galium\"; sverna come pupa nel terreno, e l'adulto appare dalla fine di giugno fino all'inizio di agosto; ha un'apertura alare di 24-29mm. \u00c8 facilmente confondibile con altre falene del genere \"Epirrhoe\", in particolare \"Epirrhoe alternata\" ed \"Epirrhoe tartuensis\".\nDistribuzione e habitat.\n\u00c8 diffusa in gran parte d'Europa, eccetto alcune isole (Sardegna, Baleari, Irlanda, Islanda e isole dell'artico) e alcune regioni orientali; in Inghilterra \u00e8 limitata al sud; in Italia \u00e8 attestata ovunque, e particolarmente in Piemonte, Trentino-Alto Adige, Veneto, Friuli-Venezia Giulia, Emilia-Romagna, Marche, Lazio, Abruzzo, Calabria, Sicilia e Basilicata, ma non in Sardegna. \nPu\u00f2 essere rinvenuta in pressoch\u00e9 qualunque habitat, a parte generalmente le paludi."}
{"id": "6058349", "revid": "481666", "url": "https://it.wikipedia.org/wiki?curid=6058349", "title": "The Other Girl (film 1915)", "text": ""}
{"id": "6058350", "revid": "1703750", "url": "https://it.wikipedia.org/wiki?curid=6058350", "title": "Prea", "text": "Prea \u00e8 una frazione del comune di Roccaforte Mondov\u00ec, in provincia di Cuneo.\nGeografia fisica.\nTerritorio.\nPrea si trova nell'alta valle Ellero, sulla sinistra orografica del fiume, 838 metri sul livello del mare. \u00c8 immersa nei boschi di castagno che caratterizzano questa parte della vallata.\nStoria.\nPrea \u00e8 un caratteristico borgo alpino di impianto medievale ed \u00e8 sviluppato attorno alla Chiesa parrocchiale dedicata alla Santissima Trinit\u00e0, caratterizzata da vie strette e case tipiche delle alte valli piemontesi.\nStando alla tradizione locale questa localit\u00e0 prenderebbe il nome da una grossa pietra presso la quale sarebbe stato fondato il paese: in questo luogo \u00e8 stata inserita una lapide commemorativa con la scritta in \"kje\" \"Sut a sta pe\u0159a j\u00e0 nas\u00f9 la P\u0159ea\" (Traduzione: Sotto questa pietra \u00e8 nata la Prea).\nSi hanno tracce di insediamenti di trib\u00f9 galliche ed in particolare dei Liguri montani in questa vallata gi\u00e0 a partire dalla prima met\u00e0 del II secolo a.C.\nL'importanza della vallata gi\u00e0 dal I secolo a.C. deriva dalla costruzione da parte dei Romani della Via Pompea, cos\u00ec chiamata in onore del suo costruttore Pompeo Strabonio.\nNel corso dei secoli verr\u00e0 comunemente chiamata \"La via del sale\", in quanto il sale era la risorsa principale che transitava su questo percorso, che univa il Piemonte meridionale con il Mar Ligure, dalla colonia romana di Alba Pompeia (l'attuale Alba) fino alla colonia di Albium Ingaunum (l'attuale Albenga). Lungo l'antico tragitto nella vallata abbiamo tuttora dei luoghi il cui nome ci ricorda il loro passato come ad esempio il \"Ponte del sale\" a 976 m. o la \"Cima delle Saline\" (2612 m) che si trova al confine tra la Valle Ellero e la Val Tanaro.\nIn epoca romana venne fondato l'insediamento di Subtenianum a circa tre chilometri a fondovalle dall'attuale abitato di Prea ora scomparso.\nDelle vicende del Medio Evo la principale \u00e8 l'invasione della Vallata attorno al X secolo da parte dei Saraceni provenienti da Sud che si stanziarono tra le valli Ellero e Tanaro fino al 972, anno della loro cacciata. Risale a questo periodo la martirizzazione del Vescovo di Asti Bernulfo vicino al fiume Ellero. \nQuesta potrebbe essere una delle cause dell'abbandono di Subtebianum a fondovalle (ora scomparsa) e la fondazione di Prea pi\u00f9 in alto rispetto alla valle in una posizione che poteva garantire una maggiore difesa.\nIl 26 gennaio 1621 Prea (villa della Prea) viene incorporata nel Feudo di Roccaforte creato l'anno precedente da Carlo Emanuele I di Savoia affidato a Gerolima Legnano dei Marchesi di Moncrivello.\nVerso la fine del XVII secolo anche quest'area viene coinvolta nelle cosiddette Guerre del sale, quando il duca Vittorio Amedeo II di Savoia impose la \"Tassa sul sale\" a cui la popolazione locale era esentata fino a quel momento grazie ad accordi precedenti. A seguito della sollevazione popolare vi furono feroci repressioni e deportazioni.\nNel 1698, con il decreto del Duca di Savoia Amedeo II, la villa di Prea e Roccaforte vengono unite in un'unica entit\u00e0 amministrativa, il Comune di Roccaforte.\nDurante il periodo della Resistenza a Prea e nei dintorni operava una formazione partigiana comandata dal tenente Beppe Milano, alla quale \u00e8 stata dedicata una bacheca in legno all'ingresso del borgo, con cartina ed indicazioni dei luoghi e delle relative funzioni, per un percorso turistico in ricordo e comprensione delle attivit\u00e0 della Resistenza nel Monregalese.\nSociet\u00e0.\nLingue e dialetti.\nIn questa localit\u00e0 si parla ancora l'antico dialetto occitano detto del \"kje\".\nCultura.\nEventi.\nFesta occitana.\nAnnualmente, generalmente tra i mesi di luglio ed agosto, vi si svolge una giornata dedicata alla cultura occitana con danze e musiche caratteristiche e con un interessante mercatino dell'artigianato locale. Recentemente \u00e8 stata anche reinserita l'antica rappresentazione del \u201cCarv\u00f2 ousitan\u201d, un tempo tipica del periodo carnevalizio nella quale si sottolineava la distinzione tra la spensieratezza e la gioia della festa rappresentata dal carnevale verso le preoccupazioni e le difficolt\u00e0 della vita quotidiana ed il lavoro rappresentate dalla quaresima.\nPresepe vivente.\nTradizionalmente nel periodo delle festivit\u00e0 natalizie vi si svolgono delle rappresentazioni del cosiddetto presepe vivente che vede la partecipazione di circa duecentocinquanta figuranti ed un notevole afflusso di pubblico (si calcola attorno a tremila presenze per ciascuna serata). Il tragitto prevede la riscoperta di antichi mestieri (dalla lavorazione della canapa alla creazione di cesti alla lavorazione artigiana del ferro ecc.) e la rievocazione della nativit\u00e0 al culmine del percorso\nMurales.\nDai primi anni del duemila sono stati creati diversi murales su case e altre costruzioni per tutta la frazione, generalmente illustranti scene di vita locale del passato.\nMonumenti e luoghi d'interesse.\nLa Chiesa parrocchiale della Santissima Trinit\u00e0, edificata in stile barocco piemontese, fu costruita fra il 1847 e il 1866 su progetto dell'architetto Gorresio di Mondov\u00ec. La decorazione pittorica della facciata e gli affreschi all'interno sono da attribuire ai pittori monregalesi Toscano e Bartolomeo Giorgis.\nDintorni.\nNelle immediate vicinanze di Prea si trova anche il Santuario di Sant'Anna, la cui facciata risalente al diciottesimo secolo, rappresenta l'unico esempio di Barocco francese in Piemonte. Secondo la tradizione la facciata venne realizzata da un artista fuggitivo d'oltralpe all'epoca della Rivoluzione Francese, in ringraziamento alla Santa che in questo luogo gli apparve salvandolo dalla cattura.\nSport invernali.\nAppena fuori dal centro abitato vi \u00e8 una seggiovia che collega Prea con gli impianti sciistici di Artesina."}
{"id": "6058351", "revid": "1546219", "url": "https://it.wikipedia.org/wiki?curid=6058351", "title": "Hockey su prato ai Giochi della XXXI Olimpiade - Torneo femminile", "text": "Il torneo femminile di hockey su prato dei Giochi Olimpici di Rio de Janeiro 2016 si \u00e8 svolto al Centro Nacional de H\u00f3quei di Rio de Janeiro dal 7 al 19 agosto 2016.\nFormula.\n12 squadre sono inizialmente state inserite in due gironi composti da 6 squadre ciascuno in cui ogni squadra affronta le altre appartenenti allo stesso girone. Le prime quattro di ogni gruppo si qualificano ai quarti di finale del torneo a eliminazione diretta, mentre le restanti due squadre vengono eliminate. I vincitori dei quarti avanzano alle semifinali, in cui le due vincenti accederanno alla finalissima per la medaglia d'oro, mentre le due perdenti disputano la finale 3\u00ba-4\u00ba posto che assegna la medaglia di bronzo."}
{"id": "6058354", "revid": "1573940", "url": "https://it.wikipedia.org/wiki?curid=6058354", "title": "Chiesa di Santo Stefano (Oschiri)", "text": "La chiesa di Santo Stefano \u00e8 un edificio religioso situato ad Oschiri, centro abitato della Sardegna settentrionale. Consacrata al culto cattolico, fa parte della parrocchia dell'Immacolata, diocesi di Ozieri.\nLa costruzione della chiesa inizia nel 1492 e viene consacrata dal vescovo di Castro Attone nel 1504. Restaurata alla fine del secolo scorso, presenta una navata unica con copertura lignea.\nL'edificio \u00e8 ubicato a qualche chilometro dal centro abitato, di fronte al cosiddetto altare rupestre di Santo Stefano, una piccola parete di roccia granitica nella quale sono scolpite in sequenza una serie di nicchie di forma triangolare e quadrangolare, le cui datazione e funzione sono oggetto di dibattito."}
{"id": "6058355", "revid": "1290844", "url": "https://it.wikipedia.org/wiki?curid=6058355", "title": "Otto vedute su Xiao e Xiang", "text": "Le Otto vedute su Xiao e Xiang (cinese: , coreano: \"Sosang Palgyeong\", giapponese: \"Sh\u014dsh\u014d Hakkei\") \u00e8 una serie paesaggistica dei fiumi Xiao e Xiang, nell'attuale Hunan, che si pu\u00f2 riferire a diverse serie di dipinti, di poesie, o di combinazioni di esse aventi come soggetto i due fiumi. Il tema di Xiaoxiang dovrebbe essere visto come parte d'un lungo retaggio poetico ed artistico.\nUna delle prime raffigurazioni di Xiao e Xiang si pu\u00f2 trovare nel capolavoro del celebre Dong Yuan \"Fiumi Xiao e Xiang\". La serie originale dei titoli degli otto dipinti fu redatta dal pittore, poeta e funzionario del governo Song Di, sotto il regno dell'imperatore Shenzong, durante la dinastia Song. Non ci \u00e8 rimasta una versione completa delle \"Otto vedute di Xiao e Xiang\" di Song Di.\nGli otto scenari.\nLa lista originale.\nLa seguente lista proviene da un'opera di Shen Kuo, il \"M\u00e8ng X\u012b B\u01d0t\u00e1n\" ()\nSimbolismo.\nLe \"Otto vedute su Xiao e Xiang\" sono, dal punto di vista tematico, parte d'una grande tradizione. Generalmente \u00e8 un tema che, come \u00e8 reso nella pittura e nella poesia, tende all'espressione d'un profondo simbolismo allegorico, come l'esilio o l'illuminazione. Inoltre, solitamente ogni scena esprime certi, a volte sottili riferimenti; per esempio \"Sabbia piatta: la discesa delle oche selvatiche\" () pu\u00f2 riferirsi allo storico esilio di Qu Yuan in questa regione o alla poesia ch'egli scrisse su ci\u00f2. \"Spiaggia piatta\" pu\u00f2 essere vista come un riferimento a Qu Yuan per il carattere cinese , \"P\u00edng\", ch'era il suo prenome (\"Yu\u00e1n\", , era un nome di cortesia). Poi, essendosi affogato in un fiume sabbioso di questa regione, per protestare ad un ingiusto esilio, Qu Yuan \u00e8 spesso chiamato nella poesia come \"Sabbia abbracciante\", per esempio da Li Bai. L'oca selvatica \u00e8 uno dei simboli caratteristici della poesia cinese classica, con varie connotazioni: la discesa delle oche, combinata con quella verso la sabbia piatta, indicano che esse volano verso sud, che la stagione \u00e8 l'autunno e che le forze Yin sono ascese (pertanto incrementato il complicato simbolismo).\nInfluenza.\nLe \"Otto vedute su Xiao e Xiang\" ispirarono le persone dell'Estremo Oriente, creando cos\u00ec altre Otto vedute in Cina, Corea e Giappone, e serie composte da un differente numero di scenari.\nIn Cina varie versioni delle \"Otto vedute su Xiao e Xiang\" s'ispirarono all'originale. Le \"Otto vedute\" divenirono un tema preferito dai monaci buddhisti.\nFar le opere che raffigurano le \"Otto vedute\" v'\u00e8 una serie di pitture di Wang Hong (conservata nel Museo d'arte dell'Universit\u00e0 di Princeton), considerate oggi la prima opera ritraente le \"Otto vedute\" oggi esistente, una serie di dipinti attribuiti a Mu Qi ed altre."}
{"id": "6058356", "revid": "110157", "url": "https://it.wikipedia.org/wiki?curid=6058356", "title": "Recopa Sul-Brasileira 2008", "text": "La Recopa Sul-Brasileira 2008 \u00e8 stata la 2\u00aa edizione della Recopa Sul-Brasileira."}
{"id": "6058357", "revid": "599013", "url": "https://it.wikipedia.org/wiki?curid=6058357", "title": "Freddie Woodward", "text": "Biografia.\nHa gareggiato per la nazionale inglese ai Giochi del Commonwealth di Glasgow 2014 dove, in coppia con il compagno di nazionale Nicholas Robinson-Baker ha vinto la medaglia di bronzo nel concorso dei tuffi dal trampolino 3 metri sincro, chiudendo alle spalle degli australiani Matthew Mitcham e Grant Nel, cui \u00e8 andato l'argento, e dei connazionali Jack Laugher e Chris Mears, vincitori dell'oro.\nNel dicembre 2015 ha posato nudo in un servizio fotografico uscito nel gennaio 2016 sulla la rivista \"Gay Times Magazine\".\nHa rappresentato la nazionale britannica ai Giochi olimpici di Rio de Janeiro 2016 nel concorso dei tuffi dal trampolino 3 metri, eliminato nel turno preliminare con il diciannovesimo posto a 388,15 punti, dietro a Il'ja Zacharov - ultimo dei qualificati - per soli 1,75 punti."}
{"id": "6058368", "revid": "110157", "url": "https://it.wikipedia.org/wiki?curid=6058368", "title": "Recopa Sul-Brasileira 2009", "text": "La Recopa Sul-Brasileira 2009 \u00e8 stata la 3\u00aa edizione della Recopa Sul-Brasileira."}
{"id": "6058370", "revid": "106591973", "url": "https://it.wikipedia.org/wiki?curid=6058370", "title": "Luiz Felipe Outerelo", "text": " Ha difeso i colori della nazionale di tuffi brasiliana alle olimpiadi di Rio de Janeiro 2016.\nBiografia.\nAi Giochi olimpici di Rio de Janeiro 2016 ha gareggiato nel concorso della trampolino 3 metri sincro con il compagno di nazionale Ian Matos ed ha concluso all'ottavo posto."}
{"id": "6058371", "revid": "104458", "url": "https://it.wikipedia.org/wiki?curid=6058371", "title": "St. Kanzian am Klopeiner See", "text": ""}
{"id": "6058372", "revid": "149485", "url": "https://it.wikipedia.org/wiki?curid=6058372", "title": "Luiz Outerelo", "text": ""}
{"id": "6058373", "revid": "104458", "url": "https://it.wikipedia.org/wiki?curid=6058373", "title": "Sankt Kanzian", "text": ""}
{"id": "6058374", "revid": "104458", "url": "https://it.wikipedia.org/wiki?curid=6058374", "title": "St. Kanzian", "text": ""}
{"id": "6058378", "revid": "1600600", "url": "https://it.wikipedia.org/wiki?curid=6058378", "title": "Distretto di Baruunturuun", "text": ""}
{"id": "6058382", "revid": "767487", "url": "https://it.wikipedia.org/wiki?curid=6058382", "title": "Distretto di B\u00f4hm\u00f4r\u00f4n", "text": "Il distretto di B\u00f4hm\u00f4r\u00f4n \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.093 abitanti ."}
{"id": "6058386", "revid": "767487", "url": "https://it.wikipedia.org/wiki?curid=6058386", "title": "Distretto di Davst", "text": "Il distretto di Davst \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 1.570 abitanti . "}
{"id": "6058387", "revid": "1543377", "url": "https://it.wikipedia.org/wiki?curid=6058387", "title": "Distretto di Hjargas", "text": "Il distretto di Hjargas \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.314 abitanti . "}
{"id": "6058389", "revid": "767487", "url": "https://it.wikipedia.org/wiki?curid=6058389", "title": "Distretto di Hovd (Uvs)", "text": "Il distretto di Hovd \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.237 abitanti . "}
{"id": "6058391", "revid": "767487", "url": "https://it.wikipedia.org/wiki?curid=6058391", "title": "Distretto di Mal\u010din", "text": "Il distretto di Mal\u010din \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.351 abitanti . "}
{"id": "6058393", "revid": "1543377", "url": "https://it.wikipedia.org/wiki?curid=6058393", "title": "Distretto di Naranbulag", "text": "Il distretto di Naranbulag \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 4.021 abitanti . "}
{"id": "6058395", "revid": "104458", "url": "https://it.wikipedia.org/wiki?curid=6058395", "title": "\u017ditara vas", "text": ""}
{"id": "6058396", "revid": "104458", "url": "https://it.wikipedia.org/wiki?curid=6058396", "title": "Zitara vas", "text": ""}
{"id": "6058397", "revid": "1543377", "url": "https://it.wikipedia.org/wiki?curid=6058397", "title": "Distretto di \u00d4lgij (Uvs)", "text": "Il distretto di \u00d4lgij \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.147 abitanti . "}
{"id": "6058400", "revid": "1543377", "url": "https://it.wikipedia.org/wiki?curid=6058400", "title": "Distretto di \u00d4mn\u00f4gov'", "text": "Il distretto di \u00d4mn\u00f4gov' \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 4.192 abitanti . "}
{"id": "6058403", "revid": "1543377", "url": "https://it.wikipedia.org/wiki?curid=6058403", "title": "Distretto di \u00d4nd\u00f4rhangaj", "text": "Il distretto di \u00d4nd\u00f4rhangaj \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 3.031 abitanti . "}
{"id": "6058405", "revid": "1543377", "url": "https://it.wikipedia.org/wiki?curid=6058405", "title": "Distretto di Sagil", "text": "Il distretto di Sagil \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.201 abitanti . "}
{"id": "6058407", "revid": "767487", "url": "https://it.wikipedia.org/wiki?curid=6058407", "title": "Distretto di Tarialan (Uvs)", "text": "Il distretto di Tarialan \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 3.714 abitanti . "}
{"id": "6058409", "revid": "1543377", "url": "https://it.wikipedia.org/wiki?curid=6058409", "title": "Distretto di T\u0117s (Uvs)", "text": "Il distretto di T\u0117s \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 5.056 abitanti . "}
{"id": "6058412", "revid": "1543377", "url": "https://it.wikipedia.org/wiki?curid=6058412", "title": "Distretto di T\u00f9rg\u0117n", "text": "Il distretto di T\u00f9rg\u0117n \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.018 abitanti . "}
{"id": "6058414", "revid": "767487", "url": "https://it.wikipedia.org/wiki?curid=6058414", "title": "Distretto di Zavhan", "text": "Il distretto di Zavhan \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 1.734 abitanti . "}
{"id": "6058416", "revid": "1543377", "url": "https://it.wikipedia.org/wiki?curid=6058416", "title": "Distretto di Z\u00f9\u00f9ngov'", "text": "Il distretto di Z\u00f9\u00f9ngov' \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.640 abitanti . "}
{"id": "6058418", "revid": "767487", "url": "https://it.wikipedia.org/wiki?curid=6058418", "title": "Distretto di Z\u00f9\u00f9nhangaj", "text": "Il distretto di Z\u00f9\u00f9nhangaj \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.104 abitanti . "}
{"id": "6058420", "revid": "767487", "url": "https://it.wikipedia.org/wiki?curid=6058420", "title": "Distretto di Cagaanhajrhan (Uvs)", "text": "Il distretto di Cagaanhajrhan \u00e8 uno dei diciannove distretti (\"sum\") in cui \u00e8 suddivisa la provincia dell'Uvs, in Mongolia. Conta una popolazione di 2.011 abitanti . "}
{"id": "6058422", "revid": "1494169", "url": "https://it.wikipedia.org/wiki?curid=6058422", "title": "Distretto di Cagaanhajrhan", "text": ""}
{"id": "6058424", "revid": "1494169", "url": "https://it.wikipedia.org/wiki?curid=6058424", "title": "Distretto di T\u0117s", "text": ""}
{"id": "6058426", "revid": "104458", "url": "https://it.wikipedia.org/wiki?curid=6058426", "title": "Bad St. Leonhard im Lavanttal", "text": ""}
{"id": "6058427", "revid": "1543377", "url": "https://it.wikipedia.org/wiki?curid=6058427", "title": "Distretto di Aldarhaan", "text": "Il distretto di Aldarhaan \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 3.708 abitanti . "}
{"id": "6058430", "revid": "767487", "url": "https://it.wikipedia.org/wiki?curid=6058430", "title": "Distretto di Asgat (Zavhan)", "text": "Il distretto di Asgat \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 1.125 abitanti . "}
{"id": "6058443", "revid": "1543377", "url": "https://it.wikipedia.org/wiki?curid=6058443", "title": "Distretto di Bajanhajrhan", "text": "Il distretto di Bajanhajrhan \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 1.968 abitanti . "}
{"id": "6058445", "revid": "1318658", "url": "https://it.wikipedia.org/wiki?curid=6058445", "title": "Geografia delle Filippine", "text": "Le Filippine sono uno Stato insulare del Sud-est asiatico situato nelle acque dell'oceano Pacifico occidentale. Sono un arcipelago costituito da circa 7100 isole ed isolotti posto a circa 800\u00a0km al largo delle coste del Vietnam. Manila ne \u00e8 la capitale, ma la vicina Quezon City \u00e8 la citt\u00e0 pi\u00f9 popolosa del paese. Entrambe fanno parte della Regione Capitale Nazionale (Metro Manila), situata su Luzon, l'isola pi\u00f9 grande. Seconda pi\u00f9 grande isola delle Filippine \u00e8 Mindanao, a sud-est.\nL'arcipelago delle Filippine \u00e8 bagnato dal mare delle Filippine a est, dal mare di Celebes a sud, dal mare di Sulu a sud-ovest, e dal mar Cinese Meridionale a ovest e a nord. Le isole che lo compongono sono disposte a triangolo, con Palawan, l'arcipelago di Sulu e l'isola di Mindanao disposte (da ovest ad est, rispettivamente) a formare la base meridionale e con le isole Batan a nord di Luzon che ne costituiscono l'apice. L'arcipelago si estende per circa 1850\u00a0km da nord a sud, e nel suo punto pi\u00f9 largo da est a ovest, lungo la base meridionale, misura circa 1130\u00a0km. L'isola di Taiwan si trova a nord del gruppo delle Batan, la porzione malese dell'isola del Borneo si trova a sud di Palawan, e le isole orientali dell'Indonesia giacciono a sud e a sud-est di Mindanao. Solamente circa i due quinti delle isole e degli isolotti hanno un nome, e solo circa 350 di esse hanno una superficie di 2,60\u00a0km\u00b2 o pi\u00f9. Le isole maggiori possono essere suddivise in tre gruppi: (1) il gruppo di Luzon, a nord e ad ovest, costituito da Luzon, Mindoro e Palawan, (2) il gruppo delle Visayas, al centro, costituito da Bohol, Cebu, Leyte, Masbate, Negros, Panay e Samar, e (3) Mindanao, a sud.\nMorfologia.\nTra le caratteristiche fisiche che contraddistinguono le Filippine vi sono la configurazione irregolare dell'arcipelago, lo sviluppo costiero di circa 36.290\u00a0km, una grande superficie occupata da regioni montuose, le pianure costiere strette e interrotte, una generale direzione verso il nord dei sistemi fluviali, e gli spettacolari laghi. Le isole sono costituite principalmente da rocce vulcaniche e coralline, ma in esse sono presenti tutte le principali formazioni di rocce. Le catene montuose, per la maggior parte, corrono nella stessa direzione generale delle isole sulle quali si trovano, approssimativamente da nord a sud.\nLa Cordillera Central, la catena montuosa centrale di Luzon, che si allunga dal confine settentrionale della pianura centrale allo stretto di Luzon a nord, costituisce il gruppo montuoso pi\u00f9 rilevante. \u00c8 costituita da due, e in alcuni punti tre, catene parallele, ognuna delle quali alta in media circa 1800\u00a0m. La Sierra Madre, che si estende lungo la costa pacifica dalle regioni settentrionali a quelle centrali di Luzon, \u00e8 la catena montuosa pi\u00f9 lunga del paese. Questa e la Cordillera Central si fondono nelle regioni centro-settentrionali di Luzon a formare i monti Caraballo. A nord di questi ultimi, e tra le due catene, vi \u00e8 la fertile valle del Cagayan. La stretta catena dei monti Ilocos, o Malayan, situata lungo la costa occidentale della parte settentrionale di Luzon, si innalza in alcuni punti al di sopra dei 1500\u00a0m e solo raramente scende al sotto dei 1000\u00a0m; essa \u00e8 in gran parte vulcanica. Nel settore sud-occidentale della regione settentrionale di Luzon sorgono gli impervi monti Zambales, costituiti da antichi stock vulcanici (rocce formatesi in condizioni di grande calore e pressione ben al sotto della crosta terrestre) pi\u00f9 o meno isolati.\nLa maggior parte della pianura centrale di Luzon, che misura circa 240 per 80\u00a0km, \u00e8 situata a circa 30\u00a0m sul livello del mare. Gran parte della parte meridionale dell'isola \u00e8 occupata da vulcani isolati e da masse irregolari di colline e montagne. La vetta pi\u00f9 elevata \u00e8 il vulcano Mayon (2462\u00a0m), nei pressi della citt\u00e0 di Legaspi (Legazpi) nella provincia di Albay sulla penisola di Bicol, nel sud-est dell'isola.\nL'isola di Palawan misura circa 40\u00a0km di larghezza e pi\u00f9 di 400\u00a0km di lunghezza; attraverso di essa si estende una catena montuosa con un'altitudine media compresa tra i 1200 e i 1500\u00a0m. Ognuna delle isole Visayan, tranne Samar e Bohol, \u00e8 attraversata da una singola catena montuosa con occasionali contrafforti. Alcune vette di Panay e Negros raggiungono i 1800\u00a0m di altezza o pi\u00f9. Il monte (o vulcano) Canlaon, a Negros, raggiunge i 2465\u00a0m.\nA Mindanao vi sono alcune importanti catene montuose; i monti Diuata (o Diwata), lungo la costa orientale, sono i pi\u00f9 imponenti. A ovest si trova un'altra catena che dal centro dell'isola si allunga in direzione sud. Ancora pi\u00f9 a ovest i monti Butig si dirigono verso nord-ovest partendo dall'angolo nord-orientale del golfo di Moro. Un'altra catena corre con andamento nord-ovest/sud-est lungo la costa sud-occidentale. Nei pressi delle coste centro-meridionali di Mindanao sorge il monte Apo, che, con i suoi 2954\u00a0m, \u00e8 la vetta pi\u00f9 alta delle Filippine. Un certo numero di picchi vulcanici circonda il lago Sultan Alonto (o lago Lanao), e una bassa cordigliera si estende attraverso la penisola di Zamboanga nell'estremo ovest dell'isola.\nNonostante i vulcani costituiscano un aspetto rilevante del paesaggio, l'attivit\u00e0 vulcanica \u00e8 relativamente scarsa. Vi sono in tutto circa 50 vulcani, dei quali pi\u00f9 di 10 considerati attivi. Il monte Pinatubo a Luzon, un tempo considerato estinto, fu il protagonista, nel 1991, di una delle pi\u00f9 grandi eruzioni vulcaniche del XX secolo. Nel paese si possono incontrare vulcani di ogni aspetto, dal cono quasi perfetto del Mayon, che \u00e8 stato paragonato al Fuji in Giappone, ai vecchi e logori stock vulcanici, il cui attuale aspetto d\u00e0 ben pochi indizi su quale sia stata la loro origine. Alcune aree vulcaniche ben delineate si trovano nel settore centro-meridionale e meridionale di Luzon e sulle isole di Negros, Mindanao, Jolo e altrove. Scosse e terremoti sono comuni.\ni fiumi.\nI fiumi pi\u00f9 importanti delle Filippine sono il Cagayan, l'Agno, il Pampanga, il Pasig e il Bicol a Luzon e il Mindanao (R\u00edo Grande de Mindanao) e l'Agusan a Mindanao. La pianura settentrionale compresa tra la Sierra Madre e la Cordillera Central \u00e8 drenata dal Cagayan, mentre la pianura centrale \u00e8 drenata a nord dall'Agno e a sud dal Pampanga. Il Pasig, che scorre attraverso la citt\u00e0 di Manila, una volta costituiva un'importante via commerciale tra le varie zone dell'isola, ma ormai non \u00e8 pi\u00f9 navigabile, se non da piccole imbarcazioni; il grave livello di inquinamento delle sue acque ha reso necessario un notevole programma di pulizia. La maggior parte della penisola di Bicol \u00e8 compresa entro l'interno del bacino del Bicol. A Mindanao l'Agusan drena le fertili terre del quadrante nord-orientale dell'isola, mentre il fiume Mindanao drena la valle di Cotabato nel sud-ovest. Uno dei corsi d'acqua pi\u00f9 straordinari delle Filippine scorre sotto terra, sfociando direttamente nell'oceano nel parco nazionale del fiume sotterraneo di Puerto Princesa sull'isola di Palawan; il parco \u00e8 stato dichiarato patrimonio dell'umanit\u00e0 dall'UNESCO nel 1999.\nSuoli.\nLe pianure alluvionali e le terrazze di Luzon e Mindoro presentano argille screpolate nero scure, nonch\u00e9 suoli pi\u00f9 giovani particolarmente adatti alla coltivazione del riso. Gran parte delle regioni collinari e montuose \u00e8 costituita da suoli umidi e fertili, spesso con una significativa concentrazione di ceneri vulcaniche, che supportano la coltivazione di alberi da frutto ed ananas. Palme da olio, ortaggi e altri tipi di colture vengono coltivati nelle aree ricoperte da suoli di tipo torboso, nonch\u00e9 sui pi\u00f9 recenti suoli a base sabbiosa delle pianure costiere, delle paludi e delle regioni lacustri. I suoli scuri, organici e ricchi di minerali dei terreni ondulati della penisola di Bicol, di gran parte delle Visayas e dell'estremit\u00e0 nord-occidentale di Luzon sono coltivati a caff\u00e8, banane e altre colture. Suoli esposti alle intemperie, spesso di colore rosso o giallo, prevalgono nelle Filippine centrali e meridionali, e sono generalmente coltivati a cassava (manioca) e canna da zucchero; questi suoli supportano, inoltre, la crescita di foreste sfruttate per il legname. I suoli poveri e dilavati dalle precipitazioni di Palawan e delle montagne orientali di Luzon sono in gran parte ricoperte da boscaglie, macchie e da altri tipi di vegetazione secondaria che di solito si sviluppano in aree che sono state private della loro originaria copertura forestale.\nClima.\nIl clima delle Filippine \u00e8 tropicale e nettamente monsonico (vale a dire, con alternanza di stagioni umide e secche). In generale, i venti apportatori di piogge spirano da sud-ovest all'incirca da maggio ad ottobre, e venti secchi giungono da nord-est da novembre a febbraio. Perci\u00f2, le temperature rimangono relativamente costanti da nord a sud durante tutto l'anno, e le stagioni sono costituite da periodi piovosi e secchi. In tutto il paese, comunque, si riscontrano considerevoli variazioni nella frequenza e nella quantit\u00e0 delle precipitazioni. Le coste occidentali di fronte al mar Cinese Meridionale presentano le stagioni secche e umide pi\u00f9 marcate. La stagione secca generalmente ha inizio a dicembre e termina a maggio: i primi tre mesi sono freschi, e gli altri tre successivi caldi; il resto dell'anno costituisce la stagione umida. La stagione secca si fa progressivamente pi\u00f9 breve dirigendosi verso est, finch\u00e9 non scompare del tutto. Durante la stagione umida, le piogge sono intense in ogni parte dell'arcipelago, fatta eccezione per un'area che si estende verso sud attraverso il centro del gruppo delle Visayan fino alla regione centrale di Mindanao e poi verso sud-ovest attraverso l'arcipelago di Sulu; le piogge sono pi\u00f9 intense lungo le coste orientali che fronteggiano l'oceano Pacifico.\nDa giugno a dicembre, spesso si abbattono sulle Filippine i cicloni tropicali (tifoni). La maggior parte di queste tempeste arriva da sud-est, e la loro frequenza generalmente aumenta procedendo da sud a nord; in alcuni anni si possono registrare anche 25 cicloni o pi\u00f9. I tifoni sono pi\u00f9 catastrofici a Samar, Leyte, nelle regioni centro-meridionali di Luzon e sulle isole Batan, e, quando sono accompagnati da inondazioni o forti venti, possono provocare numerose vittime e danni alle propriet\u00e0. Mindanao \u00e8 generalmente al sicuro da queste tempeste.\nIl periodo che va da novembre a febbraio \u00e8 la stagione pi\u00f9 gradevole dell'anno; l'aria \u00e8 fresca e rigenerante durante la notte, e le giornate sono piacevoli e soleggiate. Durante il periodo caldo della stagione secca, nella maggior parte delle localit\u00e0 - specialmente nelle citt\u00e0 di Cebu, Davao e Manila - le temperature talvolta possono raggiungere i 38\u00a0\u00b0C. In generale le temperature diminuiscono con l'altitudine, tuttavia, e le citt\u00e0 e i paesi posti ad altitudini pi\u00f9 elevate - come Baguio nella zona settentrionale di Luzon, Majayjay e Lucban a sud di Manila, e Malaybalay nella parte centrale di Mindanao - sono caratterizzati da un clima piacevole durante tutto l'anno; a volte la temperatura in questi luoghi pu\u00f2 scendere fin quasi a 4\u00a0\u00b0C.\nFlora e fauna.\nSebbene gran parte delle regioni montuose e alcune zone di pianura siano ancora ricoperte da una fitta foresta, il manto forestale del paese \u00e8 andato rapidamente contraendosi nel corso degli ultimi decenni. Tra la met\u00e0 del XX secolo e gli inizi del XXI, la superficie coperta da foreste \u00e8 diminuita di oltre la met\u00e0 - soprattutto a causa dello sfruttamento del legname, delle estrazioni minerarie e delle attivit\u00e0 agricole - e ora ricopre meno di un quarto dell'area totale del paese. Dove le foreste sono rimaste intatte, nella regione settentrionale di Luzon, la principale specie arborea di montagna \u00e8 il pino. In altre aree, spesso predomina il lauan (mogano delle Filippine).\nLa maggior parte delle specie vegetali delle Filippine sono indigene e ricordano molto quelle della Malaysia; le piante e gli alberi delle aree costiere, comprese le paludi di mangrovie, sono praticamente identici a quelle delle regioni simili di tutto l'arcipelago malese. Elementi himalayani sono presenti sulle montagne della regione settentrionale di Luzon, mentre alcune specie australiane si rinvengono a varie altitudini. Le isole sono la dimora di migliaia di specie di angiosperme e felci, comprese centinaia di specie di orchidee, alcune delle quali estremamente rare. Erbe alte e coriacee come il cogon (genere \"Imperata\") hanno attecchito in molti luoghi dove le foreste sono state distrutte dalle fiamme.\nLe Filippine sono abitate da pi\u00f9 di 200 specie di mammiferi, tra cui bufali d'acqua (carabao), capre, cavalli, maiali, gatti, cani, scimmie, scoiattoli, lemuri, topi, pangolini (formichieri squamosi), traguli (cervi topo), manguste, civette e cervi rossi e bruni, oltre a molti altri. Il tamar\u00f9 (\"Anoa mindorensis\"), una specie di piccolo bufalo d'acqua, si trova esclusivamente a Mindoro. Delle oltre 50 specie di pipistrelli, molte sono endemiche delle Filippine. I resti fossili indicano che un tempo queste isole erano abitate anche dagli elefanti.\nCentinaia di specie di uccelli, sia stanziali che migratori, vivono nelle Filippine. Tra le specie avicole maggiormente degne di nota vi sono galli della giungla, piccioni, pavoni, fagiani, tortore, pappagalli, buceri, martin pescatori, nettarinie, uccelli sarto, tessitori, aironi e quaglie. Molte specie sono endemiche dell'isola di Palawan. L'aquila delle Filippine (\"Pithecophaga jefferyi\"), minacciata di estinzione, \u00e8 ormai limitata soprattutto ad alcune aree isolate di Mindanao e della Sierra Madre a Luzon.\nI mari che circondano le isole e i laghi interni, i fiumi, gli estuari e gli stagni sono abitati da non meno di 2000 variet\u00e0 di pesci. Le barriere coralline di Tubbataha nel mare di Sulu furono designate come patrimonio dell'umanit\u00e0 dall'UNESCO nel 1993 a causa della loro abbondanza e diversit\u00e0 di vita marina; nel 2009 i confini del sito patrimonio dell'umanit\u00e0 sono stati allargati fino a triplicare la sua dimensione originaria. Il pesce latte, una popolare specie ittica di interesse commerciale e pesce nazionale delle Filippine, \u00e8 particolarmente abbondante in acque salmastre e marine. I cavallucci di mare sono comuni nelle barriere coralline delle isole Visayan.\nUn certo numero di specie di tartarughe marine, tra cui la tartaruga liuto, \u00e8 protetto, cos\u00ec come il coccodrillo delle Filippine e il coccodrillo marino. Le isole sono la dimora di una diversificata moltitudine di rettili e anfibi. Varani fasciati (\"Varanus salvator\") di ogni dimensione vengono cacciati per la loro pelle. Scinchi, gechi e serpenti sono numerosi, e pi\u00f9 di 100 specie sono endemiche delle Filippine. Il paese ospita inoltre molti tipi di rane, comprese alcune variet\u00e0 volanti; la maggior parte di esse \u00e8 endemica delle isole."}
{"id": "6058446", "revid": "1543377", "url": "https://it.wikipedia.org/wiki?curid=6058446", "title": "Distretto di Bajant\u0117s", "text": "Il distretto di Bajant\u0117s \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 3.024 abitanti . "}
{"id": "6058448", "revid": "767487", "url": "https://it.wikipedia.org/wiki?curid=6058448", "title": "Distretto di D\u00f4rv\u00f4l\u017ein", "text": "Il distretto di D\u00f4rv\u00f4l\u017ein \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 2.323 abitanti . "}
{"id": "6058450", "revid": "767487", "url": "https://it.wikipedia.org/wiki?curid=6058450", "title": "Distretto di \u0116rd\u0117n\u0117-hajrhan", "text": "Il distretto di \u0116rd\u0117n\u0117-hajrhan \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 1.771 abitanti . "}
{"id": "6058452", "revid": "1543377", "url": "https://it.wikipedia.org/wiki?curid=6058452", "title": "Distretto di Id\u0117r", "text": "Il distretto di Id\u0117r \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 2.714 abitanti . "}
{"id": "6058453", "revid": "92723", "url": "https://it.wikipedia.org/wiki?curid=6058453", "title": "Olena \u017dupina", "text": "\u00c8 stata campionessa del mondo nella piattaforma e nel sincro 10 metri ai Campionati mondiali di nuoto di Perth 1998. Ha rappresentato l' ai Giochi olimpici di , e . A Sydney ha vinto la medaglia di bronzo nel concorso del trampolino 3 metri sincro in coppia con la compagna di nazionale Hanna Sorokina."}
{"id": "6058455", "revid": "767487", "url": "https://it.wikipedia.org/wiki?curid=6058455", "title": "Distretto di Ih-Uul (Uvs)", "text": "Il distretto di Ih-Uul \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 6.271 abitanti . "}
{"id": "6058457", "revid": "767487", "url": "https://it.wikipedia.org/wiki?curid=6058457", "title": "Distretto di Jaruu", "text": "Il distretto di Jaruu \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 2547 abitanti . "}
{"id": "6058458", "revid": "929200", "url": "https://it.wikipedia.org/wiki?curid=6058458", "title": "Campionato britannico di Formula 2", "text": ""}
{"id": "6058460", "revid": "1543377", "url": "https://it.wikipedia.org/wiki?curid=6058460", "title": "Distretto di N\u00f4mr\u00f4g", "text": "Il distretto di N\u00f4mr\u00f4g \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 1.848 abitanti . "}
{"id": "6058462", "revid": "1543377", "url": "https://it.wikipedia.org/wiki?curid=6058462", "title": "Distretto di Otgon", "text": "Il distretto di Otgon \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 3.478 abitanti . "}
{"id": "6058463", "revid": "339392", "url": "https://it.wikipedia.org/wiki?curid=6058463", "title": "Olena Hryhorivna Zhupina", "text": ""}
{"id": "6058466", "revid": "767487", "url": "https://it.wikipedia.org/wiki?curid=6058466", "title": "Distretto di Santmargac", "text": "Il distretto di Santmargac \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 2.101 abitanti . "}
{"id": "6058468", "revid": "767487", "url": "https://it.wikipedia.org/wiki?curid=6058468", "title": "Distretto di \u0160il\u00f9\u00f9st\u0117j", "text": "Il distretto di \u0160il\u00f9\u00f9st\u0117j \u00e8 uno dei ventiquattro distretti (\"sum\") in cui \u00e8 suddivisa la provincia del Zavhan, in Mongolia. Conta una popolazione di 2.450 abitanti . "}
{"id": "6058474", "revid": "1543377", "url": "https://it.wikipedia.org/wiki?curid=6058474", "title": "Geologia dell'America settentrionale", "text": "La geologia dell'America settentrionale \u00e8 un tema della geologia regionale e riguarda il continente nordamericano, il terzo pi\u00f9 grande del mondo. Le unit\u00e0 e i processi geologici sono indagati su larga scala per ottenere un quadro sintetizzato dello sviluppo geologico del continente.\nLe suddivisioni della geologia regionale sono tracciate in modi diversi, ma di solito sono delineate sulla base di una comune storia geologica, della vicinanza geografica o dei confini politici. La geologia regionale del Nord America solitamente comprende le regioni geografiche dell'Alaska, del Canada, della Groenlandia, degli Stati Uniti continentali, del Messico, dell'America Centrale e dei Caraibi. Le parti della placca nordamericana che non sono occupate dai paesi nordamericani solitamente non sono discusse come parte della geologia regionale. Le regioni che non sono geograficamente nordamericane, ma risiedono sulla placca nordamericana includono parti della Siberia (vedi la Geologia della Russia) e dell'Islanda e le Bermuda. Una discussione della geologia nordamericana pu\u00f2 comprendere anche altre placche continentali incluse le placche di Cocos e di Juan de Fuca che vengono subdotte sotto il Nord America occidentale. Una porzione della placca pacifica \u00e8 posta sotto la Bassa California e parte della California ad ovest della faglia di Sant'Andrea.\nCratone nordamericano.\nIl nucleo stabile del continente \u00e8 il Cratone nordamericano. Gran parte di esso era anche il nucleo di un supercontinente anteriore, Laurentia. La parte del cratone dove \u00e8 esposta la roccia del basamento si chiama Scudo canadese. Intorno a questo vi \u00e8 una piattaforma stabile dove il basamento \u00e8 coperto dal sedimento; e intorno a quello vi \u00e8 una serie di zone orogeniche.\nScudo canadese.\nLo Scudo canadese \u00e8 una grande zona di rocce ignee e metamorfiche che vanno dall'Archeano fino a tutto il Proterozoico nel Canada orientale e negli Stati Uniti nordcentrali e nordorientali.\nLa parte pi\u00f9 antica dello scudo sono rocce archeane metamorfosate, originariamente di origine vulcanica. Numerosi terrani si erano accresciute su questo nucleo archeano durante il Proterozoico per formare lo Scudo canadese. La provincia meridionale archeana \u00e8 il Cratone superiore: esso \u00e8 formato dalla combinazione di un granito-roccia verde e di un terrano di gneiss. I marginI dello Scudo canadese sono stati coperti da rocce sedimentarie, come in Michigan dove una serie di sedimenti ha riempito il Bacino del Michigan. Le sezioni esposte si trovano spesso dove i ghiacciai hanno rimosso questa regolite sovrastante per rivelare la roccia cristallina sottostante, deturpata dalle glaciazioni.\nPiattaforma stabile.\nLa piattaforma stabile \u00e8 in un'area in cui il Cratone nordamericano forma un basamento ed \u00e8 coperto da sedimento. Questa zona ora forma gran parte delle Pianure interne e della pendenza degli Appalachi sotto le montagne vere e proprie. Questa zona \u00e8 stata coperta da un mare interno poco profondo, che \u00e8 divenuto il sito di deposizione per la maggior parte delle rocce sedimentarie soprastanti. Il mare regred\u00ec mentre il continente risal\u00ec venendo coperto di depositi fluviali, lacustri ed eolici. Le orogenesi nelle province circostanti hanno avuto scarso effetto sul cratone, rendendolo una regione epirogenetica, e, come tale, la piattaforma stabile \u00e8 per la maggior parte un basamento cristallino, coperto di rocce sedimentarie, interrotte solo da occasionali duomi, come l'Arco di Cincinnati, il Duomo del Wisconsin e il Duomo d'Ozark.\nSistema di rift mediocontinentale.\nUn miliardo di anni fa, il Sistema di rift mediocontinentale cominci\u00f2 ad estendersi lungo un percorso di 2.000\u00a0km, sia attraverso lo Scudo canadese che attraverso la Piattaforma stabile. Il rift, tuttavia, venne meno e successivamente il movimento crostale si invert\u00ec. Si form\u00f2 una catena montuosa, poi erosa, formando bacini su entrambi i lati di un horst. Queste rocce sono state sepolte sotto il sedimento in molte zone, ma sono esposte in alcune altre, specialmente intorno al Lago Superiore.\nOrogenesi di Grenville.\nL'orogenesi di Grenville si svilupp\u00f2 durante il Proterozoico lungo il margine orientale e meridionale del Cratone nordamericano. Il pi\u00f9 grande affioramento di rocce dell'et\u00e0 di Grenville \u00e8 una fascia larga approssimativamente 400\u00a0km a sudest del Fronte di Grenville che si allunga dalla costa del Labrador centrale a sudovest attraverso il Qu\u00e9bec meridionale e l'Ontario sudorientale fino alla Georgian Bay sul Lago Huron. Il confine sudorientale di questa zona \u00e8 approssimativamente il fiume San Lorenzo. Le rocce del Grenville affiorano nei Monti Adirondack nella parte settentrionale dello Stato di New York e in tutti gli Appalachi. Il Sollevamento di Llano (\"Llano Uplift\") del Texas centrale e i Monti Franklin e Hueco del Texas occidentale somo stati messi in correlazione con il Grenville, come anche alcune occorrenze in Messico.\nOrogenesi appalachiana.\nLa cintura di pieghe e spinte degli Appalachi \u00e8 esposta continuamente per 2.000\u00a0km dalla Pennsylvania all'Alabama. Nel sud, si estende sotto la piana costiera, ma \u00e8 coperta di sedimenti mesozoici. A nord di questa cintura di pieghe e spinte, l'orogenesi acadiana del medio Devoniano \u00e8 un'area dove la deformazione ha esposto plutoni di granito. Il centro della catena sono un paio di province che corrono a nord e a sud parallele tra loro, la Provincia orientale di Blue Ridge e occidentale di Valley e Ridge. Queste sono circondate dall'Altopiano appalachiano a ovest e dalla Provincia di Piedmont a est. Il fagliamento si estende attraverso tutta la regione ed \u00e8 causato da numerose sorgenti spazialmente e temporalmente variate.\nScogli tettonici dell'et\u00e0 del Tardo Mesoproterozoico sono presenti ad ovest del nucleo degli Appalachi, e sono associati all'orogenesi di Grenville. Durante il Proterozoico dei terrani furono accresciuti sulla provincia. Durante l'orogenesi taconica da 445 a 435 milioni di anni fa, continu\u00f2 l'accrezione, un arco insulare collise con il continente nordamericano e furono sollevate delle montagne. Queste si erosero lentamente e depositarono sedimento nel delta di Catskill, allungandosi da New York alla Pennsylvania.\nPiedmont.\nLa porzione orientale dell'orogenesi \u00e8 costituita dall'altopiano del Piedmont, un'area con un'altezza da 150 a 300 m composta di sedimenti marini e vulcanici del Paleozoico, deformati in rocce metamorfiche cristalline e intrusi da duomi di granito.\nDurante il Proterozoico una serie di terrani furono accresciuti al cratone nordamericano, formando il Piedmont degli Appalachi centrali. In seguito all'orogenesi di Grenville, le montagne vennero erose e i sedimenti di questa erosione furono depositati sotto le montagne. Il substrato dell'altopiano si form\u00f2 circa 470 milioni di anni fa durante l'orogenesi taconica, quando un arco insulare vulcanico collise con il continente nordamericano ancestrale.\nMargine passivo.\nQuando l'Oceano Atlantico si apr\u00ec la Costa Atlantica si trasform\u00f2 da margine attivo in passivo. I terrani non furono pi\u00f9 accresciutial margine, invece, il sedimento eroso dagli Appalachi cominci\u00f2 ad essere depositato sulla costa, formando una pianura costiera e una piattaforma continentale. Durante il Giurassico e il Triassico, sedimento marino e di altro tipo fu depositato per formare la linea di costa atlantica. Il sedimento ha formato un cuneo clastico che costituisce la maggior parte della pianura costiera e della piattaforma continentale.\nIl margine passivo del Golfo del Messico \u00e8 una serie di depositi sedimentari provenienti dalle zone montuose che circondano il margine. L'ambiente di deposizione per questi sedimenti \u00e8 mutato, variando spazialmente e temporalmente. Quando il livello dell'oceano era alto si verificavano depositi marini poco profondi; quando erano bassi depositi fluviali e deltizi formavano la maggioranza della massa. Dal Triassico fino al primo Giurassico, si determinarono faglie estensive e trascorrenti. Quando il basamento sprofond\u00f2, il sedimento si accumul\u00f2, durante il Mesozoico e il Cenozoico, formando il cuneo moderno, contenente bacini salati.\nIl margine passivo nel Messico orientale \u00e8 costituito da una serie di bacini. Questi bacini sono per la maggior parte rocce ignee o metamorfiche coperte da sedimenti, eccetto nel Bacino di Burgos, dove si \u00e8 verificato il vulcanismo cenozoico. Gran parte del sedimento proviene dall'erosione della cintura di spinte ad ovest del margine.\nLa Penisola dello Yucat\u00e1n \u00e8 una piattaforma carbonatica formatasi tra il Cretaceo e l'Oligocene. Il sollevamento inizi\u00f2 nell'Oligocene e dur\u00f2 fino al Pleistocene. Oggi la piattaforma \u00e8 esposta e sotto l'influenza del carsismo.\nCordigliera Nordamericana.\nLa Cordigliera Nordamericana si estende su e gi\u00f9 lungo la costa del Nord America e grosso modo dalle Grandi Pianure verso ovest all'Oceano Pacifico, restringendosi alquanto da nord a sud. Essa include le Cascate, la Sierra Nevada e la provincia di Basin and Range; le Montagne Rocciose a volte sono escluse dalla Cordigliera vera e propria, malgrado la loro storia tettonica. La geologia dell'Alaska \u00e8 tipica di quella della Cordigliera.\nUna spaccatura nella Rodinia 750 miloni di anni fa form\u00f2 un margine passivo nel Nord-Ovest Pacifico orientale. La rottura della Pangea 200 milioni di anni fa cominci\u00f2 il movimento verso ovest della placca nordamericana, creando un margine attivo sul continente occidentale. Quando il continente scivol\u00f2 lentamente a ovest, si verific\u00f2 l'accrezione di vari terrani sulla costa occidentale. Mentre si verificavano queste accrezioni, l'accorciamento crostale le accompagn\u00f2 durante l'orogenesi di Sevier e durante il Mesozoico fino al primo Cenozoico, insieme alla formazione di faglie. Durante il Cenozoico, cominci\u00f2 l'estensione crostale accompagnata da magmatismo che venne a caratterizzare gran parte dell'area.\nMontagne Rocciose.\nLe Montagne Rocciose furono formate da una serie di eventi, l'ultimo dei quali \u00e8 l'orogenesi laramide. Una delle caratteristiche di spicco delle Montagne Rocciose \u00e8 la distanza della catena da una placca in subduzione; questo ha condotto alla teoria che l'orogenesi laramide abbia avuto luogo quando la placca Farallon si subdusse con un angolo basso, causando un sollevamento lontano dal margine sotto il quale la placca si era subdotta.\nLa litologia delle Montagne Rocciose nel Canada occidentale include una cintura di pieghe e spinte pellicolare che coinvolgono serie di carbonati, scisti, argilliti e arenarie da neoproterozoiche a mississippiane.\nL'Altopiano del Colorado \u00e8 una regione stabile risalente ad almeno 600 milioni di anni. Come bassopiano relativo, \u00e8 stato un sito di deposizione per sedimenti erosi dalle regioni montuose circostanti. Poi, durante l'orogenesi laramide, l'intero altopiano fu sollevato fino a circa sei milioni di anni fa. L'erosione durante e dopo il sollevamento rimosse il sedimento dall'altopiano. Questa rimozione di carico produsse come risultato il sollevamento isostatico e una seconda salita passiva per l'altopiano.\nProvincia Intermontana.\nTra le Montagne Rocciose e le catene costiere vi \u00e8 un'area dominata da forze estensionali. L'estensione di questa regione \u00e8 avvenuta sia regionalmente sia localmente in eventi iniziati nel Giurassico; tuttavia, la maggior parte dell'estensione era localizzata fino al medio Miocene. Questi eventi locali avvennero nel Giurassico, nel tardo Cretaceo, e uno si estese dall'Eocene fino all'Oligocene. L'estensione regionale avvenne durante la met\u00e0 del Miocene da intorno a 20 milioni fa fino a 10 milioni di anni fa.\nLa Provincia di Basin and Range \u00e8 una serie di monti con blocchi di faglia lineari con valli adiacenti sprofondate, riempite di sedimento, che sono stati causati dall'estensione crostale intorno a 17 milioni di anni fa. I fondi delle valli sono costituiti da spessi depositi di sedimento che hanno eroso le montagne e riempito le valli, cos\u00ec che la regione \u00e8 una serie regolare di dorsali distanziate da piatte valli sedimentarie.\nCosta.\nSulla costa ovest del Nord America, le catene e la piana costiere formano il margine, che \u00e8 parzialmente delimitato dalla faglia di Sant'Andrea, un confine trasforme della placca pacifica. La maggior parte della terra \u00e8 fatta di terrani che sono stati accresciuti sul margine. Al nord, la cintura insulare \u00e8 un terrano accresciuto, che forma il margine. Questa cintura si estende dal terrano di Wrangellia in Alaska al gruppo di Chilliwack in Canada.\nLa tempistica dell'accrezione della cintura insulare \u00e8 incerta, sebbene la chiusura non sia avvenuta prima di almeno 115 milioni di anni fa. Altri terrani mesozoici che si accrebbero sul continente includono i Monti Klamath, la Sierra Nevada, e il superterrano di Guerrero del Messico occidentale. Tra 80 e 90 milioni di anni fa la placca di Farallon in subduzione si spacc\u00f2 e form\u00f2 la placca di Kula a nord. Molti dei principali batoliti risalgono al tardo Cretaceo. Quando l'orogenesi laramide fin\u00ec intorno a 48 milioni di anni fa, cominci\u00f2 l'accrezione del terrano di Siletzia nel Nord-Ovest Pacifico. Questo inizi\u00f2 l'attivit\u00e0 vulcanica nella zona di subduzione della Cascadia, formando la moderna Catena delle Cascate, e dur\u00f2 fino Miocene. Come estensione della provincia di Basin and Range rallentata da un cambiamento nel movimento della placca nordamericana tra circa 7 e 8 milioni di anni fa, cominci\u00f2 il \"rifting\" sul Golfo di California.\nCordigliera Meridionale.\nLe catene montuose della Sierra Madre del Messico sono separate dall'Altopiano messicano e intersecate dalla Cintura vulcanica trasmessicana. La propaggine meridionale della Cordigliera Americana abbraccia il Messico occidentale e l'America Centrale settentrionale. Questa include la Sierra Madre Occidentale, la Sierra Madre del Sud e la Cintura vulcanica transmessicana.\nLa Cordigliera finisce a sud in una cintura di miogeoclinali, inclusa la Sierra Madre Orientale cintura di pieghe e spinte, la Mesa Centrale e parti della Sierra Madre del Sur. Questa cintura si estende anche fino in Guatemala e Honduras in America Centrale."}
{"id": "6058483", "revid": "481666", "url": "https://it.wikipedia.org/wiki?curid=6058483", "title": "So This Is Arizona", "text": ""}
{"id": "6058484", "revid": "287204", "url": "https://it.wikipedia.org/wiki?curid=6058484", "title": "Henutmehyt", "text": "Henutmehyt (\"fl\". 1250 a.C.) \u00e8 stata una sacerdotessa egizia vissuta durante la XIX dinastia, contemporanea del faraone Ramses II \"il Grande\". I suoi sarcofagi dorati sono esposti al British Museum insieme ad altri pezzi del corredo funebre, scoperto a Tebe. L'uso di parecchio oro nella loro realizzazione e l'elevata qualit\u00e0 artistica raggiunta indicano la notevole ricchezza di Henutmehyt.\nIl corredo funebre.\nLa salma mummificata della sacerdotessa fu inumata in una serie di sarcofagi rivestiti d'oro, e la mummia direttamente coperta con un pannello dorato e antropoide come i feretri. Il sarcofago interno, il pi\u00f9 prezioso, \u00e8 coperto con le immagini delle dee Iside e Nefti; \u00e8 alto 187 cm e largo 46. Si \u00e8 conservata anche una preziosa cassa lignea per gli \"ushabti\" raffigurante Henutmehyt che adora due delle quattro divinit\u00e0 tutelari dei canopi (Imset, Hapi, Qebehsenuf, Duamutef) e riceve cibo e vino da Nut, la dea del cielo. In tutto, il corredo comprende quattro casse per gli \"ushabti\". Gli ushabti di Henutmehyt sono in legno e ceramica. Con la mummia fu rinvenuto anche un papiro con un passaggio del Libro dei morti, scritto inusualmente con inchiostro rosso e bianco. Il papiro era posizionato sull'ultimo strato delle bende. Questa usanza funebre avr\u00e0 grande diffusione dopo il Nuovo Regno. I mattoni magici in fango crudo dovettero essere originariamente posti in nicchie all'interno della camera sepolcrale, e quelli di Henutmehyt sono ben conservati. Il loro scopo era sorreggere amuletici magici: un pilastro djed, la figura di Anubi, una piccola mummia in legno e un'asticella. I mattoni stessi sono ricoperti di formule magiche. Un'altra cassa di legno, dipinta di nero, contenente polli avvolti in bende e altre cibarie (forse carne di capra) potrebbero provenire dal corredo funebre di questa sacerdotessa. Il recipiente conteneva abbastanza cibo per un pasto completo. "}
{"id": "6058488", "revid": "481666", "url": "https://it.wikipedia.org/wiki?curid=6058488", "title": "The Fighting Kid", "text": ""}
{"id": "6058489", "revid": "481666", "url": "https://it.wikipedia.org/wiki?curid=6058489", "title": "Bing Bang Boom", "text": ""}
{"id": "6058495", "revid": "481666", "url": "https://it.wikipedia.org/wiki?curid=6058495", "title": "The Mine with the Iron Door", "text": ""}
{"id": "6058504", "revid": "1543377", "url": "https://it.wikipedia.org/wiki?curid=6058504", "title": "Armando Rodr\u00edguez Ruid\u00edaz", "text": "Formazione accademica.\nArmando Rodr\u00edguez ha studiato composizione musicale con Jos\u00e9 Ardevol e Roberto Valera presso la Scuola Nazionale delle Arti e L'Istituto Superiore d'Arte (ISA) a L'Avana, Cuba.\nHa inoltre studiato chitarra con gli professori Marta Cuervo e Isaac Nicola presso la Scuola Nazionale delle Arti. Pi\u00f9 di recente, Rodr\u00edguez si \u00e8 dedicato allo studio della gaita galiziana.\nCompositore.\nLe opere di Armando Rodr\u00edguez lavori sono state eseguite a Cuba da numerosi artisti e gruppi, tra cui l'Orchestra Sinfonica Nazionale di Cuba e il Balletto Nazionale di Cuba.\nNel 1985, Rodr\u00edguez si stabil\u00ec negli Stati Uniti, e da allora le sue composizioni sono state eseguite da artisti di fama e gruppi come il gruppo Rel\u00e2che, con sede a Philadelphia, il sassofonista Miguel Villafruela, il bassista Luis Gomez-Imbert, i pianisti Roberto Urbay, Max Lifchitz e Beatriz Balzi e i chitarristi Flores Chaviano e Carlos Molina, in importanti manifestazioni come il Festival di Bang on a Can a New York, i Primi giorni di Musica Contemporanea di Siviglia, in Spagna, la Biennale di San Paolo in Brasile, i Fori di Musica Latino-Americana e dei Caraibi e il Festivale \u201cSubtropics\u201d a Miami, in Florida.\nRodr\u00edguez ha collaborato con l'artista Kate Rawlinson e il compositore Gustavo Matamoros, con il quale ha fondato il gruppo PUNTO - Experimental Music Ensemble.\nIl suo lavoro \u00e8 stato pubblicato da EGREM (L'Avana, Cuba) e C. Alan Publications (NC); ed \u00e8 stato anche diffuso attraverso la radio negli Stati Uniti, Canada, Europa e America Latina.\nProfessore.\nDopo la laurea nel 1972, Armando Rodr\u00edguez ha lavorato come professore di chitarra presso il Conservatorio Esteban Salas a Santiago de Cuba. Nel 1975 \u00e8 stato nominato alla carica di professore di chitarra e teoria musicale (armonia, contrappunto e strumentazione) presso la Scuola Nazionale delle Arti dell'Avana, dove ha prestato servizio fino al 1980.\nSuonatore di cornamusa.\nRodr\u00edguez si \u00e8 dedicato alla ricerca sulla musica galiziana e ai suoi punti di contatto con la musica cubana. Il risultato di questa ricerca \u00e8 stata pubblicata in articoli come \"Presencia de la gaita en Cuba\" (\"Presenza a Cuba della cornamusa galiziana\"). Rodr\u00edguez ha anche studiato la storia e la tecnica delle cornamuse in generale.\nCome specialista nel campo della gaita galiziana e della gaita asturiana, \u00e8 stato invitato a tenere una conferenza sulla storia di questo antico strumento musicale presso l'Universit\u00e0 di Miami nel 2006.\nPremi.\nArmando Rodr\u00edguez ha ricevuto il premio per la composizione musicale dall'Unione Nazionale degli Scrittori e Artisti di Cuba (UNEAC) nel 1978. Inoltre ha ricevuto un Premio individuale di composizione musicale dello Stato della Florida nel 1991."}
{"id": "6058539", "revid": "124123", "url": "https://it.wikipedia.org/wiki?curid=6058539", "title": "Mateo V\u00e1zquez", "text": "Biografia.\nDi origini oscure, poco si sa della sua giovinezza. Fu protetto dal Diego Vazquez de Alderete, canonico della arcidiocesi di Siviglia, prendendo da lui il suo cognome. A Siviglia inizi\u00f2 i suoi studi, probabilmente nella Compagnia di Ges\u00f9, per passare, nel 1565, al servizio di Don Diego Espinosa Ar\u00e9valo, presidente della Casa de Contrataci\u00f3n a Siviglia. Quando Don Diego fu nominato presidente del Consiglio di Castiglia, Mateo Vazquez lo accompagn\u00f2 a Madrid come assistente, e l\u00ec fu ordinato sacerdote.\nNel 1572 mor\u00ec Diego de Espinosa, lasciandogli in eredit\u00e0 i suoi servigi a Filippo II, ovvero la posizione di segretario del re il 29 marzo del 1573.\nAnche se non era la carica di segretario di Stato, Vazquez esercit\u00f2 un'enorme influenza sulle decisioni del monarca, diventando uno dei pi\u00f9 stretti collaboratori del re. La sua rivalit\u00e0 con Antonio P\u00e9rez e Ana de Mendoza, la principessa Eboli, lo port\u00f2 a intrigare contro di lui, essendo uno di quelli che fece esplodere lo scandalo che port\u00f2 alla detenzione di Perez e alla messa al bando della principessa. Dopo la caduta di Perez, l'influenza di Vazquez raggiunse le pi\u00f9 alte vette fino alla sua morte, avvenuta il 5 maggio 1591 a causa della gotta."}
{"id": "6058544", "revid": "486946", "url": "https://it.wikipedia.org/wiki?curid=6058544", "title": "Alberto Maria De Agostini", "text": ""}
{"id": "6058556", "revid": "486946", "url": "https://it.wikipedia.org/wiki?curid=6058556", "title": "Istituto professionale alberghiero", "text": ""}
{"id": "6058558", "revid": "82689627", "url": "https://it.wikipedia.org/wiki?curid=6058558", "title": "Capocuoco", "text": ""}
{"id": "6058559", "revid": "132266", "url": "https://it.wikipedia.org/wiki?curid=6058559", "title": "Parco nazionale Alberto De Agostini", "text": ""}
{"id": "6058560", "revid": "154893", "url": "https://it.wikipedia.org/wiki?curid=6058560", "title": "Giacitura (geometria affine)", "text": ""}
{"id": "6058566", "revid": "86599", "url": "https://it.wikipedia.org/wiki?curid=6058566", "title": "(121514) 1999 UJ7", "text": " \u00e8 uno dei quattro asteroidi troiani di Marte conosciuti, l'unico ad orbitare attorno al punto di Lagrange L4 di Marte.\nCome tutti i troiani di Marte, \u00e8 un asteroide areosecante, ovvero un asteroide che interseca l'orbita di Marte attorno al Sole.\nL'oggetto, scoperto il 30 ottobre 1999 nell'ambito del programma di osservazione LINEAR, presenta un'orbita caratterizzata da un semiasse maggiore pari a 1,5245298\u00a0UA e da un'eccentricit\u00e0 di 0,0392049, inclinata di 16,74882\u00b0 rispetto all'eclittica. Come classe spettrale l'asteroide rientra nel tipo C.\nCome tutti gli asteroidi troiani, libra attorno ad un punto di Lagrange, in questo caso il punto L4 del sistema Sole-Marte, posizionato, nell'orbita del pianeta, dietro il pianeta stesso, approssimativamente nell'intersezione dell'orbita con la retta che ha come origine il centro di massa del sistema ed \u00e8 inclinata di 60\u00b0 rispetto alla retta congiungente Marte col Sole.\nOltre ai quattro asteroidi troiani di Marte, sono noti asteroidi troiani di Giove, di Nettuno, della Terra e di Venere."}
{"id": "6058581", "revid": "508156", "url": "https://it.wikipedia.org/wiki?curid=6058581", "title": "Tal Farlow", "text": "Considerato fra i grandi chitarristi del dopoguerra, ha collaborato con nomi rilevanti della scena jazz statunitense, come Milt Jackson, Buddy DeFranco, Red Norvo, Phil Woods, Joe Morello, Chuck Andrews e molti altri. Il suo ispiratore \u00e8 stato Charlie Christian, i cui assoli sono stati il suo \"must\" agli inizi della carriera."}
{"id": "6058588", "revid": "149485", "url": "https://it.wikipedia.org/wiki?curid=6058588", "title": "Lotta libera ai Giochi della XXXI Olimpiade - 65 kg maschile", "text": "La categoria 65\u00a0kg \u00e8 stata la seconda categoria maschile di peso per la lotta libera ai Giochi della XXXI Olimpiade; la gara si \u00e8 svolta il 21 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6058590", "revid": "287204", "url": "https://it.wikipedia.org/wiki?curid=6058590", "title": "Lotta libera ai Giochi della XXXI Olimpiade - 74 kg maschile", "text": "La categoria 74\u00a0kg \u00e8 stata la seconda categoria maschile di peso per la lotta libera ai Giochi della XXXI Olimpiade; la gara si \u00e8 svolta il 19 agosto 2016 presso l'Arena Carioca 2.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6058591", "revid": "701660", "url": "https://it.wikipedia.org/wiki?curid=6058591", "title": "Muscolo opponente del pollice", "text": "Il muscolo opponente del pollice \u00e8 un muscolo della mano innervato dal nervo mediano (C6,C7,C8,D1). Permette il movimento di opposizione del pollice che \u00e8 caratteristico dei primati. \nQuesto muscolo ha la sua origine dal retinacolo dei flessori e tubercolo del trapezio, mentre si inserisce su tutta la lunghezza del margine radiale del primo metacarpo. \nL'opponente del pollice flette, abduce e intraruota il primo metacarpo; in questo modo il pollice viene posto in una posizione tale per cui pu\u00f2 venire opposto, mediante una flessione della matacarpo\u2010falangea, alle altre dita. \nUn suo deficit porta all'ipotrofia dell'eminenza tenar e un atteggiamento in estensione e adduzione del primo metacarpo; difficolt\u00e0 nello svolgimento di prese fini (es. impugnare una penna) e indebolimento delle prese di forza. "}
{"id": "6058592", "revid": "767487", "url": "https://it.wikipedia.org/wiki?curid=6058592", "title": "Solid Pleasure", "text": "Solid Pleasure \u00e8 il primo album in studio del gruppo di musica elettronica svizzero Yello, pubblicato nel 1980."}
{"id": "6058593", "revid": "907365", "url": "https://it.wikipedia.org/wiki?curid=6058593", "title": "Lotta libera ai Giochi della XXXI Olimpiade - 86 kg maschile", "text": "La categoria 86\u00a0kg \u00e8 stata la quarta categoria maschile di peso per la lotta libera ai Giochi della XXXI Olimpiade; la gara si \u00e8 svolta il 20 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6058594", "revid": "287204", "url": "https://it.wikipedia.org/wiki?curid=6058594", "title": "Lotta libera ai Giochi della XXXI Olimpiade - 97 kg maschile", "text": "La categoria 97\u00a0kg \u00e8 stata la quinta categoria maschile di peso per la lotta libera ai Giochi della XXXI Olimpiade; la gara si \u00e8 svolta il 21 agosto 2016 presso l'Arena Carioca 2. \nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6058595", "revid": "965985", "url": "https://it.wikipedia.org/wiki?curid=6058595", "title": "Claro que si", "text": "Claro que si \u00e8 il secondo album in studio del gruppo di musica elettronica svizzero Yello, pubblicato nel 1981.\nTracce.\nSide 1\nSide 2"}
{"id": "6058596", "revid": "907365", "url": "https://it.wikipedia.org/wiki?curid=6058596", "title": "Lotta libera ai Giochi della XXXI Olimpiade - 125 kg maschile", "text": "La categoria 125\u00a0kg \u00e8 stata la sesta categoria maschile di peso per la lotta libera ai Giochi della XXXI Olimpiade; la gara si \u00e8 svolta il 20 agosto 2016 presso l'Arena Carioca 2.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "6058597", "revid": "1788047", "url": "https://it.wikipedia.org/wiki?curid=6058597", "title": "Lochcarron", "text": " \nLochcarron (in gaelico scozzese: \"Loch Carrann\") \u00e8 un villaggio con status di community e parrocchia civile della costa nord-occidentale della Scozia, situato nella regione di Wester Ross (area amministrativa: Highland; contea tradizionale: Ross-shire) ed affacciato sul Loch Carron. Conta una popolazione di circa 900 abitanti.\nGeografia fisica.\nIl villaggio di Lochcarron si estende lungo la sponda nord-orientale del Loch Carron, a 7 km ad est di Ardarroch (localit\u00e0 affacciata sul Loch Kishorn) e a 2 km a nord di Slumbay.\nStoria.\nFino al 1813, anno in cui venne realizzata la strada che giungeva fino a Strome, il villaggio era noto come Janetown.\nMonumenti e luoghi d'interesse.\nL'architettura del villaggio si caratterizza per la presenza di un numero considerevole di chiese.\nTra i luoghi d'interesse, figurano poi gli Attadale Gardens..\nSport.\nNel villaggio si trovano 9 campi da golf.\nIl villaggio ha una squadra locale di shinty, il Lochcarron Camanachd\nAltri progetti.\n "}
{"id": "6058598", "revid": "228587", "url": "https://it.wikipedia.org/wiki?curid=6058598", "title": "Caterina Benedicta Grazianini", "text": "Biografia.\nSecondo Wellesz, \u00e8 stata tra le donne compositrici di oratori a Vienna che erano canoniche regolari, invece che impiegate presso la corte. Questo gruppo comprendeva Maria de Raschenau, Maria Margherita Grimani, e Camilla de Rossi. Grazianini \u00e8 nota solo attraverso le sue due opere superstiti, gli oratori \"San Gemignano vescovo e protettore di Modena\" (eseguita tra il 1705 e il 1715) e \"Santa Teresa\". Esiste una nota, in uno di essi, secondo la quale uno di questi oratori, eseguito per le dame di Modena e Braunschweig, fu ben accolto. Le sue opere si trovano in due sezioni e una ouverture per orchestra d'archi."}
{"id": "6058600", "revid": "767487", "url": "https://it.wikipedia.org/wiki?curid=6058600", "title": "You Gotta Say Yes to Another Excess", "text": "You Gotta Say Yes to Another Excess \u00e8 il terzo album in studio del gruppo di musica elettronica svizzero Yello, pubblicato nel 1983."}
{"id": "6058601", "revid": "767487", "url": "https://it.wikipedia.org/wiki?curid=6058601", "title": "One Second (Yello)", "text": "One Second \u00e8 il quinto album in studio del gruppo di musica elettronica svizzero Yello, pubblicato nel 1987."}
{"id": "6058603", "revid": "726373", "url": "https://it.wikipedia.org/wiki?curid=6058603", "title": "Flag (Yello)", "text": "Flag \u00e8 il sesto album in studio del gruppo di musica elettronica svizzero Yello, pubblicato nel 1988."}
{"id": "6058605", "revid": "287204", "url": "https://it.wikipedia.org/wiki?curid=6058605", "title": "Baby (Yello)", "text": "Baby \u00e8 il settimo album in studio del gruppo di musica elettronica svizzero Yello, pubblicato il 17 giugno 1991."}
{"id": "6058607", "revid": "767487", "url": "https://it.wikipedia.org/wiki?curid=6058607", "title": "Essential Yello", "text": "Essential Yello \u00e8 un album di raccolta del gruppo di musica elettronica svizzero Yello, pubblicato nel 1992."}
{"id": "6058609", "revid": "767487", "url": "https://it.wikipedia.org/wiki?curid=6058609", "title": "Zebra (Yello)", "text": "Zebra \u00e8 l'ottavo album in studio del gruppo di musica elettronica svizzero Yello, pubblicato nel 1994."}
{"id": "6058610", "revid": "599013", "url": "https://it.wikipedia.org/wiki?curid=6058610", "title": "Laura Zeng", "text": "\u00c8 la prima ginnasta ritmica statunitense ad aver vinto una medaglia alla Coppa del mondo (2015) e ai Giochi olimpici giovanili.\nBiografia.\nNata ad Hartford, nel Connecticut, cresce a Libertyville, nello stato dell'Illinois, dove frequenta la Libertyville High School."}
{"id": "6058612", "revid": "767487", "url": "https://it.wikipedia.org/wiki?curid=6058612", "title": "Pocket Universe", "text": "Pocket Universe \u00e8 il nono album in studio del gruppo di musica elettronica svizzero Yello, pubblicato nel 1997."}
{"id": "6058613", "revid": "61051", "url": "https://it.wikipedia.org/wiki?curid=6058613", "title": "Avaldsnes Idrettslag (calcio femminile)", "text": ""}
{"id": "6058616", "revid": "767487", "url": "https://it.wikipedia.org/wiki?curid=6058616", "title": "Automat (album)", "text": "Automat \u00e8 un album strumentale di musica elettronica del duo italiano Romano Musumarra e Claudio Gizzi pubblicato nel 1978 dalla EMI .\nTutti i suoni udibili in questo album sono stati prodotti da un MCS70 (Memory Controlled Synthesizer), uno tra i primi sintetizzatori monofonici programmabili, progettato e realizzato da Mario Maggi.\nLa composizione musicale \u00e8 divisa in due: nel lato A \u00e8 presente un unico brano \"Automat\", suddiviso in tre movimenti suonati da Gizzi, nel lato B tre brani realizzati da Musumarra."}
{"id": "6058617", "revid": "965985", "url": "https://it.wikipedia.org/wiki?curid=6058617", "title": "The Eye (Yello)", "text": "The Eye \u00e8 l'undicesimo album in studio del gruppo di musica elettronica svizzero Yello, pubblicato nel 2003."}
{"id": "6058619", "revid": "767487", "url": "https://it.wikipedia.org/wiki?curid=6058619", "title": "Motion Picture", "text": "Motion Picture \u00e8 il decimo album in studio del gruppo di musica elettronica svizzero Yello, pubblicato nel 1999."}
{"id": "6058621", "revid": "606039", "url": "https://it.wikipedia.org/wiki?curid=6058621", "title": "Sphinx elpenor", "text": ""}
{"id": "6058622", "revid": "121488763", "url": "https://it.wikipedia.org/wiki?curid=6058622", "title": "Marchesato di Camarasa", "text": "Il marchesato di Camarasa \u00e8 un titolo nobiliare spagnolo, creato dal re Carlo V il 18 febbraio del 1543 a favore di Diego de los Cobos, figlio di Francisco de los Cobos, segretario di Stato del monarca, come regalo per il suo matrimonio con Francisca Luisa Luna y Mendoza, signora di Camarasa, Ricla, Alfam\u00e9n, Villafeliche, ecc. Il suo nome si riferisce al comune catalano di Camarasa in Provincia di Lleida. La Casa de los Cobos deteneva nel regno di Ja\u00e9n le corti di Canena, Jimena, Sabiote e Torres. Oggi, questo titolo \u00e8 stato aggregato al casato di Medinaceli."}
{"id": "6058639", "revid": "716642", "url": "https://it.wikipedia.org/wiki?curid=6058639", "title": "Sunny Jane (calciatore)", "text": "Carriera.\nClub.\nNel 2018 ha segnato 2 reti in 7 presenze nella prima divisione cambogiana con il .\nNazionale.\nHa esordito in nazionale nel 2014."}
{"id": "6058640", "revid": "99895563", "url": "https://it.wikipedia.org/wiki?curid=6058640", "title": "Shang Rong", "text": "Biografia.\nDebutta nella categoria \"senior\" nella stagione 2015, pur non prendendo parte alla maggior parte delle competizioni internazionali. Non viene selezionata per la delegazione cinese ai mondiali 2015.\nLa stagione successiva prende parte alla sua prima coppa del mondo, con un ventiquattresimo posto nella gara all-around alla tappa di Espoo. Il 21 e 22 aprile ha la meglio sulla connazionale Liu Jiahui per un posto nel concorso individuale ai Giochi olimpici di . Nel mese di maggio, ai campionati asiatici, finisce quinta con uno score di 68.000 punti nella gara all-around. A luglio compete nella tappa di Kazan, dove ottiene un trentatreesimo posto nell'all-around."}
{"id": "6058641", "revid": "180559", "url": "https://it.wikipedia.org/wiki?curid=6058641", "title": "Ashleigh Johnson", "text": "Nel proprio palmar\u00e8s internazionale, vanta un titolo mondiale (2015) e un titolo olimpico (2016). \u00c8 in vetta alla CWPA Hall of Fame per numero di parate.\nCarriera.\nClub.\nIl 28 marzo 2014, durante la partita tra la sua squadra di club, il Princeston e il George Washington (che finisce con il punteggio di 12-5), stabilisce un record di parate in una sola partita, salvando la propria porta per 22 volte. A gennaio 2018 arriva in Europa per difendere i pali dell'Orizzonte Catania.\nNazionale.\nNel 2014, viene eletta miglior portiere della Coppa del Mondo.\nIl 19 agosto 2016, ai Giochi Olimpici di Rio de Janeiro, conquista con la propria nazionale la medaglia d'oro dopo la vittoria per 12-5 sull'Italia. Nel corso della partita, \u00e8 protagonista, tra l'altro, di una parata su un tiro di rigore. "}
{"id": "6058642", "revid": "107855387", "url": "https://it.wikipedia.org/wiki?curid=6058642", "title": "Consiglio di Castiglia", "text": "Il Consiglio di Castiglia (in lingua spagnola Real y Supremo Consejo de Castilla), noto in precedenza come Consiglio Reale (in spagnolo Consejo Real), era un corpo decisionale e parte fondamentale del governo nazionale della Corona di Castiglia, secondo solo al monarca stesso. Venne istituito sotto Isabella I di Castiglia nel 1480, come organismo principale che si occupava delle questioni amministrative e legali del regno. Nel 1516, con l'ascesa di Carlo I d'Asburgo (l'imperatore Carlo V) al trono di Castiglia e di Aragona, il Consiglio reale venne ad essere conosciuto come Consiglio di Castiglia, poich\u00e9 Carlo era re di molti domini diversi dalla Castiglia, mentre il Consiglio aveva giurisdizione solo sulla Castiglia.\nDurante i periodi in cui non vi era nessun monarca, un monarca assente o incompetente, il Consiglio reale governava al suo posto come un consiglio di reggenza. Il Consiglio, ormai indebolito, nel XIX secolo, fu abolito e ripristinato pi\u00f9 volte prima di essere sciolto in modo permanente.\nStoria.\nOrigini.\nLa prima forma di Consiglio reale fu creata, alla fine del XIV secolo, nel 1385, da re Giovanni dopo il disastro alla Battaglia di Aljubarrota. Era composto da 12 membri, quattro ciascuno in rapprresentanza del clero, delle citt\u00e0 e della nobilt\u00e0. Nel 1442 la nobilt\u00e0 aument\u00f2 la sua influenza nel Consiglio, aggiungendo molti nobili come membri titolari. Il numero dei suoi membri sal\u00ec cos\u00ec a sessanta\nSotto i monarchi cattolici: centralizzazione.\nQuesto Consiglio fu piuttosto inefficace e i Re cattolici, Ferdinando II d'Aragona e Isabella I, cercarono di modificarlo, nella loro spinta di centralizzazione del paese, per portarlo pi\u00f9 saldamente in linea con gli interessi nazionali piuttosto che dei nobili. Nel 1480, emanarono l'atto di Ripresa alle \"Cortes\" di Toledo. Questo atto permetteva a Ferdinando e ad Isabella di nominare direttamente i burocrati, piuttosto che lasciare l'incarico ai nobili. Il Consiglio reale avrebbe controllato l'esercito reale e gestito i contenziosi fiscali, ponendo cos\u00ec i nobili sotto il saldo controllo della Corona.\nLa nuova composizione del rifondato Consiglio aveva un presidente, un tesoriere e un prelato, tre \"caballeros\" (spesso della nobilt\u00e0 minore), e tra otto e dieci \"letrados\" (avvocati o giuristi). Questi erano i compiti principali del Consiglio: \nAl fine di evitare la caduta sotto il controllo delle grandi case nobiliari, come era accaduto con il Consiglio reale originale, i nobili non cooptati nel Consiglio vennero autorizzati a partecipare alle riunioni, ma senza diritto di voto. Il risultato fu che il Consiglio, e la sua burocrazia, erano composti principalmente da \"uomini nuovi\": la nobilt\u00e0 minore, i cittadini e i magistrati civili.\nDopo la morte della regina Isabella nel 1504, il Consiglio reale cominci\u00f2 ad essere sempre pi\u00f9 corrotto e influenzato dalla nobilt\u00e0. Re Filippo I fu un monarca inefficiente e regn\u00f2 solo due anni; dopo di lui, il governo teoricamente pass\u00f2 alla figlia di Ferdinando ed Isabella, la regina Giovanna I di Castiglia e a suo figlio di sei anni, Carlo di Gand, il futuro imperatore Carlo V. Ma Giovanna era considerata incompetente, e Carlo troppo giovane e pertanto l'arcivescovo Cisneros govern\u00f2 come reggente per un breve periodo, ma trascorse molto del suo tempo semplicemente cercando di tenere insieme il governo nazionale.\nCisneros venne poi sostituito dal padre di Giovanna, re Ferdinando II, la cui pretesa di governare la Castiglia, dopo la morte di sua moglie, era piuttosto debole, ma non esisteva altra scelta plausibile che la sua reggenza. Ferdinando fu spesso un sovrano assente dalla Castiglia, dato che viveva in Aragona, e il Consiglio reale gestiva i suoi affari. Durante questo periodo, divenne ancora pi\u00f9 corrotto e inefficace. I nobili ampliarono illegalmente i loro domini con la forza, inviando soldati a \"reclamare\" la terra che era di propriet\u00e0 del governo reale o dei contadini liberi. Il Consiglio, corrotto, di solito ignor\u00f2 questi incidenti, permettendo ai nobili di arricchirsi liberamente a spese della giustizia e del governo nazionale.\nCarlo I d'Asburgo: rivolta e riforma.\nDopo la morte di Ferdinando nel 1516, Cisneros divenne nuovamente reggente per un breve lasso di tempo, fino a quando Carlo I fu incoronato re al raggiungimento della maggiore et\u00e0. Tuttavia, il giovane re era al momento quasi del tutto controllato da consiglieri fiamminghi come Guglielmo di Cro\u00ff, e non intraprese alcuno sforzo per cambiare il Consiglio. Inoltre, il nuovo governo di Carlo impose tasse elevate e pretese sulla Castiglia, conseguenza delle sue ambizioni su tutta l'Europa. Carlo era il re, e nel 1509 divenne l'imperatore Carlo V del Sacro Romano Impero, uno dei pi\u00f9 grandi imperi nella storia europea e mondiale, l'impero spagnolo - \"L'impero su cui il sole non tramonta mai.\" Il vescovo di Badajoz, Ruiz de la Mota, era un membro influente del Consiglio reale e dichiar\u00f2 alle \"Cortes\" di La Coru\u00f1a che la Castiglia doveva essere il \"tesoro e la spada\" dell'Impero.\"\nQuando Carlo lasci\u00f2 la Spagna nel 1520, scoppi\u00f2 la rivolta dei comuneros contro il governo reale. Gran parte delle loro denunce erano contro i rappresentanti, nel Consiglio, delle parrocchie radicali di Valladolid, unanimi nell'accusare il \"mal governo\" del Consiglio come il maggiore dei problemi del regno. Il Consiglio reale invi\u00f2 le forze realiste contro i ribelli in assenza di Carlo. Questi aveva lasciato come reggente il cardinale olandese Adrian di Utrecht, per molti versi un governante accettabile in una situazione cos\u00ec difficile. Gran parte del Consiglio reale era scontento della punizione vigorosa data ai ribelli, come il suo odiato presidente Antonio de Rojas. Queste prime rappresaglie furono controproducenti, e intensificarono la diffusione della rivolta.\nAlla fine, i ribelli vennero sconfitti, ma Carlo (che era maturato e aveva preso le distanze dai suoi primi consiglieri) si rese conto che il Consiglio aveva immediatamente bisogno di una riforma. Intraprese pertanto un vigoroso programma di cambiamento della natura del Consiglio, togliendo l'impopolare Antonio de Rojas e sostituendolo con Juan de Tavera, l'arcivescovo di Santiago. Aggiunse anche tre nuovi consiglieri, Juan Manuel, Pedro de Medina, Mart\u00edn V\u00e1zquez, e in generale cerc\u00f2 di sostituire i nobili con la piccola nobilt\u00e0 e gli avvocati istruiti. Inoltre, cambi\u00f2 le funzioni del Consiglio. Questo non si sarebbe pi\u00f9 occupato della stragrande maggioranza delle controversie civili, concentrandosi invece sulla gestione. I reclami e i ricorsi giudiziari sarebbero stati affrontati da un nuovo e ampliato organo di magistratura, l'\"Audiencia\". Con la restaurazione della reputazione del Consiglio, la qualit\u00e0 dei suoi componenti sal\u00ec in maniera notevole.\nAd un certo punto, in questo periodo, il Consiglio Reale divenne noto come Consiglio di Castiglia, a riflettere il fatto che il potere del Consiglio aveva giurisdizione solo sulla Castiglia e non su tutto l'impero. Con la crescita delle conquiste d'oltremare della Spagna, e la visione del gran consigliere e amico intimo di Carlo, Mercurino Arborio di Gattinara, il Consiglio di Castiglia venne ampliato e diviso. Tra gli anni 1522-1524 il Consiglio riorganizz\u00f2 il governo del Regno di Navarra, esautorando il suo vicer\u00e9, il duca di N\u00e1jera. Vennero quindi creati un Consiglio delle Finanze (\"Hacienda\") e il 1\u00ba agosto il Consiglio delle Indie (Consejo reale y Supremo de las Indias) separandoli dal Consiglio di Castiglia. Trent'anni dopo, nel 1555, venne creato il Consiglio d'Italia, ancora come smembramento del Consiglio di Castiglia. Gattinara volle inoltre l'istituzione del \" Consejo de la C\u00e1mara de Castilla \", un organo interno del Consiglio di Castiglia. Il \"Consejo\" era composto da tre o quattro membri fidati del Consiglio che avevano il potere di affrontare le questioni impopolari o segrete.\nDopo Carlo I: importanza e declino.\nIl Consiglio reale venne alla ribalta, ancora una volta, durante il regno di re Carlo II, dal 1665 al 1700, poich\u00e9 Carlo II era mentalmente incapace. Dopo la guerra di successione spagnola e i decreti di Nueva Planta, la Spagna si centralizz\u00f2 ulteriormente. Il governo di Castiglia divenne dominante non solo sulla Castiglia, ma anche sull'ex Regno d'Aragona. I dispotismi illuminati di Carlo III e Carlo IV videro un ruolo di primo piano nel Consiglio di Castiglia. Questo venne abolito nel 1812 dalle \"Cortes\" di Cadice, restaurato nel 1814 da Ferdinando VII di Spagna, e definitivamente abolito nel 1834 da Isabella II di Spagna."}
{"id": "6058644", "revid": "811623", "url": "https://it.wikipedia.org/wiki?curid=6058644", "title": "Giovanni de Agostini", "text": ""}
{"id": "6058647", "revid": "716642", "url": "https://it.wikipedia.org/wiki?curid=6058647", "title": "Klepp Idrettslag", "text": "Il Klepp Idrettslag, indicato solitamente come Klepp IL, \u00e8 una societ\u00e0 polisportiva norvegese con sede a Klepp, nella contea di Rogaland.\nFondato il 1\u00ba ottobre 1919 annovera squadre che partecipano a numerose discipline sportive, tra le quali le pi\u00f9 rilevanti sono il calcio, con sezione maschile e femminile, la ginnastica e la pallamano.\nI risultati pi\u00f9 importanti sono stati raggiunti dalla squadra di calcio femminile, che nel 1987 vinse la Toppserien, il massimo campionato norvegese femminile, mentre arriv\u00f2 seconda nel 1988 e nel 2018, vincendo la Coppa di Norvegia nel 1989."}
{"id": "6058651", "revid": "606039", "url": "https://it.wikipedia.org/wiki?curid=6058651", "title": "Sphinx porcus", "text": ""}
{"id": "6058652", "revid": "606039", "url": "https://it.wikipedia.org/wiki?curid=6058652", "title": "Elpenor vitis", "text": ""}
{"id": "6058653", "revid": "39884", "url": "https://it.wikipedia.org/wiki?curid=6058653", "title": "Oh Hye-ri", "text": "In carriera vanta una medaglia d'oro nella categoria 67 kg ai Giochi olimpici di . \u00c8 la terza coreana a riuscirci in tale divisione di peso, dopo Lee Sun-hee (2000) e Hwang Kyung-seon (2008 e 2012)."}
{"id": "6058654", "revid": "767487", "url": "https://it.wikipedia.org/wiki?curid=6058654", "title": "Oh Hye-Ri", "text": ""}
{"id": "6058655", "revid": "599013", "url": "https://it.wikipedia.org/wiki?curid=6058655", "title": "Erik Gaardh\u00f8je", "text": "Biografia.\nNacque a Frederikshavn ma trascorse l'adolescenza a Glostrup. Qui inizi\u00f2 a muovere i primi passi nel calcio. Quando il padre farmacista si trasfer\u00ec a Esbjerg, Erik entr\u00f2 nella squadra locale.\nDopo il ritiro si laure\u00f2 all'universit\u00e0 di Esbjerg. Divent\u00f2 un insegnante e successivamente, dal 1982 al 2002, lavor\u00f2 come preside.\nMor\u00ec nel 2007 dopo una lunga malattia. Venne sepolto nel cimitero di Gormsgade a Esbjerg.\nCaratteristiche tecniche.\nEra un portiere alto e atletico, molto rapido e reattivo tra i pali.\nCarriera.\nClub.\nErik entr\u00f2 nella squadra dell'Esbjerg, esord\u00ec nell'Esbjerg FK nel 1956 come successore del portiere Gunnar Jacobsen.\nCon i biancoblu collezion\u00f2 250 presenze.\nVinse quattro campionati danesi (1961, 1962, 1963 e 1965). Nel 1964 l'Esbjerg arriv\u00f2 quarto ma vinse la coppa di danimarca.\nAll'et\u00e0 di 29 anni, un infortunio a una spalla lo tenne lontano dai campi per diverso tempo. Il suo sostituto, Verner Beck, si rese protagonista di buone prestazioni e ottenne il posto da titolare, segnando la fine della carriera di Gaardh\u00f8je. Gioc\u00f2 la sua ultima partita il 13 novembre 1966 contro l'Horsens.\nCollezion\u00f2 in totale 250 presenze con la maglia dell'Esbjerg.\nNazionale.\nTra il 1958 e il 1960 collezion\u00f2 6 presenze in Under 21.\nNel 1960 partecip\u00f2 alle Olimpiadi di Roma come terzo portiere. Pur non scendendo in campo vinse la medaglia d'argento.\nEsord\u00ec in nazionale maggiore il 18 giugno 1961 contro la Svezia, entrando in campo al posto di Henry From che aveva annunciato il suo ritiro. La sua ultima presenza fu il 3 giugno 1963 in casa contro la Finlandia, in una partita pareggiata per 1-1."}
{"id": "6058657", "revid": "606039", "url": "https://it.wikipedia.org/wiki?curid=6058657", "title": "Chaerocampa lewisii", "text": ""}
{"id": "6058659", "revid": "1652635", "url": "https://it.wikipedia.org/wiki?curid=6058659", "title": "Vladimer Khint\u0161ega\u0161vili", "text": "Biografia.\nHa ottenuto il suo primo podio continentale agli europei di Dortmund 2011, dove ha ottenuto il secondo posto nei 55 chilogrammi. \nGrazie al secondo posto nel torneo europeo di qualificazione olimpica, ha guadagnato la possibilit\u00e0 di rappresentare la ai Giochi olimpici estivi di , dove ha vinto la medaglia d'argento, dopo essere rimasto sconfitto contro il russo D\u017eamal Otarsultanov nella finale del torneo dei 55 chilogrammi. Nei turni precedenti aveva battuto nell'ordine l'egiziano Ibrahim Farag nel turno di qualificazione, il bulgaro Radoslav Velikov agli ottavi, l'indiano Amit Kumar Dahiya ai quarti e il giapponese Shinichi Yumoto in semifinale.\nAll'europeo di casa di Tbilisi 2013 \u00e8 stato estromesso dal tabellone principale della categoria 60 chilogrammi dal russo Opan Sat ed ha avuto la meglio nella finale per il terzo posto, disputata contro il turco Munir Recep Aktas.\nL'anno successivo \u00e8 divenuto campione continentale a Vantaa 2014 e vicecampione mondiale a Tashkent 2014, nella categoria nei 57 chilogrammi.\nAi mondiali di Las Vegas 2015 ha vinto l'oro nei 57 chilogrammi.\nAi Giochi olimpici di ha trionfato nel torneo dei 57 chilogrammi, battendo in finale il giapponese Rei Higuchi.\nNonostante fosse iscritto, non ha potuto partecipare al torneo mondiale di qualificazione olimpico di Sofia, poich\u00e9 risultato positivo al Covid-19: ha preso il suo posto il connazionale Beka Lomtadze, campione mondiale in carica nei 61 chilogrammi."}
{"id": "6058660", "revid": "149485", "url": "https://it.wikipedia.org/wiki?curid=6058660", "title": "Vladimer Khinchegashvili", "text": ""}
{"id": "6058662", "revid": "726373", "url": "https://it.wikipedia.org/wiki?curid=6058662", "title": "Il romanzo del contrabbasso (racconto)", "text": "Il romanzo del contrabbasso () \u00e8 un racconto di Anton \u010cechov pubblicato per la prima volta nel giugno 1886. \nTrama.\nSmy\u010dkov, un suonatore di contrabbasso, si sta recando al palazzo del principe Bibulov dove, in occasione di una festa di famiglia, si svolger\u00e0 una serata musicale e un ballo. Smy\u010dkov, carico del suo ingombrante strumento, percorre a piedi un sentiero che costeggia un fiume. \u00c8 un caldo pomeriggio estivo, e Smy\u010dkov decide di fare un bagno nel fiume. Allontanatosi a nuoto qualche centinaio di metri, Smy\u010dkov vede, sulla sponda opposta, una graziosa fanciulla con una canna da pesca in mano. Smy\u010dkov \u00e8 incantato da quella visione e, accortosi che la fanciulla si \u00e8 assopita, attacca all'amo un mazzolino di fiori campestri. Quando, poco dopo, ritorna al punto in cui si era immerso, Smy\u010dkov scopre che ignoti ladri si sono impossessati di tutti i suoi averi, tranne del contrabbasso e del cappello a cilindro. Timoroso di offendere la morale a causa della sua nudit\u00e0, Smy\u010dkov si nasconde dietro un cespuglio sotto un ponticello con la speranza di poter ottenere in seguito da qualche passante qualche indumento con cui coprirsi.\nNel frattempo anche la fanciulla, in realt\u00e0 la figlia del principe Bibulov, si sveglia. Si accorge che l'amo della sua canna da pesca \u00e8 agganciato a qualcosa, si spoglia e si tuffa nel fiume per disincagliarlo. Ma, una volta ritornata a riva anche la fanciulla non trova pi\u00f9 i suoi vestiti. Disperata, per nascondere la sua nudit\u00e0 si reca anch'essa sotto un ponticello, lo stesso in cui si \u00e8 nascosto Smy\u010dkov. Quando la fanciulla si accorge della presenza di un uomo senza indumenti, dapprima si spaventa e sviene. Smy\u010dkov la fa rinvenire, tranquillizza e le offre come nascondiglio la custodia del contrabbasso. Scesa la notte, Smy\u010dkov si incammina verso una fattoria alla ricerca di aiuto, portando sulle spalle la custodia con dentro la giovane. Lungo la strada, Smy\u010dkov vede due individui con in mano degli involti. Convinto che siano i ladri degli indumenti, Smy\u010dkov posa a terra la custodia e si lancia all'inseguimento dei ladri.\nPoco dopo due colleghi di Smy\u010dkov, i quali si stanno recando anch'essi nella villa del principe Bibulov per l'esecuzione musicale, si imbattono in un oggetto che riconoscono essere la custodia del contrabbasso di Smy\u010dkov. Convinti che vi sia dentro lo strumento musicale di Smy\u010dkov, i due decidono di portarla nella villa del principe, dove prima o poi sarebbe giunto anche il suonatore di contrabbasso. Giunti alla villa i due, ignari del contenuto, lasciano la custodia nel posto che avrebbe dovuto occupare lo strumento di Smy\u010dkov. La custodia richiama per\u00f2 l'attenzione dell'aristocratico fidanzato della principessina Bibulova il quale, suonatore dilettante di contrabbasso, decide di mostrare agli invitati la sua abilit\u00e0 di virtuoso; apre perci\u00f2 la custodia. Quanto a Smy\u010dkov, ritornato al ponticello dopo aver inseguito inutilmente i presunti ladri, non trova pi\u00f9 la custodia con la principessina. Disperato, giura di non aver pace finch\u00e9 non l'avr\u00e0 ritrovata. Dopo oltre un anno da quegli eventi, i contadini narrano che nei pressi del ponticello si pu\u00f2 vedere di notte un uomo completamente nudo, tranne un cilindro sulla testa, e che talora si sentono le note gementi di un contrabbasso.\nStoria.\n\"Il romanzo del contrabbasso\" fu pubblicato per la prima volta sul numero 23, 7 giugno 1886 del settimanale umoristico e letterario \"Oskolki\" (, in lingua italiana: \"Frammenti\" o \"Schegge\") diretto da Nikolaj Aleksandrovi\u010d Lejkin. \u010cechov utilizz\u00f2 lo pseudonimo di \"Anto\u0161a \u010cechont\u00e8\". \"Il romanzo del contrabbasso\" fu poi pubblicato nell'edizione delle Opere di \u010cechov dell'editore A. F. Marks (\"Polnoe sobranie so\u010dinenij A.P. \u010cechov\", Sankt-Peterburg: Izdanie A. F. Marksa, 1886, Vol. V (Racconti umoristici)."}
{"id": "6058667", "revid": "486946", "url": "https://it.wikipedia.org/wiki?curid=6058667", "title": "Alberto Mar\u00eda De Agostini", "text": ""}
{"id": "6058670", "revid": "18379", "url": "https://it.wikipedia.org/wiki?curid=6058670", "title": "Derevljani", "text": ""}
{"id": "6058672", "revid": "228587", "url": "https://it.wikipedia.org/wiki?curid=6058672", "title": "Wavelength", "text": "Wavelength (\"lunghezza d'onda\" in lingua inglese) pu\u00f2 fare riferimento a:"}
{"id": "6058674", "revid": "606039", "url": "https://it.wikipedia.org/wiki?curid=6058674", "title": "Phalaena sylvaticata", "text": ""}
{"id": "6058675", "revid": "606039", "url": "https://it.wikipedia.org/wiki?curid=6058675", "title": "Geometra rivata", "text": ""}
{"id": "6058676", "revid": "484362", "url": "https://it.wikipedia.org/wiki?curid=6058676", "title": "Francisco Rola Preto", "text": ""}
{"id": "6058678", "revid": "606039", "url": "https://it.wikipedia.org/wiki?curid=6058678", "title": "Lygris inexpectata", "text": ""}
{"id": "6058680", "revid": "82691301", "url": "https://it.wikipedia.org/wiki?curid=6058680", "title": "The Lord of King", "text": ""}
{"id": "6058693", "revid": "484362", "url": "https://it.wikipedia.org/wiki?curid=6058693", "title": "Giunta di Offensiva Nazional-Sindacalista", "text": ""}
{"id": "6058698", "revid": "767487", "url": "https://it.wikipedia.org/wiki?curid=6058698", "title": "Onna no miz\u016bmi", "text": "Onna no miz\u016bmi (\u5973\u306e\u307f\u3065\u3046\u307f) \u00e8 un film del 1966 diretto da Yoshishige Yoshida.\nTrama.\nUna donna sposata lascia che il suo amante le scatti foto os\u00e9. Le foto finiscono in possesso di un uomo che inizia a ricattare la coppia."}
{"id": "6058702", "revid": "380453", "url": "https://it.wikipedia.org/wiki?curid=6058702", "title": "Volley Soverato 2015-2016", "text": "Questa voce raccoglie le informazioni riguardanti il Volley Soverato nelle competizioni ufficiali della stagione 2015-2016.\nStagione.\nLa stagione 2015-16 \u00e8 per il Volley Soverato la sesta consecutiva in Serie A2: come allenatore viene scelto Luca Secchi, mentre la rosa \u00e8 quasi del tutto cambiata con solo due conferme ossia quelle di Alessia Travaglini e Serena Bertone; tra i nuovi acquisti quelli di Melissa Don\u00e0, Erica Vietti, Luc\u00eda Fresco, Alessia Mastrilli, Edina Begi\u0107 e Daniela Nardini, mentre tra le cessioni quelle di Laura Frigo, Veronica Minati, Sara Paris, Manuela Roani, Lucie Smutn\u00e1 e Chiara Aluigi.\nIl campionato si apre con tre successi di fila: la prima sconfitta arriva alla quarta giornata in casa della Trentino Rosa; in tutto il resto del girone di andata il club calabrese vince tutte le partite perdendone soltanto due, ossia alla settima giornata contro il Chieri '76 Volleyball e alla decima giornata contro la , chiudendo al secondo posto in classifica, trovando la qualificazione alla Coppa Italia di categoria. Nelle prime dieci giornate del girone di ritorno la squadra di Soverato ottiene il successo il otto gare e la sconfitta in due: perde poi anche le ultime due gare di fila al termine della \"regular season\", confermando il secondo posto in classifica. Nei play-off promozione il Volley Soverato parte direttamente dalle semifinali, tuttavia viene sconfitte in due gare dalla Trentino Rosa, venendo eliminato.\nGrazie al secondo posto al termine del girone di andata della Serie A2 2015-16 il Volley Soverato partecipa alla Coppa Italia di Serie A2; la squadra nei quarti di finale batte 3-1 il Chieri '76 Volleyball, accedendo alle semifinali, dove perde la gara di andata per 3-1, per poi vincere con lo stesso punteggio quella di ritorno contro la formazione di Monza: aggiudicandosi il golden set le calabresi conquistano la finale. Nell'ultimo atto della competizione la sfida \u00e8 contro il Volley 2002 Forl\u00ec, che si aggiudica il trofeo vincendo la partita per 3-0.\nOrganigramma societario.\nArea direttiva\nArea tecnica\nArea sanitaria"}
{"id": "6058703", "revid": "767487", "url": "https://it.wikipedia.org/wiki?curid=6058703", "title": "Henry From", "text": "Carriera.\nGiocatore.\nGioc\u00f2 per tutta la carriera nell'Aarhus Gymnastikforening, squadra della sua citt\u00e0 natale. Con l'Aarhus vinse quattro campionati e quattro Coppe di Danimarca.\nNella Coppa dei Campioni 1960-1961 raggiunse i Quarti di finale, dove fu eliminato dai futuri campioni del Benfica.\nPartecip\u00f2 alle Olimpiadi del 1952 a Helsinki come portiere di riserva. Ritorn\u00f2 alle Olimpiadi nel 1960, a Roma, questa volta da titolare. Durante questa competizione la Danimarca vinse la medaglia d'argento, venendo sconfitta in finale dalla Jugoslavia. Difese anche la porta della Nazionale maggiore.\nAllenatore.\nAllen\u00f2 l'Aarhus, sua ex squadra, nella stagione 1965-1966.\nFu allenatore della Nazionale Danese tra il 1968 e il 1969, per 20 partite. Ebbe come assistenti prima Erik Hansen e poi John Hansen.\nNel 1971 fece ritorno sulla panchina dell'Aarhus per sei mesi, da gennaio a giugno. Port\u00f2 la squadra alla vittoria della 2. Division, terza serie del calcio danese."}
{"id": "6058704", "revid": "1498232", "url": "https://it.wikipedia.org/wiki?curid=6058704", "title": "Medagliere complessivo dei Giochi paralimpici", "text": "Il medagliere complessivo dei Giochi paralimpici mostra il totale di tutte le medaglie conquistate da ogni singola nazione nei Giochi paralimpici estivi e invernali dal 1960 al 2016.\nAlcune nazioni presentano diverse denominazioni a causa di avvenimenti politici che si sono susseguiti durante il tempo trascorso dalle prime competizioni.\nNazioni vincitrici di medaglie paralimpiche.\nI dati sono aggiornati alle Paralimpiadi estive di Rio de Janeiro 2016 e quelle invernali di So\u010di 2014.\nNazioni mai vincitrici di una medaglia paralimpica.\nDi seguito l'elenco delle nazioni che, pur avendo partecipato ad almeno un'edizione dei Giochi paralimpici, non hanno mai vinto una medaglia. Tra queste, naturalmente, mancano nazioni mai qualificatesi per le paralimpiadi (es. Citt\u00e0 del Vaticano). "}
{"id": "6058705", "revid": "73843", "url": "https://it.wikipedia.org/wiki?curid=6058705", "title": "Mauritius ai Giochi della XXXI Olimpiade", "text": "Mauritius ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di dodici atleti impegnati in otto discipline. Portabandiera alla cerimonia di apertura \u00e8 stata la giocatrice di badminton Kate Foo Kune.\nSi tratta della nona partecipazione di questo paese ai Giochi. Non sono state conquistate medaglie."}
{"id": "6058706", "revid": "82691525", "url": "https://it.wikipedia.org/wiki?curid=6058706", "title": "Rod-Land", "text": ""}
{"id": "6058709", "revid": "1543377", "url": "https://it.wikipedia.org/wiki?curid=6058709", "title": "Chengdu Aircraft Industry Group", "text": "La Chengdu Aircraft Industry Group (nota anche come Chengdu Aerospace Corporation) \u00e8 un'azienda aeronautica cinese. Fondata nel 1990, ha sede nella citt\u00e0 di Chengdu capoluogo della provincia dello Sichuan, \u00e8 specializzata nella produzione di velivoli militari e fa parte del gruppo Aviation Industry Corporation of China (AVIC)."}
{"id": "6058710", "revid": "767487", "url": "https://it.wikipedia.org/wiki?curid=6058710", "title": "Joseph Chalier", "text": "Devoto all'estremismo giacobino, era oratore polemico, sostenuto dai miserabili, disprezzato dalla borghesia, pronunciava discorsi auspicanti misure di carattere sociale.\nBiografia.\nJoseph Chalier era figlio di un notaio di Beaulard. Novizio presso i domenicani, poi precettore, entr\u00f2 infine al servizio di un negoziante di seta di Lione, per conto del quale percorse l'Europa mediterranea.\nNel 1789 ader\u00ec con entusiasmo agli ideali rivoluzionari. Il 14 luglio partecip\u00f2 a Parigi alla presa della Bastiglia. Dopo di che si segnal\u00f2 per i suoi articoli su \"Les R\u00e9volutions de Paris\" nel gennaio-febbraio 1790.\nTornato a Lione, prese parte ai moti dell'Arsenale. Dopo i violenti scioperi del 1786, Lione conobbe un periodo di sommosse popolari croniche. Il conservatorismo del patriziato favor\u00ec l'ascesa di Chalier. Alla testa di un movimento rappresentato da 6000 membri dei club di sezione (coordinati da un club centrale), divenne funzionario municipale nel novembre 1790, membro della Commissione per il commercio e l'industria, poi giudice presso il Tribunale del Commercio. Tuttavia, a causa della sua impetuosit\u00e0 durante le visite domiciliari, fu accusato di abuso di ufficio e sospeso dagli incarichi nel dicembre 1791: per questo si rec\u00f2 a Parigi per chiedere giustizia.\nIl giorno della caduta del trono port\u00f2 alla sostituzione degli amministratori del dipartimento di \"Rh\u00f4ne-et-Loire\" da parte dei repubblicani vicini a Jean-Marie Roland, mentre Chalier stava rientrando a Lione. Di fronte al municipio girondino, i partigiani di Chalier (chiamati \"les Chaliers\") mobilitarono i sanculotti lionesi sulle rivendicazioni sociali: abolizione del commercio privato del grano, nazionalizzazione dei mulini, amministrazione dei mezzi di sussistenza da parte dello Stato, salario minimo giornaliero per i tessili della seta.\nA partire dal novembre 1792, al momento delle elezioni municipali, egli assunse il controllo del Club centrale e di molte assemblee elettorali, arrivando in testa ai candidati alla carica di sindaco e il suo rivale girondino, Nivi\u00e8re-Chol, dovette alla mobilitazione dei borghesi girondini e dei foglianti la vittoria sul rivale. Molti seguaci di Chalier tuttavia ottennero seggi municipali e Chalier stesso ebbe il posto di Presidente del Tribunale distrettuale, che egli tent\u00f2 di trasformare in tribunale rivoluzionario.\nNei suoi discorsi Chalier adott\u00f2 il tono profetico e la retorica vendicativa di Marat.\nSottoposta alla pressione degli \"Chaliers\", la municipalit\u00e0 dovette accettare progressivamente l'adozione di misure di ordine sociale.\nIl 6 febbraio 1793, il Club centrale organizz\u00f2 una riunione segreta nel corso della quale pare fosse stata decisa l'organizzazione di una giornata rivoluzionaria volta ad occupare il municipio di Lione ed a mandare i rolandini di fronte al tribunale. Informato del complotto, Nivi\u00e8re-Chol provoc\u00f2 la crisi dimettendosi e fu cos\u00ec rieletto trionfalmente il 18 febbraio con l'80 % dei suffragi, ma, di fronte il nuovo peso assunto dai realisti, fin\u00ec col ritirarsi. Allarmata per il saccheggio del Club centrale, la Convenzione nazionale invi\u00f2 tre commissari montagnardi, Rov\u00e8re, Legendre e Basire, che favorirono l'elezione di Antoine-Marie Bertrand, un amico di Chalier, l'8 marzo.\nLiberi infine di agire a piacer loro, gli \"Chaliers\" moltiplicarono le decisioni estremiste e si trovarono presto molto impopolari. Sotto le loro pressioni, che rafforzarono i legami con il Club dei Giacobini e stabilirono un comitato di salute pubblica del dipartimento Rh\u00f4ne-et-Loire, fu istituita un'armata rivoluzionaria (1793) e rafforzato il Club centrale.\nDa parte loro i moderati riempirono le assemblee di sezione e presero, da aprile, il controllo di 22 comitati di sorveglianza e di 14 club di sezione. I loro progressi furono favoriti dall'incapacit\u00e0 degli \"Chaliers\" di migliorare la situazione sociale e il peso delle tasse istituite per equipaggiare l'armata rivoluzionaria.\nIl 2 maggio 1793, 23 delle 32 sezioni marciarono sul municipio. La manifestazione divenne moto e il 30 maggio Chalier e i suoi partigiani furono arrestati e l'attivit\u00e0 municipale sospesa.\nQuesti eventi ebbero luogo in controtendenza con la situazione parigina: il 31 maggio e il 2 giugno 1793, allorch\u00e9 i girondini caddero a Parigi, Lione si considerer\u00e0 autonoma. Fu creata una municipalit\u00e0 provvisoria, che cacci\u00f2 gli inviati della Convenzione e fece processare Chalier. Questi fu giustiziato il 17 luglio sulla place des Terreaux. La mannaia, manovrata da mani inesperte, dovette cadere tre volte e il boia dovette completare la decapitazione a colpi di coltello.\nL'annuncio di questa esecuzione provoc\u00f2 la rottura fra Lione e la Convenzione e accentu\u00f2 il carattere controrivoluzionario della rivolta lionese. La Convenzione decret\u00f2 l'assedio di Lione, elevando Chalier allo stato di martire della Repubblica, di fianco a Lepeletier de Saint-Fargeau e Marat."}
{"id": "6058712", "revid": "775372", "url": "https://it.wikipedia.org/wiki?curid=6058712", "title": "Lorenzo Biasutti", "text": ""}
{"id": "6058714", "revid": "2051852", "url": "https://it.wikipedia.org/wiki?curid=6058714", "title": "Shannon Vreeland", "text": "Carriera.\nNata a Saint Louis, nel Missouri, ha iniziato a nuotare a livello agonistico frequentando la squadra dell'Universit\u00e0 della Georgia nella NCAA. Specializzatasi nello stile libero, ha conquistato diverse medaglie, soprattutto nella staffetta, specialmente nella 4x200 e 4x100 stile libero, disciplina nella quale detiene anche in primato nazionale."}
{"id": "6058716", "revid": "729019", "url": "https://it.wikipedia.org/wiki?curid=6058716", "title": "Sant'Andrea (Pasmano)", "text": "Sant'Andrea (in croato: Babac) \u00e8 un isolotto disabitato della Croazia situato nel mare Adriatico tra Pasman e la costa dalmata, nel canale di Pasman (\"Pa\u0161manski kanal\"); fa parte dell'arcipelago zaratino. Amministrativamente appartiene al comune di Pasman, nella regione zaratina.\nGeografia.\nSant'Andrea si trova di fronte all'abitato di Pasman, a 430\u00a0m di distanza, a 820\u00a0m dalla frazione di Torrette (sulla costa dalmata), a ovest di Santi Filippo e Giacomo e a nord-ovest di Zaravecchia. Ha una forma irregolare (circa 1,5\u00a0km di lunghezza per 700\u00a0m di larghezza); una superficie di 0,787\u00a0km\u00b2, uno sviluppo costiero di 4,6\u00a0km ed un'altezza massima di 30,6\u00a0m. L'isolotto \u00e8 circondato da altri isolotti e scogli ed \u00e8 dotato di due fari: uno a ovest e l'altro sulla punta sud-est (\"rt Smiljica\")."}
{"id": "6058717", "revid": "606039", "url": "https://it.wikipedia.org/wiki?curid=6058717", "title": "Acrosema", "text": ""}
{"id": "6058718", "revid": "606039", "url": "https://it.wikipedia.org/wiki?curid=6058718", "title": "Anticyra", "text": ""}
{"id": "6058719", "revid": "606039", "url": "https://it.wikipedia.org/wiki?curid=6058719", "title": "Dinara (zoologia)", "text": ""}
{"id": "6058721", "revid": "606039", "url": "https://it.wikipedia.org/wiki?curid=6058721", "title": "Erconholda", "text": ""}
{"id": "6058722", "revid": "606039", "url": "https://it.wikipedia.org/wiki?curid=6058722", "title": "Hammatophora", "text": ""}
{"id": "6058725", "revid": "606039", "url": "https://it.wikipedia.org/wiki?curid=6058725", "title": "Horishachia", "text": ""}
{"id": "6058726", "revid": "606039", "url": "https://it.wikipedia.org/wiki?curid=6058726", "title": "Phaleromimus", "text": ""}
{"id": "6058727", "revid": "2051852", "url": "https://it.wikipedia.org/wiki?curid=6058727", "title": "Karlee Bispo", "text": "Carriera.\nNata a Modesto, in California, ha iniziato a nuotare a livello agonistico frequentando la squadra dell'Universit\u00e0 del Texas nella NCAA. Specializzatasi nello stile libero, ha conquistato la medaglia d'oro ai campionati mondiali del 2013 nella 4x200m stile libero, assieme alle compagne Katie Ledecky, Shannon Vreeland e Missy Franklin"}
{"id": "6058728", "revid": "2149408", "url": "https://it.wikipedia.org/wiki?curid=6058728", "title": "BOSS GP", "text": "La BOSS GP Series (letteralmente \"Big Open Single Seaters Series\") \u00e8 un campionato motoristico, aperto a monoposto a ruote scoperte. Nato nel 1995, adotta questa denominazione dal 2010.\nLa Storia.\nFondato nel 1995, secondo i regolamenti stabiliti dal RAC Motor Sports Association, ebbe iniziale base nel Regno Unito. Con il coinvolgimento di Paul Stoddart, patron della Minardi, modific\u00f2 il suo nome in EuropeanBOSS (noto pi\u00f9 comunemente come EuroBOSS), iniziando a effettuare gare anche sul continente.\nNel 2009, alcuni concorrenti del campionato, quali Marijn van Kalmthout, Klaas Zwart, Henk de Boer e Frits van Eerd, decisero di fondare una serie concorrente, denominata BOSS GP. Tale serie ebbe un maggior successo in termini di iscritti, e di fatto, port\u00f2 alla chiusura della EuroBOSS.\nRegolamento tecnico.\nSono ammesse al via diverse monoposto sportive, di diverse categorie, inclusa la Formula 1. Le vetture vengono divise in diverse classi, per ciascuna delle quali \u00e8 proclamato, al termine della stagione, un vincitore."}
{"id": "6058730", "revid": "599013", "url": "https://it.wikipedia.org/wiki?curid=6058730", "title": "Katie McLaughlin", "text": "Carriera.\nHa iniziato a nuotare a livello agonistico frequentando la squadra dell'Universit\u00e0 della California nella NCAA. Specializzatasi nello stile libero e nella farfalla, ha conquistato la medaglia d'oro nella staffetta 4x200m stile libero ai mondiali di Kazan del 2015."}
{"id": "6058731", "revid": "682087", "url": "https://it.wikipedia.org/wiki?curid=6058731", "title": "Manoscritto Nestoriano", "text": ""}
{"id": "6058734", "revid": "287204", "url": "https://it.wikipedia.org/wiki?curid=6058734", "title": "Pisces A", "text": "Pisces A \u00e8 una galassia nana situata nella costellazione dei Pesci alla distanza di circa 19 milioni di anni luce dalla Terra.\n\u00c8 stata scoperta nel 2015 insieme ad un'altra galassia, Pisces B, nel corso dello studio \"Galactic Arecibo L-band Feed Array HI\" (\"GALFA-HI\") volto a mappare le nubi di idrogeno neutro nelle immediate vicinanze della Via Lattea. Inizialmente identificate come nubi fredde di idrogeno, sono successivamente emerse propriet\u00e0 tipiche delle galassie nane. Uno studio successivo ha identificato altre tre oggetti riferibili a galassie nane: SECCO 1, GALFA-Dw3 e GALFA-Dw4.\nPisces A e Pisces B sono situate ad una distanza dalla Terra inferiore a 11 megaparsec e pertanto fanno parte del Volume Locale ma si collocano all'esterno del Gruppo Locale.\nNel 2016 il Telescopio spaziale Hubble ha ripreso immagini delle due galassie.\nSi ipotizza che Pisces A e Pisces B siano state per miliardi di anni due galassie isolate situate all'interno del Vuoto Locale, poi migrate successivamente in direzione del Volume Locale. Entrando in contatto con le nubi di gas intergalattico dell'ammasso, da circa 100 milioni di anni \u00e8 ripresa all'interno delle due galassie un'intensa attivit\u00e0 di formazione stellare.\nCollegamenti esterni.\nSIMBAD - SCB2015 GALFA-Dw1 -- Galaxy"}
{"id": "6058737", "revid": "599013", "url": "https://it.wikipedia.org/wiki?curid=6058737", "title": "Finn Sterobo", "text": "Carriera.\nClub.\nInizialmente si dedic\u00f2 anche al ciclismo, sport praticato dal padre, ma in seguito pass\u00f2 al calcio.\nEntr\u00f2 nelle giovanili dell'OB inizialmente come ala, successivamente gioc\u00f2 in porta. Uno dei suoi allenatori fu l'inglese Denis Charles Neville. Egli era solito dedicarsi con attenzione anche alle squadre giovanili, Sterobo dichiar\u00f2 che fu importante per la sua crescita calcistica.\nNel 1955 fece il suo debutto in prima squadra, entrando in campo nel secondo tempo al posto del portiere titolare B\u00f8rge Hylle, che si era infortunato. Collezion\u00f2 175 presenze con l'OB.\nNel 1964 pass\u00f2 al Boldklubben 1909, altra squadra della citt\u00e0 di Odense. Con i biancorossi vinse il campionato danese. Partecip\u00f2 alla Coppa dei Campioni 1964-1965 venendo eliminato dal primo turno dal .\nSi ritir\u00f2 nel 1965.\nNazionale.\nNel 1960, in vista delle Olimpiadi del 1960, la Nazionale Danese A e la Nazionale B dovevano sfidarsi a Herning in vista di una partita amichevole. Sterobo era il quarto portiere nelle gerarchie dell'allenatore.\nQuando Sterobo si rec\u00f2 sul posto scopr\u00ec che l'amichevole era stata annullata, infatti, il velivolo che doveva portare da Copenaghen a Herning otto giocatori della Nazionale B, precipit\u00f2 nell'\u00d8resund a 50 metri dalla riva. Si salv\u00f2 solo il pilota mentre gli otto passeggeri, tutti calciatori danesi, morirono nell'incidente. Tra questi c'era anche il portiere Per Funch Jensen, cos\u00ec Sterobo fu convocato al suo posto.\nNella competizione olimpica, Sterobo rimase in panchina per tutte le partite come sostituto del portiere titolare Henry From. La Danimarca vinse la medaglia d'argento, venendo sconfitta in finale dalla Jugoslavia.\nDisput\u00f2 due partite con la Nazionale maggiore."}
{"id": "6058747", "revid": "287204", "url": "https://it.wikipedia.org/wiki?curid=6058747", "title": "Pisces B", "text": "Pisces B \u00e8 una galassia nana situata nella costellazione dei Pesci alla distanza di circa 30 milioni di anni luce dalla Terra.\n\u00c8 stata scoperta nel 2015 insieme ad un'altra galassia, Pisces A, nel corso dello studio \"Galactic Arecibo L-band Feed Array HI\" (\"GALFA-HI\") volto a mappare le nubi di idrogeno neutro nelle immediate vicinanze della Via Lattea. Inizialmente identificate come nubi fredde di idrogeno, sono successivamente emerse propriet\u00e0 tipiche delle galassie nane. Uno studio successivo ha identificato altre tre oggetti riferibili a galassie nane: SECCO 1, GALFA-Dw3 e GALFA-Dw4.\nPisces A e Pisces B sono situate ad una distanza dalla Terra inferiore a 11 megaparsec e pertanto fanno parte del Volume Locale ma si collocano all'esterno del Gruppo Locale.\nNel 2016 il Telescopio spaziale Hubble ha ripreso immagini delle due galassie.\nSi ipotizza che Pisces A e Pisces B siano state per miliardi di anni due galassie isolate situate all'interno del Vuoto Locale, poi migrate successivamente in direzione del Volume Locale. Entrando in contatto con le nubi di gas intergalattico dell'ammasso, da circa 100 milioni di anni \u00e8 ripresa all'interno delle due galassie un'intensa attivit\u00e0 di formazione stellare."}
{"id": "6058756", "revid": "181699", "url": "https://it.wikipedia.org/wiki?curid=6058756", "title": "Organismo collegiale", "text": ""}
{"id": "6058758", "revid": "1123217", "url": "https://it.wikipedia.org/wiki?curid=6058758", "title": "Otto vedute di Xiao e Xiang", "text": ""}
{"id": "6058764", "revid": "767487", "url": "https://it.wikipedia.org/wiki?curid=6058764", "title": "Berlin (Jamie-Lee)", "text": "Berlin \u00e8 l'album di debutto della cantante tedesca Jamie-Lee, pubblicato in tutto il mondo il 29 aprile 2016.\nL'album \u00e8 stato anticipato dal singolo \"Ghost\" che le ha permesso di vincere la quinta stagione del talent show \"The Voice of Germany\" e, in seguito alla sua partecipazione al programma \"Unser Lied f\u00fcr Stockholm\", anche di rappresentare la Germania nella finale a ventisei dell'Eurovision Song Contest 2016, dove si \u00e8 classificata ultima. \"Berlin\" ha raggiunto al suo picco la diciottesima posizione della classifica tedesca degli album della Media Control Charts e successivamente alla sua uscita, a maggio, \u00e8 stato estratto come secondo singolo ufficiale la sesta traccia, \"Wild One\", la quale per\u00f2 non ha ottenuto grande successo, rimanendo all'esterno della Top 100 settimanale."}
{"id": "6058765", "revid": "767487", "url": "https://it.wikipedia.org/wiki?curid=6058765", "title": "Daniel Simmes", "text": "Divide la sua carriera tra Germania e Belgio, in seguito diviene un allenatore iniziando dalle selezioni giovanili.\nIl 5 maggio 1984 la Germania Ovest Under-17 batte i pari et\u00e0 dell'Unione Sovietica per 2-0, vincendo la finale del Campionato europeo di calcio Under-17: Simmes realizza il primo dei due gol tedeschi."}
{"id": "6058766", "revid": "606039", "url": "https://it.wikipedia.org/wiki?curid=6058766", "title": "Phalaena bucephala", "text": ""}
{"id": "6058767", "revid": "599013", "url": "https://it.wikipedia.org/wiki?curid=6058767", "title": "Swarbrick 2", "text": "Swarbrick 2 \u00e8 un album discografico del violinista folk inglese Dave Swarbrick, pubblicato dalla casa discografica Transatlantic Records nel 1977.\nMusicisti.\nThe Athole Highlanders\nShannon Bells / Fairy Dance / Miss McLeod's Reel\nThe King of the Fairies\nChief O'Neill's Favourite / Newcastle Hornpipe\nSheebeg and Sheemore\nThe Rocky Road to Dublin / Sir Phillip McHugh\nPlanxty Morgan Mawgan\nThe Swallows Tail / Rakes of Kildare / Blackthorn Stick\nSheagh of Rye / The Friar's Breeches\nDerwentwater's Farewell / The Noble Squire Dacre\nTeribus / Farewell to Aberdeen\nBonaparte's Retreat\nShepherd's Hey\nLord Inchiquin\nThe Coulin\nNote aggiuntive"}
{"id": "6058770", "revid": "1186766", "url": "https://it.wikipedia.org/wiki?curid=6058770", "title": "Fei Xiang", "text": ""}
{"id": "6058771", "revid": "580197", "url": "https://it.wikipedia.org/wiki?curid=6058771", "title": "Gloria Giatras Zoi", "text": ""}
{"id": "6058772", "revid": "599013", "url": "https://it.wikipedia.org/wiki?curid=6058772", "title": "Oussama Oueslati", "text": ""}
{"id": "6058774", "revid": "1442080", "url": "https://it.wikipedia.org/wiki?curid=6058774", "title": "Teresa Patricia Almeida", "text": "Soprannominata B\u00e1, gioca in Angola per la squadra dell'Atl\u00e9tico Petr\u00f3leos de Luanda e nella nazionale di pallamano dell'Angola, con cui ha debuttato al campionato mondiale di pallamano del 2013 in Serbia.\nNel 2014 partecipa al Campionato africano di pallamano femminile 2014, dove conquista il terzo posto.\nNel 2016 partecipa alle Olimpiadi di Rio de Janeiro, dove viene eliminata nei quarti di finale."}
{"id": "6058775", "revid": "128334", "url": "https://it.wikipedia.org/wiki?curid=6058775", "title": "Societ\u00e0 italiana di otorinolaringologia e chirurgia cervico-facciale", "text": "La Societ\u00e0 Italiana di Otorinolaringologia e Chirurgia Cervico-Facciale (S.I.O. e Ch.C.F.) \u00e8 un'organizzazione medica scientifica italiana che rappresenta gli specialisti in otorinolaringoiatria ospedalieri, universitari e libero professionisti.\nQuesta societ\u00e0 nasce dall'integrazione delle due associazioni che riuniscono il maggior numero di specialisti ORL in Italia: l\u2019Associazione Otolaringologi Ospedalieri Italiani (A.O.O.I.) e l\u2019Associazione degli Otorinolaringoiatri Universitari (A.U.O.R.L.). La sigla della societ\u00e0 \u00e8 S.I.O. e Ch.C.F. (A.O.O.I.- A.U.O.R.L.), sovente indicata pi\u00f9 brevemente con l\u2019acronimo S.I.O.\nStoria.\nLa Societ\u00e0 Italiana di Laringologia Otologia e Rinologia (S.I.L.O.R.) \u00e8 fondata nel 1891 a Siena in occasione del Congresso nazionale dell\u2019Associazione Medici Italiani. La S.I.L.O.R. rappresenter\u00e0 la fusione degli specialisti afferenti ai campi dell\u2019Otologia, della Rinologia e della Laringologia. Questa societ\u00e0 nasce con l\u2019obiettivo di ottenere il riconoscimento dell\u2019esercizio professionale, promuovere l\u2019educazione scientifica e culturale dell\u2019otorinolaringoiatria e far affermare la specialit\u00e0 nel contesto scientifico europeo.\nIl primo congresso della S.I.L.O.R. si tiene a Roma nell\u2019ottobre del 1892 sotto la guida di Vittorio Grazzi. Successivamente la storia della societ\u00e0 segue quattro fondamentali tappe:\nNello stesso anno, in occasione del congresso nazionale di Bologna del 1976, con atto notarile, nasce la Societ\u00e0 Italiana di Otorinolaringoiatria e Chirurgia Cervico-facciale (S.I.O. e Ch.C.F.) che risponder\u00e0 allo statuto votato nel congresso dell\u2019anno precedente a Capri (1975). L\u2019A.O.O.I. e l\u2019A.U.O.R.L. sono ora le colonne portanti della nuova societ\u00e0. Grazie all\u2019integrazione delle componenti ospedaliere e universitarie l\u2019otorinolaringoiatria italiana vive una rinascita che dura fino ai giorni nostri e che raggiunge la sua acme con la fondazione della rivista scientifica \u201cActa Otorhinolaryngologica Italica\u201d, organo ufficiale di stampa della SIO.\nPresidenti.\nV. Grazzi (1893-94)\nF. Massei (1895-96) \nG. Gradenico (1898-99) \nG. Masini (1900-02) \nF. Massei (1903-04) \nV. Grazzi (1905-06) \nV. Nicolai (1907-08) \nG. Ferreri (1909-10) \nC. Poli (1911-12) \nF. Putelli (1913-20) \nC. Biaggi (1921-22) \nG. Masini (1923-24) \nG. Gradenigo (1925-26) \nS. Citelli (1928-29) \nU. Calamida (1930-31) \nG. Bilancioni (1932-33) \nA. Malan (1934-35) \nP. Caliceti (1936-37)\nL.U. Torrini (1938-39) \nF. Brunetti (1947-48) \nG. Vidau (1949-50) \nB. Bruzzi (1951-52) \nG. Ferreri (1953-54) \nP. Carco (1955-56) \nE. Liveriero (1957-58) \nE. Pallestrini (1959-60) \nF. Carnevale Ricci (1961-62) \nM. Arslan (1963-64) \nA. D\u2019Avino (1965-66) \nC. F. Porta (1967-68) \nE. Tavani (1969) \nV. Fortunato (1970) \nG. Scalori (1971) \nE. De Amicis (1972) \nD. Filipo (1973) \nG.Bellussi (1974) \nM. Cherubino (1975)\nG. Borasi (1976) \nP.L. Remaggi (1977) \nG. De Vido (1978) \nE. Bocca (1979) \nE. Clerici (1980) \nL. Fiori-Ratti (1981) \nD. Canciullo (1982) \nE. Pirodda (1983) \nA. Sellari Franceschini (1984) \nI. De Vincentis (1985) \nD. Felisati (1986) \nC. Calearo (1987) \nL. Coppo (1988) \nP. Menzio (1989) \nG. Zauli (1990) \nG. B. Catalano (1991) \nP. Miani (1992) \nG. Motta (1993) \nL. Marcucci (1994)\nA. Ottaviani (1995)\nG. Perfumo (1996) \nP. Puxeddu (1997) \nI. Serafini (1998) \nM. Maurizi (1999) \nG. Sperati (2000) \nD. Passali (2001) \nE. De Campora (2002) \nA. Sartoris (2003) \nP. Laudadio (2004) \nE. Mora (2005) \nM. De Benedetto (2006) \nS. Conticello (2007) \nD. Casolino (2008) \nA. Rinaldi Ceroni (2009) \nM. Piemonte (2010) \nR. Fiorella (2011) \nA. Camaioni (2012) \nA. Serra (2013)\nG. Spriano (2014)\nR. Filipo (2015)\nC.A. Leone (2016)\nE. Cassandro (2017)\nC. Vicini (2018)\nM. Bussi (2019)\nBibliografia.\nD. Felisati, I cento anni della otorinolaringoiatria italiana, 1992"}
{"id": "6058776", "revid": "287204", "url": "https://it.wikipedia.org/wiki?curid=6058776", "title": "S\u00f8ren Andersen", "text": "S\u00f8ren Andersen pu\u00f2 riferirsi a:"}
{"id": "6058795", "revid": "15756", "url": "https://it.wikipedia.org/wiki?curid=6058795", "title": "Ma\u0142gorzata G\u00f3rska", "text": "Biografia.\nMa\u0142gorzata G\u00f3rska lavora per la societ\u00e0 polacca per la protezione degli uccelli. Dal 2002 ha iniziato una lotta per cambiare il percorso pianificato della Via Baltica (Strada Europea E67) e preservare la valle del fiume Rospuda. Nel 2010 ha vinto il Goldman Environmental Prize per i suoi successi in campo ambientale. \u00c8 stata la seconda polacca nella storia, dopo Jadwiga Lopata nel 2002, a vincere questo importante riconoscimento internazionale. Insieme al marito gestiscono un'attivit\u00e0 ecoturistica nella Valle di Biebrza.\nContributo alla salvaguardia della torbiera del fiume Rospuda.\nNel 2002 Ma\u0142gorzata G\u00f3rska inizi\u00f2 la sua campagna di sensibilizzazione per sollecitare i politici polacchi a cambiare il percorso della Via Baltica. Ha coinvolto una coalizione di attivisti e organizzazioni, tra cui il WWF Polonia, Greenpeace, l'organizzazione dei Verdi polacca e l'associazione polacca per la protezione degli uccelli al fine di supportare le sue idee. Ma\u0142gorzata G\u00f3rska era molto attiva nei media, partecipando a numerosi dibattiti e rilasciando interviste. La sua attivit\u00e0 ambientalista \u00e8 stata sempre seguita da numerosi giornali e quotidiani polacchi.\nQuando la Polonia \u00e8 entrata nell'Unione europea nel 2004, la torbiera del fiume Rospuda \u00e8 diventata un'area protetta grazie al programma Natura 2000. Tuttavia, tutti i suoi negoziati con il governo polacco ancora non hanno portato al risultato atteso. \nPer questo motivo Ma\u0142gorzata G\u00f3rska ha presentato le sue istanze preso le istituzioni europee. Nel 2007 la Commissione europea ha trasferito il caso alla Corte di giustizia dell'Unione europea. Infine, il Parlamento europeo ha preparato il report sul tema. Allo stesso tempo, i tribunali polacchi hanno annunciato che il percorso pianificato non \u00e8 compatibile con la legge polacca.\nDopo otto anni di lotta, tutte le attivit\u00e0 portarono al risultato atteso. Nel marzo 2009 il governo polacco dichiar\u00f2 la modifica del percorso ed annunci\u00f2 che la strada non avrebbe attraversato la valle Rospuda. Nonostante il raggiungimento del primo obiettivo, Ma\u0142gorzata G\u00f3rska non si \u00e8 fermata nella sua battaglia. Intendeva cambiare altri percorsi stradali, in modo da non interessare le aree protette del Knyszyn Primeval Foresta, zona umida di Biebrza e la Foresta August\u00f3w Primeval .\nCandidatura al Gold Environmental Prize e cerimonia di premiazione.\nL'organizzazione dei Verdi Polacca produsse la candidatura al Goldman Prize. L'azione di preservare la torbiera del fiume Rospuda port\u00f2 alla nomina di Ma\u0142gorzata G\u00f3rska al Gold Prize. Prima di ricevere il premio, a San Francisco, ha partecipato a numerosi incontri, uno dei quali con il Presidente degli Stati Uniti Barack Obama."}
{"id": "6058799", "revid": "1442080", "url": "https://it.wikipedia.org/wiki?curid=6058799", "title": "Connecticut Open 2016 - Singolare", "text": "Petra Kvitov\u00e1 era la detentrice del titolo da due anni ma \u00e8 stata sconfitta in semifinale da Agnieszka Radwa\u0144ska che ha poi conquistato il titolo superando Elina Svitolina in finale col punteggio di 6-1, 7-63.\nTeste di serie.\nLe prime due teste di serie ricevono un bye per il secondo turno."}
{"id": "6058800", "revid": "149485", "url": "https://it.wikipedia.org/wiki?curid=6058800", "title": "Hassan Yazdani", "text": "E' stato campione olimpico nel torneo dei 74 kg a e iridato per tre volte a Parigi 2017, Nur-Sultan 2019 e Oslo 2021 nella categoria -86 kg. Ai Giochi olimpici di ha ottenuto l'argento nella lotta libera 86 kg.\nBiografia.\nAll'et\u00e0 di ventun anni, ha rappresentato l' ai Giochi olimpici estivi di vincendo il torneo della lotta libera 74 kg, superando l'haitiano Asnage Castelly ai sedicesimi, il turco Soner Demirta\u015f ai quarti, il kazako Galymzhan Usserbayev in semifinale ed il russo Aniuar Geduev in finale.\nAi mondiali di Parigi 2017 si \u00e8 aggiudicato la medaglia d'oro nel torneo degli -86 chilogrammi, dopo aver sconfitto in finale lo slovacco Boris Makoev."}
{"id": "6058802", "revid": "348618", "url": "https://it.wikipedia.org/wiki?curid=6058802", "title": "Hassan Yazdanicharati", "text": ""}
{"id": "6058803", "revid": "580197", "url": "https://it.wikipedia.org/wiki?curid=6058803", "title": "Kim Dolstra", "text": "Carriera.\nClub.\nKim Dolstra inizia a giocare nella sua infanzia nelle squadre maschile del Pancratiuskerk prima e nell'Amstelveen Heemraad poi, per passare infine alla sezione femminile del Fortuna Wormerveer. Nel suo primo anno, vince subito la Coppa d'Olanda. Nel 2007 si trasferisce all'AZ Alkmaar in Eredivisie, con cui vince tre campionati consecutivi. Nel 2011, dopo aver vinto anche una Coppa d'Olanda, si trasferisce alla Telstar di Velsen. Nell'estate 2013 passa all'ADO Den Haag, con cui vince una Coppa d'Olanda.\nDurante il calciomercato estivo 2016 ha l'occasione di giocare in un campionato estero per la prima volta in carriera, sottoscrivendo un accordo con le italiane del per giocare in Serie A, livello di vertice del campionato italiano. La stagione 2016-2017, iniziata con la sconfitta per 2-0 in Supercoppa con il , \u00e8 di breve durata e, dopo sole 5 presenze in campionato, decide di svincolarsi durante il successivo calciomercato invernale.\nNel 2017 trova un accordo con le campionesse d'Islanda dello , 18 presenze per lei e quarto posto in classifica in \u00darvalsdeild kvenna 2017.\nDal 2018 sottoscrive un contratto con il , disputando una stagione in Toppserien prima di seguire la squadra in cadetteria l'anno successivo."}
{"id": "6058815", "revid": "287204", "url": "https://it.wikipedia.org/wiki?curid=6058815", "title": "Le canzoni dell'aglio", "text": "Le canzoni dell'aglio (\"Tiantang suantai zhi ge\", \u5929\u5802\u849c\u85b9\u4e4b\u6b4c) \u00e8 un romanzo del Premio Nobel per la Letteratura 2012 Mo Yan, pubblicato nel 1988. \nTrama.\nAmbientato nel 1987 in una zona immaginaria della Cina chiamata Tiantang, il romanzo narra le vicende di un gruppo di contadini costretti a coltivare aglio dai dirigenti del Partito Comunista Cinese. \nIn seguito ad una errata pianificazione agricola, le vendite dell'aglio crollano e questo porta i poveri contadini esasperati a ribellarsi e ad assaltare la sede del distretto. Il romanzo alterna \ncapitoli ambientati nel periodo che precede la rivolta a capitoli che raccontano come le autorit\u00e0 reagirono duramente all'evento catturando e torturando molti contadini. \nOltre alla storia d'amore di Gao Ma e Jinju, ostacolata dalla famiglia di quest'ultima perch\u00e9 la ragazza era gi\u00e0 stata promessa in sposa per un matrimonio combinato, si racconta la storia del \ncontadino Gao Yang che viene arrestato in quanto partecipante alla sommossa. Altri personaggi importanti del romanzo sono Fang Sishen e Sishu (i genitori di Jinju) con i loro due figli e Zhong Weimin \ne Jin Nancheng ovvero i due funzionari corrotti e poco lungimiranti a capo del distretto. \nOgni capitolo inizia con le \"canzoni dell'aglio\" cantate dal cieco Zhang Kou durante la sommossa."}
{"id": "6058818", "revid": "599013", "url": "https://it.wikipedia.org/wiki?curid=6058818", "title": "Lift the Lid and Listen", "text": "Lift the Lid and Listen \u00e8 un album discografico di Dave Swarbrick, pubblicato dall'etichetta discografica Sonet Records nel 1978.\nTracce.\nTutti i brani sono tradizionali (con arrangiamenti di Dave Swarbrick), eccetto dove indicato\nTutti i brani sono tradizionali (con arrangiamenti di Dave Swarbrick), eccetto dove indicato\nMusicisti.\nNote aggiuntive"}
{"id": "6058822", "revid": "1442080", "url": "https://it.wikipedia.org/wiki?curid=6058822", "title": "Winston-Salem Open 2016 - Qualificazioni singolare", "text": "Le qualificazioni del singolare del Winston-Salem Open 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6058825", "revid": "729019", "url": "https://it.wikipedia.org/wiki?curid=6058825", "title": "Torre di Pinto", "text": "La torre di Pinto, castello di Pinto o torre di \u00c9boli \u00e8 una costruzione medievale situata a Pinto, nella comunit\u00e0 di Madrid (Spagna). Ha un grande valore storico, perch\u00e9 in questo edificio vennero confinati la principessa di Eboli, Antonio P\u00e9rez, segretario del re Filippo II, e nel 1808, per un breve periodo, Manuel Godoy preferito di Carlo IV.\nHa subito diverse ristrutturazioni, nel corso della sua storia, tra cui quelle nei secoli XVII e XX. Oggi \u00e8 in buone condizioni, di propriet\u00e0 privata e utilizzata come alloggio.\nStoria.\nLa torre potrebbe essere stata costruita intorno alla met\u00e0 del XIV secolo, ad opera di \u00cd\u00f1igo L\u00f3pez de Orozco, che ottenne in quel tempo il dominio su Pinto da Pietro il Crudele. I primi riferimenti scritti datano dal 1382 e descrivono la visita del re Giovanni I di Castiglia all'edificio, di propriet\u00e0 al momento di Giovanna d'Orozco.\nQuesta visita del monarca fa supporre che la torre facesse parte di un complesso molto pi\u00f9 grande di quello attuale, ridotto alla sola torre, tale da poter ospitare l'entourage reale.\nLa torre venne utilizzata, nei secoli XVI e XVII, come prigione di nobili illustri. Qui venne tenuta, per sei mesi, Ana de Mendoza e del Setola, principessa di Eboli, dopo essere stata arrestata, il 28 luglio del 1579, da parte delle truppe di Filippo II. La sua cattiva salute e le cattive condizioni di manutenzione dell'edificio, motivarono il suo trasferimento, prima, al castello di Santorcaz (Madrid) e successivamente al suo palazzo di Pastrana ( Guadalajara), dove mor\u00ec nel 1592.\nNel 1589, vi fu incarcerato Antonio P\u00e9rez, segretario di Filippo II. Fu imprigionato per due mesi, accusato di violazione di segreti di Stato e sullo sfondo del processo di pianificazione dell'omicidio di Juan de Escobedo, il segretario di Don Giovanni d'Austria, fratello del re.\nDurante il regno di Filippo IV, nel XVII secolo, fu confinato nella torre Francesco Maria Carafa, duca di Nocera Inferiore, che vi mor\u00ec nel 1642.\nCaratteristiche.\nLa torre di Pinto \u00e8 a pianta quadrata, con angoli arrotondati. Tale struttura probabilmente serv\u00ec come modello per la torre di Arroyomolinos - anch'essa a Madrid - che ha caratteristiche architettoniche molto simili, costruita in seguito, fra i secoli XIV e XV.\nLa torre \u00e8 stata edificata in pietra bianca e misura 16,5 metri in altezza e 10 metri di lato. Sul lato meridionale, si trovano due scudi, molto deteriorati.\nL'accesso \u00e8 sul lato nord e si trova all'altezza del primo piano. Una scala in pietra scolpita conduce ad una sala multifunzionale, dominata da un camino. Data la forma dell'ingresso, potrebbe aver avuto un ponte levatoio.\nIl primo piano, il secondo e la cantina appaiono chiusi da volte a botte. Essi comunicano tra loro tramite una scala a chiocciola."}
{"id": "6058826", "revid": "1386188", "url": "https://it.wikipedia.org/wiki?curid=6058826", "title": "Torre de Pinto", "text": ""}
{"id": "6058828", "revid": "767487", "url": "https://it.wikipedia.org/wiki?curid=6058828", "title": "S\u00f8ren Andersen (calciatore 1937)", "text": "Biografia.\nIl 16 luglio 1960 (giorno del suo ventitreesimo compleanno), Andersen fu convocato per disputare una partita amichevole tra la Danimarca A e la Danimarca B, come preparazione per i successivi Giochi della XVII Olimpiade di Roma, in programma ad agosto.\nMentre viaggiava con altri 7 compagni di squadra su un volo diretto da Copenaghen a Herning, sede della partita, il biplano che li trasportava precipit\u00f2 nel disastro aereo di \u00d8resund del 1960. Il velivolo precipit\u00f2 a causa del maltempo nello stretto dell'\u00d8resund a 50 metri dalla riva, a poca distanza dall'aeroporto della capitale danese. Solo il pilota si salv\u00f2, mentre tutti i calciatori morirono.\nCarriera.\nInizi\u00f2 la carriera nel Boldklubben Frem. Nella 1. division 1956-1957 fu il capocannoniere della massima serie danese, con 27 gol.\nNel 1957 gioc\u00f2 due partite con la Nazionale B danese: la prima il 13 ottobre contro la Finlandia (1-0), la seconda il 22 settembre contro la Norvegia (5-2) in questa occasione segn\u00f2 una doppietta.\nDisput\u00f2 4 partite con l'Under-21. La prima il 25 maggio 1958 contro la Polonia, a Varsavia. I polacchi vinsero l'incontro, amichevole, per 2-1.\nIl 13 settembre 1959 segn\u00f2 la prima rete con l'Under-21 in amichevole contro la Norvegia, a Haderslev (3-0). Si ripet\u00e9 il 4 ottobre contro la Finlandia, in quella che fu la sua ultima presenza internazionale."}
{"id": "6058830", "revid": "287204", "url": "https://it.wikipedia.org/wiki?curid=6058830", "title": "La strada verso casa (film)", "text": ""}
{"id": "6058832", "revid": "1305772", "url": "https://it.wikipedia.org/wiki?curid=6058832", "title": "Revolution Radio (album Green Day)", "text": "Revolution Radio \u00e8 il dodicesimo album in studio del gruppo musicale statunitense Green Day, pubblicato il 7 ottobre 2016 dalla Reprise Records.\nHa debutto in cima alla Billboard 200, terzo album del gruppo a raggiungere la vetta della classifica, dopo \"American Idiot\" e \"21st Century Breakdown\".\nTemi.\nSecondo le parole di Billie Joe Armstrong, l'album \u00abva dalla vita di un tossico a quella di un giocatore d'azzardo, da una madre single a un soldato secondo il modo in cui tutti noi siamo intrecciati gli uni con gli altri\u00bb. In effetti questo \u00e8 un album rivoluzionario per il longevo gruppo, perch\u00e9 \u00e8 il primo composto dopo la disintossicazione del frontman avvenuta nel 2012, la guarigione dal cancro alle tonsille del chitarrista turnista Jason White, e la guarigione della moglie del bassista Mike Dirnt da un tumore.\nProduzione.\nI primi cenni del fatto che i Green Day stessero lavorando ad un nuovo album risalgono a gennaio 2016, quando il cantante del gruppo pubblic\u00f2 una foto che lo ritraeva dietro ad un microfono. Il 5 aprile successivo sempre Armstrong pubblic\u00f2 un video della sua sala prove, per ribadire che il lavoro continuava. Il 1\u00ba agosto 2016 il \"frontman\" diede un indizio cruciale, scrivendo su un social network \"revrad\", decifrato subito dai fan pi\u00f9 attenti come \"Revolution Radio;\" lo stesso giorno, inoltre, venne annunciata la data di uscita del primo singolo dell'album, \"Bang Bang\"."}
{"id": "6058834", "revid": "287204", "url": "https://it.wikipedia.org/wiki?curid=6058834", "title": "Continental O-170", "text": "Continental O-170 \u00e8 il nome di una famiglia di piccoli motori aeronautici 4 cilindri boxer, identificati dalle designazioni aziendali A50, A65, A75 e A80, dove il numero indica la potenza del motore espressa in hp.\nQuesta linea di motori \u00e8 stata progettata e costruita dalla Continental Motors a partire dagli anni quaranta, trovando impiego su aerei leggeri sia civili che militari\nI motori della famiglia, tutti quattro cilindri boxer, sono identici in: aspetto, alesaggio, corsa, peso a secco e cilindrata. Tutti i modelli hanno l'alimentazione a carburatore, con quest'ultimo posto sotto al motore. Le varianti con potenza pi\u00f9 elevata differiscono solo nel rapporto di compressione, nel regime di rotazione massimo ammissibile, pi\u00f9 in altre piccole modifiche. Le versioni a potenza inferiore sono tutte convertibili nelle versioni a potenza superiore.\nStoria del progetto.\nIn tutti i modelli della famiglia le testate sono in lega di alluminio, avvitate su barre d'acciaio. L'alloggio della candela e le sedi delle valvole di aspirazione sono in una lega di alluminio-bronzo, mentre le sedi delle valvole di scarico sono in acciaio. Tutti i motori impiegano punterie idrauliche che lavorano su guide in alluminio lavorate nel basamento. \nL'olio lubrificante viene pescato dal carter, dalla capienza di 4 quarti statunitensi (3,79 L), e viene distribuito in pressione ai cuscinetti a sfera e ai perni di manovella dell'albero a gomiti. Le pareti di cilindri e pistoni sono lubrificate a spruzzo. La pressione dell'olio varia dal minimo di 10 psi fino ai 35 psi in condizioni normali.\nVarianti.\nA50 (designazione militare O-170-1)\nA65 (designazione militare O-170-3)\nA75 (designazione militare O-170-5)\nA80 (designazione militare O-170-7)"}
{"id": "6058836", "revid": "466539", "url": "https://it.wikipedia.org/wiki?curid=6058836", "title": "Winston-Salem Open 2016 - Singolare", "text": "Kevin Anderson era il detentore del titolo, ma \u00e8 stato sconfitto al secondo turno da Ji\u0159\u00ed Vesel\u00fd.\nIn finale Pablo Carre\u00f1o Busta ha sconfitto Roberto Bautista Agut con il punteggio di 66-7, 7-61, 6-4.\nTeste di serie.\nTutte le teste di serie hanno ricevuto un bye per il secondo turno."}
{"id": "6058839", "revid": "767487", "url": "https://it.wikipedia.org/wiki?curid=6058839", "title": "L'affascinante gioco della seduzione", "text": "L'affascinante gioco della seduzione \u00e8 l'album di debutto della cantante e annunciatrice televisiva di Canale 5 Fiorella Pierobon, uscito nell'aprile 1991 per l'etichetta discografica Five Records, distribuita dalla CGD.\nIl disco \u00e8 uscito in seguito alla partecipazione dell'annunciatrice al variet\u00e0 televisivo \"CantaVip\" e conteneva dodici tracce, tra cui alcune gi\u00e0 pubblicate come 45 giri negli anni precedenti e utilizzate come sigle per i programmi \"Anteprima\" e \"Rivediamoli\" da lei condotti.\n\u00c8 stato estratto come singolo dall'album il brano \"Resta come sei\", presentato in gara al \"Festivalbar 1991\"."}
{"id": "6058849", "revid": "122577794", "url": "https://it.wikipedia.org/wiki?curid=6058849", "title": "Caio Bonfim", "text": "Biografia.\nInizia a praticare l'atletica leggera all'et\u00e0 di 16 anni, specializzandosi sin da subito nella marcia, dovendo tuttavia subire insulti e pregiudizi di persone che lo accusavano di omosessualit\u00e0 per via dei movimenti innaturali di tale specialit\u00e0. \nIl 12 agosto partecipa alla marcia 20 km dei Giochi olimpici di , dove ottiene a gran sorpresa un quarto posto in 1h19'42\", tempo che lo rende tra l'altro nuovo detentore del record nazionale. In corsa per il bronzo sino all'ultimo giro, nella parte finale di gara Bonfim viene staccato dall'australiano Dane Bird-Smith, il quale terminer\u00e0 la gara alle spalle del duo cinese composto da Wang Zhen e Cai Zelin. \nAd una settimana di distanza, Bonfim prende parte anche alla marcia 50 km, ottenendo un nono posto con una prestazione di 3h47'02\", anche in questo caso nuovo record nazionale."}
{"id": "6058856", "revid": "486946", "url": "https://it.wikipedia.org/wiki?curid=6058856", "title": "Dane Bird Smith", "text": ""}
{"id": "6058872", "revid": "114394705", "url": "https://it.wikipedia.org/wiki?curid=6058872", "title": "Coffee House del Quirinale", "text": "La Coffee House del Quirinale \u00e8 un edificio realizzato da Ferdinando Fuga all'interno dei giardini del Palazzo del Quirinale.\nStoria.\nIl papa Benedetto XIV chiese all'architetto Ferdinando Fuga di progettare e realizzare una elegante e confortevole Coffee House in un punto panoramico del giardino, con due salette - unite da un breve loggiato - disposte in modo tale che le finestre si aprissero sui quattro lati alle fresche brezze estive. La Coffee House al Quirinale, creata su modello di Coffee House realizzate nel Settecento nei palazzi reali a principeschi, era un luogo di riposo per il pontefice e fu utilizzata soprattutto nei giorni pi\u00f9 torridi, ma i caminetti permettevano di prolungarne l'utilizzo anche nella stagione invernale. In questo padiglione nel verde si poteva godere del giardino, anche durante udienze private. La Coffee House fu realizzata tra il 1741 e il 1744, ed era conosciuta anche con il nome di \"Ritiro\".\nPapa Benedetto XIV passava pi\u00f9 tempo al Quirinale che in Vaticano. Gustava le dotte conversazioni, anche condite con un pizzico d'ironia. Avrebbe detto a Fuga: \u00abNon abbiamo motivo di gloriarci troppo di quest'opera; potrebbe credere taluno che noi siamo impresari di teatro giacch\u00e9 essa sembra essere una sala da ballo\u00bb.\nNella Coffee House, il 3 novembre 1744, Benedetto XIV ricevette Carlo di Borbone, re delle Due Sicilie, per solennizzare la battaglia di Velletri del 12 agosto 1744 contro gli Austriaci che, durante la guerra di successione austriaca, erano penetrati nel Lazio. L'evento \u00e8 stato raffigurato da Giovanni Paolo Panini, nel dipinto \"Carlo di Borbone visita il papa Benedetto XIV nella coffee-house del Quirinale\", esposto nel Museo nazionale di Capodimonte, a Napoli.\nI successori del papa poco si curarono della Coffee House, che cadde in disuso come luogo di \"ritiro\". Nel 1870, prima che arrivassero le truppe italiane, il Palazzo del Quirinale fu svuotato degli arredi e fu lasciato sul posto quello che era troppo ingombrante da prelevare. Nessuno ricord\u00f2 le pitture della Coffee House o, pi\u00f9 semplicemente, al quel tempo si dava scarso valore alla pittura del Settecento.\nNell'inventario, redatto a partire dal 9 novembre 1870, la biffa che serrava il piccolo edificio del Fuga risult\u00f2 intatta e \"nel casino a uso di caff\u00e8, detto svizzero\" risultarono tubi di latta per innaffiare il giardino.\nDescrizione.\nTre gradini danno accesso a un'ampia terrazza - davanti alla facciata - pavimentata di peperino bianco e rosa, tagliato a rombi. Il piccolo edificio \u00e8 costituito da un portico centrale a tre arcate, aperto sui due fronti, che d\u00e0 accesso alle due ali laterali che contengono le salette. In origine le vetrate esistevano solo sul lato nord del porticato (quelle sul lato Sud furono aggiunte in un secondo tempo) e le arcate verso il giardino erano protette da arazzi. La facciata termina con un fregio dorico e con una balaustra, su cui sono dodici busti in marmo bianco di personaggi togati. Sul prospetto verso nord, affacciato sulla citt\u00e0, una nicchia accoglie il busto del papa.\nLa saletta di destra ha la volta decorata con eleganti stucchi, dorati a oro zecchino, che racchiudono quattro tele ovali con gli evangelisti, eseguite nel 1742 da Pompeo Batoni. Al centro della volta la tela con la \"Consegna delle chiavi\" fu eseguita dallo stesso Pompeo Batoni. Alle pareti due grandi tele sopra i caminetti - \"La Cananea ai piedi di Ges\u00f9\" e \"Il Buon Samaritano\" - dipinte da Jan Frans van Bloemen, detto l'Orizzonte, che fu aiutato per le figure da Placido Costanzi.\nLa saletta di sinistra \u00e8 decorata da elementi in stucco dorato che incorniciano i dipinti su tela di Agostino Masucci \"Cristo che raccomanda a Pietro il suo gregge\", al centro della volta, e i \"Quattro profeti\". Due grandi tele alle pareti di Giovanni Paolo Panini, rappresentano \"Piazza del Quirinale\" (1733) e \"Piazza Santa Maria Maggiore\" (1742), sotto un trionfo di nuvole.\nAlle pareti delle due salette le vetrine accolgono oggi porcellane settecentesche, decorate con fiori e uccelli, che fanno parte delle collezioni della \"Vasella antica\" del Quirinale. Gli arredi odierni sono costituiti da poltroncine e da tavolini moderni in midollino.\nFerdinando Fuga ha anche realizzato la palazzina del Segretario della Cifra che chiude la Manica Lunga del palazzo del Quirinale."}
{"id": "6058875", "revid": "404338", "url": "https://it.wikipedia.org/wiki?curid=6058875", "title": "Quds", "text": ""}
{"id": "6058878", "revid": "1543377", "url": "https://it.wikipedia.org/wiki?curid=6058878", "title": "World Trade Center (PATH)", "text": "World Trade Center \u00e8 una stazione della PATH. Venne originariamente aperta nel 1909 con il nome di \"Hudson Terminal\" ma successivamente demolita e sostituita da una nuova stazione denominata \"World Trade Center\" nel 1971. Dopo gli attentati dell'11 settembre 2001, la stazione \u00e8 stata distrutta e sostituita con una temporanea nel 2003. La nuova stazione definitiva denominata ufficialmente World Trade Center Transportation Hub \u00e8 stata aperta il 4 marzo 2016.\nLa stazione funge da capolinea delle linee NWK-WTC e HOB-WTC ed \u00e8 collegata alle stazioni Chambers Street-World Trade Center/Park Place, Cortlandt Street e WTC Cortlandt della metropolitana di New York.\nInterscambi.\nLa stazione \u00e8 servita dalle autolinee gestite da NYCT Bus."}
{"id": "6058880", "revid": "1305772", "url": "https://it.wikipedia.org/wiki?curid=6058880", "title": "Al-Quds", "text": ""}
{"id": "6058887", "revid": "129019", "url": "https://it.wikipedia.org/wiki?curid=6058887", "title": "Castello di Santorcaz", "text": "Il castello di Santorcaz si trova a Santorcaz, Comunit\u00e0 autonoma di Madrid in Spagna. Conosciuto anche come castello Torremocha fa parte del complesso fortificato della citt\u00e0, in cui, oltre al castello stesso, si trovano sette torri difensive delle mura di cinta e collegata ad esse, la chiesa di San Torquato le cui origini risalgono al XIII secolo. Nonostante il suo carattere religioso, il secondo edificio ha un aspetto fortificato.\nIl castello di Santorcaz si trova in stato di rovina, nonostante sia stato oggetto di diversi restauri. La sua propriet\u00e0 \u00e8 del comune di Santorcaz.\nStoria.\nIl castello venne costruito nel XIV secolo, sulle fondamenta di un edificio precedente, che doveva risalire al XII secolo. Presumibilmente l'edificio originale aveva un ruolo di supporto alla roccaforte di Alcal\u00e1 de Henares, una citt\u00e0 situata a circa 14\u00a0km da Santorcaz.\nL'edificio attuale fu fatto costruire dall'arcivescovo Pedro Tenorio. Collegato, dalle sue origini, al potente arcivescovado di Toledo, \u00e8 stato ampliato e rinnovato pi\u00f9 volte tra i secoli XIV e XV, insieme con le torri della cinta muraria che integrano il castello. Da qui i diversi stili che si trovano nell'edificio.\nNel XV secolo il castello abbandon\u00f2 la sua iniziale funzione difensiva e venne convertito in carcere per religiosi, al tempo dell'arcivescovo Alfonso Carrillo de Acu\u00f1a. Il cardinale Cisneros e Ana de Mendoza, principessa di Eboli, furono tra i prigionieri pi\u00f9 celebri, cos\u00ec come Carlo di Watteville, che vi fu imprigionato dopo un incidente diplomatico quando ricopriva la carica di ambasciatore di Spagna nel Regno Unito.\nCaratteristiche.\nL'edificio \u00e8 a pianta ovale, anche se questa forma sparisce nel lato meridionale, dove il tracciato \u00e8 in linea retta. \nIl corpo principale ha una lunghezza che oscilla tra i 90 metri (da est a ovest) e i 110 (da nord a sud). Lo spessore delle mura \u00e8 mediamente di 1,6 metri.\nL'irregolarit\u00e0 delle dimensioni, la pianta ovoidale e i diversi livelli del terreno su cui sorge il castello fanno s\u00ec che gli edifici si trovino su quote differenti. \nAlcune torri difensive sono ancora in piedi, in vari angoli. Il castello, invece, \u00e8 ormai diroccato."}
{"id": "6058889", "revid": "106485806", "url": "https://it.wikipedia.org/wiki?curid=6058889", "title": "Topologia della semicontinuit\u00e0 inferiore", "text": "La topologia su formula_1 della semicontinuit\u00e0 inferiore \u00e8 data da:\nformula_2dove gli formula_3 sono cos\u00ec definiti:formula_4cio\u00e8 dalle semirette (positive) che hanno origine in un punto formula_5 arbitrario.\nSi noti come una topologia definita in questo modo non permetta di trovare, fissati due punti distinti, due aperti disgiunti che li contengano, non si tratta cio\u00e8 di uno spazio Hausdorff. In realt\u00e0 \u00e8 comunque presente una separazione, seppur debole, che definisce uno spazio topologico di Kolmogorov."}
{"id": "6058891", "revid": "110157", "url": "https://it.wikipedia.org/wiki?curid=6058891", "title": "Eccellenza Calabria 2016-2017", "text": "Nella stagione 2016-2017 l'Eccellenza \u00e8 il quinto livello del calcio italiano (il massimo livello regionale).\nLa squadra detentrice del titolo \u00e8 il Sersale, promossa in Serie D.\nNovit\u00e0.\nRispetto alla precedente stagione, nel massimo campionato regionale, spicca senza dubbio la Vigor Lamezia, retrocessa dalla serie D. Il Corigliano e il Locri tornano dopo aver vinto i rispettivi campionati di promozione, la Luzzese che per la prima volta nella sua storia disputa il massimo campionato regionale dopo aver vinto i play Off di Promozione e il Siderno, ripescata per la promozione in Serie D del Castrovillari.\nLa provincia pi\u00f9 rappresentata \u00e8 quella di Cosenza con 7 squadre. Segue la provincia di Reggio Calabria con 5, mentre le province di Catanzaro e Crotone sono rappresentate da 2 squadre. Nessuna squadra dal Vibonese.\nFormula.\nLa formula del campionato prevede la promozione diretta in Serie D per la squadra che giunge in prima posizione in campionato, con play-off tra le squadre comprese tra la seconda e la quinta posizione per l'accesso agli spareggi nazionali. Lo schema prevede semifinali in partita unica tra la seconda e la quinta e tra la terza e la quarta classificata da disputarsi in casa della squadra con la miglior posizione tra le due; in caso di distanza in classifica superiore ai nove punti tra le due contendenti la semifinale non si disputa e la squadra meglio classificata accede alla finale; questa si terr\u00e0 in campo neutro tra le due squadre qualificate, e la vincente acceder\u00e0 agli spareggi interregionali per la promozione in Serie D.\nI play-off regionali non verranno disputati qualora la seconda classificata abbia pi\u00f9 di nove punti di vantaggio sulla terza, accedendo cos\u00ec direttamente alla fase nazionale.\nLe retrocessioni nel campionato di Promozione dipendono dai risultati derivanti dalla Serie D,possono essere da tre a cinque; la squadra in diciottesima posizione retrocede direttamente, mentre le societ\u00e0 tra la quattordicesima e la diciassettesima posizione disputano i play-out con una griglia speculare a quella dei play-off (14\u00aa-17\u00aa e 15\u00aa-16\u00aa), in partita secca in casa della meglio classificata, le due sconfitte retrocedono anch'esse di categoria. Nel caso di un divario in classifica tra le due contendenti di almeno dieci punti il play-out in questione non si disputa e si ha la retrocessione diretta della peggior classificata.\nSpareggi.\nPlay-off.\nI play-off non si disputano a causa di un distacco maggiore di nove punti fra la seconda e la terza classificata.\nLa Cittanovese accede agli spareggi nazionali."}
{"id": "6058893", "revid": "962319", "url": "https://it.wikipedia.org/wiki?curid=6058893", "title": "World Trade Center Transportation Hub", "text": ""}
{"id": "6058894", "revid": "149485", "url": "https://it.wikipedia.org/wiki?curid=6058894", "title": "Kai Qin", "text": ""}
{"id": "6058898", "revid": "149485", "url": "https://it.wikipedia.org/wiki?curid=6058898", "title": "Carlos Gir\u00f3n", "text": ""}
{"id": "6058899", "revid": "1123126", "url": "https://it.wikipedia.org/wiki?curid=6058899", "title": "Villanova di Fossalta", "text": ""}
{"id": "6058909", "revid": "1305772", "url": "https://it.wikipedia.org/wiki?curid=6058909", "title": "3D World Boxing", "text": "3D World Boxing \u00e8 un videogioco di pugilato pubblicato nel 1992 per Amiga, Commodore 64 e MS-DOS dalla Simulmondo. Nelle schermate della versione Commodore 64 \u00e8 intitolato Boxing Champion.\nFa parte di un gruppo di simulazioni sportive insieme a \"3D World Soccer\" e \"3D World Tennis\" dello stesso anno.\nModalit\u00e0 di gioco.\nSi pu\u00f2 affrontare il campionato di categoria, un incontro singolo o un incontro a due giocatori. Gli avversari controllati dal computer sono selezionabili tra diversi pugili con diverse caratteristiche e diverso valore in denaro se il giocatore li sconfigge.\nNel campionato, tra un incontro e l'altro si possono modificare le caratteristiche anche al proprio pugile, distribuendo a piacere l'allenamento tra le varie abilit\u00e0, rappresentate da barre allungabili. Esse sono aggressivit\u00e0, iniziativa, energia (non presente su Commodore 64), resistenza, potenza, istinto omicida, difesa e attacco.\nIl ring viene mostrato da un lato, con prospettiva, e nella versione Amiga c'\u00e8 anche un limitato scorrimento orizzontale. I pugili possono muoversi in tutte le direzioni e durante l'azione ruotano automaticamente su s\u00e9 stessi, fronteggiandosi sempre da tutte le angolazioni. L'arbitro non \u00e8 visibile durante l'incontro.\nC'\u00e8 un insieme piuttosto ridotto di azioni possibili, tra cui l'abbraccio, e non \u00e8 possibile colpire mentre ci si muove.\nOgni pugile ha una barra di energia al termine della quale si ha l'atterramento, altrimenti la vittoria \u00e8 ai punti.\nAccoglienza.\n\"3D World Boxing\" fu molto apprezzato da (Amiga/PC) e (C64), considerato sulla sufficienza per (PC) e decisamente stroncato da (riedizione Amiga, 1994). I maggiori apprezzamenti furono per la grafica, le maggiori critiche per la giocabilit\u00e0 della parte d'azione."}
{"id": "6058918", "revid": "33689", "url": "https://it.wikipedia.org/wiki?curid=6058918", "title": "Boxing Champion", "text": ""}
{"id": "6058920", "revid": "15756", "url": "https://it.wikipedia.org/wiki?curid=6058920", "title": "Trelleborg (Slagelse)", "text": "Il Trelleborg di Slagelse \u00e8 una fortezza vichinga circolare (Trelleborg o Tr\u00e6lleborg) situata nel comune danese di Slagelse, nella regione della Selandia. Scoperto nel 1936, si suppone che fosse stato costruito durante il regno di Aroldo I Dente Azzurro nel 980 e che controllasse il traffico marittimo attraverso il Grande Belt tra le isole di Selandia e Fionia.\nSito.\nCome gli altri Trelleborg, quello di Slagelse \u00e8 un cerchio perfetto di 136 m di diametro con due strade che si intersecano nel centro ad angolo retto, con quattro porte alle estremit\u00e0 delle strade. In ciascun quadrante vi sono quattro case lunghe pressappoco identiche, sistemate a formare un quadrato. A differenza delle altre fortezze vichinghe circolari, il Trelleborg era stato esteso con una sorta di cortile recintato. L'intera fortezza poteva ospitare fino 1.300 persone.\nFortezza principale.\nLa fortezza circolare era circondata da un muro alto 5 m, largo 17,5 m alla base e con un diametro di 137 m. La palizzata esterna era realizzata in legno di quercia. Una palizzata su due file era supportata da travi inclinate dall'esterno e lo spazio tra i pali era riempito con terriccio e pietre. La fortificazione interna era rivestita con legno e le due superfici erano rinforzate con travi trasversali. Sulla parte orientale vi era una berma larga 5 m protetta da un fossato, largo 17 m e profondo 4 m, con un profilo appuntito. Il fossato non era riempito d'acqua ma aveva una palizzata alla sulla base.\nLe due strade erano coperte di legno e le quattro porte foderate con pietre sulla facciata interna. Come per la fortezza di Fyrkat, \u00e8 possibile che un percorso circolare si sviluppasse lungo il lato interno delle mura\nEstensione.\nL'estensione della fortezza sul lato sud orientale \u00e8 una caratteristica unica tra i Trelleborg di Danimarca e Svezia. Questa si configura come una motta castrale protetta da un muro sul lato esposto ad est. Le 14 case lunghe presenti, ciascuna lunga 26,33 m, sono disposte con l'asse in direzione radiale rispetto al centro della fortezza principale.\nUna parte dell'estensione \u00e8 occupata da un cimitero con 135 tombe. La maggior parte dei corpi appartengono a giovani uomini oltre a qualche donna e bambini. Tre tombe sono fosse comuni, una con cinque corpi e le altre con undici. Due terzi delle sepolture non presentano corredi funebri, mentre nelle altre sono stati rinvenuti piccoli oggetti e raramente armi, oltre a due tombe particolarmente ricche. Una di queste apparteneva ad una donna con perle, un cestello di bronzo, un cofanetto di legno e pietre per il gioco. L'altra apparteneva ad un uomo con una ciotola di bronzo e un'ascia d'argento decorata. Il grande numero di sepolture semplici pu\u00f2 indicare un'influenza cristiana. Sepolture di cavalieri sono state trovate nelle alture circostanti.\nScavi.\nL'esistenza della fortificazione vichinga non \u00e8 mai stata dimenticata nel corso dei secoli. I terrapieni circolari erano visibili durante il XVII secolo, ma i primi scavi cominciarono nel 1934 su iniziativa del museo nazionale danese e condotti dall'archeologo Poul N\u00f8rlund, il quale aveva gi\u00e0 lavorato presso le necropoli di Herjolfsn\u00e6s, in Groenlandia.\nIl primo ritrovamento fu in realt\u00e0 casuale, durante i lavori per la realizzazione di una pista per motocross. Quella che era stata pianificata come una breve ricerca si rivel\u00f2 una campagna di scavi che si protrasse per 9 anni, fino al 1942. A quel punto la maggior parte dell'area era stata perlustrata e le fortificazioni pi\u00f9 esterne identificate per mezzo di una fotografia aerea nel 1936; il cumulo di terra non era stato ancora identificato in quanto non pi\u00f9 visibile.\nTra il 1941 e il 1942 cominciarono i lavori per la ricostruzione di una delle caratteristiche case lunghe vichinghe. Il progetto fu seguito dallo stesso Poul N\u00f8rlund con l'architetto C.G. Schultz ed \u00e8 un esempio di ricostruzione di un edificio preistorico basato su basi scientifiche. La casa lunga fu ampiamente ristrutturata negli anni '80 e, nonostante alcune imprecisioni storiche, da un'idea dell'aspetto che queste costruzioni avevano all'epoca vichinga.\nI reperti ritrovati, tipicamente oggetti di uso quotidiano come vasellame, serrature, chiavi, accessori, coltelli, affilacoltelli, pettini, pesi per bilance, forbici e aghi, dimostrano una societ\u00e0 ed una vita pacifica presso la fortezza. Alcuni reperti indicano anche la presenza di artigiani capaci di realizzare oggetti in argento, oro e bronzo di buona fattura.\nAlcune armi, come asce di ferro, punte per le frecce e parti di scudi, sono state ritrovate e indicano che alcune battaglie si svolsero nei dintorni della fortezza durante la vita del sito. 19 punte di freccia sono state trovate sepolte sotto le mura e le porte e, insieme con le sepolture di massa con segni di ferite e tagli profondi, indicano che i soldati caduti venivano subito sepolti in fosse comuni. Analisi degli isotopi di stronzio sui resti dei corpi delle fosse comuni rivelano che essi provenivano aree delle attuali di Norvegia e Polonia e si pensa quindi che potessero essere mercenari stranieri, di guardia alla fortezza.\nRicostruzione del contesto storico.\nLe prime datazioni della fortezza suggerivano che la costruzione del sito risalisse all'anno 1000 circa. Successivamente analisi pi\u00f9 precise come la dendrocronologia indicarono che il legno utilizzato per gli edifici fosse stato tagliato nell'autunno dell'anno 980 e utilizzato per le costruzioni nella primavera del 981. La costruzione relativamente veloce, assieme alla mancanza di segni di manutenzione, indicano un uso molto breve dell fortezza, forse 10-15 anni. Alcune parti della fortezza, come le mura esterne ad est, probabilmente non furono mai terminate quando il sito fu abbandonato. Scoperte archeologiche indicano che il Trelleborg fu oggetto di un attacco durante la sua esistenza, come dimostra il ritrovamento di soldati nelle fosse comuni e, dai segni di legno bruciato, probabilmente bruciato e distrutto dagli attaccanti.\nSulle evidenze dei ritrovamenti, Poul N\u00f8rlund formul\u00f2 diverse ipotesi sullo scopo della fortezza:\nN\u00f8rlund inizialmente dette maggior credito alla terza teoria, tuttavia ulteriori scoperte nei siti delle altre fortezze suggeriscono una quarta teoria, secondo la quale il Trelleborg di Slagelse fosse un centro per il controllo del braccio di mare (oggi noto come \"Grande Belt\") compreso tra le isole di Selandia e Fionia. All'epoca della costruzione infatti il sito sorgeva su una penisola che sporgeva dalla zona paludosa tra due fiumi. La palude era collegato al Grande Belt da un lago che a suo tempo poteva essere navigato dalle navi vichinghe.\nLe scoperte si inseriscono nel contesto storico dell'epoca. Aroldo I Dente Azzurro, re di Danimarca, dovette consolidare l'affermazione della nazione danese contro le ingerenze straniere, soprattutto dopo la conversione al cristianesimo. La fortezza, ed in generale tutti i Trelleborg, era quindi un presidio per controllare l'animosit\u00e0 dei piccoli capi locali, che spesso si traduceva in ribellioni, come quella che port\u00f2 alla morte di Aroldo I.\nTurismo.\nIl Trelleborg di Slagelse \u00e8 la fortezza vichinga circolare meglio preservata. Sebbene il paesaggio circostante sia cambiato parecchio dall'epoca dei Vichinghi (il suolo \u00e8 stato interessato da un marcato sollevamento post-glaciale, la palude si \u00e8 ridotta ad uno acquitrino e i due fiumi V\u00e5rby \u00c5 e Tude \u00c5 sono diventati piccoli ruscelli), parecchi sforzi sono stati fatti per far rivivere i tempi di Aroldo Dente Azzurro. Nel 1948 fu ricostruita una casa lunga e pi\u00f9 recentemente \u00e8 stata ristrutturata secondo ricostruzioni pi\u00f9 fedeli alle testimonianze storiche.\nOggi il sito \u00e8 un museo all'aperto, aperto nel 1995, diretto tra il 1999 e il 2004 dallo storico K\u00e5re Johannessen. Il museo illustra la storia del Trelleborg e dell'area circostante. Alcuni dei reperti rinvenuti durante gli scavi archeologici sono esposti presso il museo allestito in loco, altri sono custoditi presso il museo nazionale danese a Copenaghen. Recentemente il comune di Slagelse ha stanziato 25 milioni DKK per un progetto, denominato \"Ny Trelleborg\", di aggiornamento del museo per dotarlo di tecnologia digitale e virtuale.\nIl sito verr\u00e0 candidato a patrimonio dell'umanit\u00e0 dell'UNESCO.\nInfluenza culturale.\nNel romanzo di Michael Crichton \"Mangiatori di morte\", Trelleborg (chiamata \"Trelburg\") \u00e8 una delle tappe del viaggio di Ibn Fadlan. Nelle note di Crichton, si conferma che il luogo \u00e8 effettivamente il Trelleborg di Slagelse."}
{"id": "6058921", "revid": "962319", "url": "https://it.wikipedia.org/wiki?curid=6058921", "title": "World Trade Center Mall", "text": ""}
{"id": "6058922", "revid": "380654", "url": "https://it.wikipedia.org/wiki?curid=6058922", "title": "La strana coppia 2", "text": ""}
{"id": "6058924", "revid": "709565", "url": "https://it.wikipedia.org/wiki?curid=6058924", "title": "Benevento Calcio 2006-2007", "text": "Questa voce raccoglie le informazioni riguardanti il Benevento Calcio nelle competizioni ufficiali della stagione 2006-2007."}
{"id": "6058926", "revid": "486946", "url": "https://it.wikipedia.org/wiki?curid=6058926", "title": "Scipione Africano nella cultura di massa", "text": ""}
{"id": "6058928", "revid": "38120", "url": "https://it.wikipedia.org/wiki?curid=6058928", "title": "Fonti e storiografia su Scipione Africano", "text": ""}
{"id": "6058933", "revid": "188116", "url": "https://it.wikipedia.org/wiki?curid=6058933", "title": "Organizzazioni armate di destra in Italia", "text": ""}
{"id": "6058935", "revid": "2730", "url": "https://it.wikipedia.org/wiki?curid=6058935", "title": "Donald Haines", "text": "Biografia.\nInizi\u00f2 a recitare nel 1928 in 10 cortometraggi in cui interpretava il personaggio di \"Smitty\" ed era sempre affiancato da Jackie Combs che interpretava il personaggio di \"Herbie\". \nVerso la fine del 1929 venne accettato nel cast del serial cinematografico \"Simpatiche canaglie\". Nella serie Haines non aveva un ruolo fisso, e quasi mai era tra i personaggi principali. Contemporaneamente recita in altri film, tra cui Skippy, dove recita anche un'altra \"simpatica canaglia\", Jackie Cooper. In molti film in cui Haines reciter\u00e0 sar\u00e0 presente anche Cooper. Haines lascia le \"Simpatiche canaglie\" nel 1933. \nHaines, dopo aver lasciato la serie, continua a recitare, anche in film molto importanti. \nNel 1940 entra nel cast della serie \"East Side Kids\", dove recita anche l'ex-simpatica canaglia Ernest Morrison. Prende parte ai primi 7 film della serie.\nIl 10 dicembre 1941 si arruola nell'esercito in occasione della Seconda guerra mondiale, diventa tenente ed entra nell'aviazione militare. Muore in combattimento in Africa nel 1943, all'et\u00e0 di 23 anni. Il suo corpo viene seppellito all'Inglewood Park Cemetery di Los Angeles."}
{"id": "6058936", "revid": "869733", "url": "https://it.wikipedia.org/wiki?curid=6058936", "title": "Game Shakers", "text": "Game Shakers \u00e8 una sitcom creata da Dan Schneider, trasmessa in prima visione negli Stati Uniti d'America su Nickelodeon e in Italia su TeenNick e Nickelodeon.\nTrama.\nBabe e Kenzie sono due studentesse adolescenti di New York che si trovano a lavorare insieme ad un progetto di scienze per la scuola. Il progetto prevede la creazione di un videogioco, Sky Whale, il quale viene messo online e, contro ogni aspettativa, ottiene subito un enorme successo. Le due ragazzine, insieme all\u2019amico Hudson, decidono quindi di fondare una societ\u00e0 che crea videogiochi, la Game Shakers. \nInavvertitamente per\u00f2 Babe e Kenzie inseriscono nel loro videogioco la canzone \u201cDrop That What\u201d del famoso rapper Double G senza averne il permesso. Per evitare una denuncia da parte di quest'ultimo si trovano costrette ad accettare come partner in affari il cantante e ad assumere come consulente il figlio, Triple G. \nLa serie segue quindi le vicende dei componenti nella loro vita quotidiana e durante la realizzazione di nuovi videogiochi. In alcune puntate si hanno dei team-up con la serie Henry Danger. \nEpisodi.\nNegli Stati Uniti la serie \u00e8 andata in onda in prima TV su Nickelodeon a partire dal 12 settembre 2015 al 21 maggio 2016 e la seconda dal 17 settembre 2016 al 4 novembre 2017.\nIn Italia la prima stagione ha debuttato il 15 febbraio 2016 su TeenNick, le successive due sono state trasmesse da Nickelodeon. Dal 22 maggio 2017 al 9 maggio 2018 \u00e8 andata in onda la seconda stagione.\nLa terza stagione \u00e8 uscita su Nickelodeon negli Stati Uniti dal 10 febbraio 2018 all'8 giugno 2019 mentre in Italia dal 18 giugno 2018 al 19 giugno 2019.\nCancellazione.\nIn seguito alle dimissioni del produttore della serie (Dan Schneider) la serie \u00e8 stata cancellata dal network Nickelodeon, e non continuer\u00e0 dopo la terza stagione. Il finale \u00e8 comunque privo di un risvolto conclusivo."}
{"id": "6058939", "revid": "599013", "url": "https://it.wikipedia.org/wiki?curid=6058939", "title": "Roman Volod'kov", "text": " Ha rappresentato l' ai Giochi olimpici estivi di , e ."}
{"id": "6058940", "revid": "767487", "url": "https://it.wikipedia.org/wiki?curid=6058940", "title": "Mankini", "text": "Il mankini \u00e8 un modello di costume da bagno.\nDescrizione.\nIl neologismo \"mankini\" deriva dalla contrazione dei due termini \"man\" (inglese per \"uomo\") e \"bikini\". Esso indica, peraltro, un tipo di costume da bagno costituito da un unico pezzo: la forma \u00e8 vagamente simile a quella di grossi slip; tuttavia, mentre i classici slip hanno dimensioni laterali notevolmente minori e, passando per i fianchi, coprono per intero il pube e parzialmente i glutei, il \"mankini\" copre soltanto i genitali e l'ano (lasciando scoperti il resto della regione pubica e le natiche) e le due lunghe fasce laterali di tessuto corrono verso l'alto attraversando addome, petto e spalle per poi scendere lungo la schiena e riunirsi poco prima del solco intergluteo.\nStoria.\nBench\u00e9 non si conosca la precisa data di invenzione, esso \u00e8 stato ad ogni modo reso celebre nella seconda met\u00e0 del 2006 dal personaggio satirico di Borat Sagdiyev (il goffo giornalista kazako interpretato dall'attore comico britannico Sacha Baron Cohen), protagonista del film \"Borat - Studio culturale sull'America a beneficio della gloriosa nazione del Kazakistan\"."}
{"id": "6058941", "revid": "358169", "url": "https://it.wikipedia.org/wiki?curid=6058941", "title": "Regno Unito ai Giochi della XXVIII Olimpiade", "text": ""}
{"id": "6058945", "revid": "38120", "url": "https://it.wikipedia.org/wiki?curid=6058945", "title": "Scipione africano", "text": ""}
{"id": "6058953", "revid": "287204", "url": "https://it.wikipedia.org/wiki?curid=6058953", "title": "Football Club Catanzaro 2006-2007", "text": "Questa pagina raccoglie le informazioni riguardanti il Football Club Catanzaro nelle competizioni ufficiali della stagione 2006-2007."}
{"id": "6058954", "revid": "729019", "url": "https://it.wikipedia.org/wiki?curid=6058954", "title": "Isole Batan", "text": "Le isole Batan, note anche come isole Batanes, sono una catena di 14 isole delle Filippine, situate circa 310 km a nord di Luzon nello stretto di Luzon. I canali di Bashi (a nord) e di Balintang (a sud) le separano rispettivamente da Taiwan e dalle isole Babuyan.\nDi origine vulcanica, le isole sono frastagliate e rocciose, ma relativamente pianeggianti e spazzate dal vento. Solamente le quattro isole maggiori (Itbayat, Batan, Sabtang e Ibuhos) sono abitate. La frequenza con cui i tifoni si abbattono su queste isole ha dettato le tecniche agricole e architettoniche sull'arcipelago. Le radici commestibili, in particolare le patate dolci, sono la coltura principale; altre attivit\u00e0 sono un po' di allevamento del bestiame e, in misura minore, la pesca. Le case sono costruite con pietra e tegole a ridosso di avvallamenti o alberi.\nGli abitanti sono di religione cristiana cattolica e parlano l'ivatan, un dialetto locale. L'aumento della popolazione a partire dal 1900 \u00e8 stato relativamente lento, dal momento che molti degli abitanti si sono trasferiti sulla pi\u00f9 accogliente isola di Luzon. La citt\u00e0 di Basco, sulla nord-occidentale isola di Batan, ospita l'unico porto delle isole; essa \u00e8 inoltre servita da un campo di aviazione."}
{"id": "6058956", "revid": "599013", "url": "https://it.wikipedia.org/wiki?curid=6058956", "title": "Davide Lorenzini", "text": " Ha rappresentato l'Italia ai Giochi olimpici di Barcellona 1992 e Atlanta 1996."}
{"id": "6058957", "revid": "110157", "url": "https://it.wikipedia.org/wiki?curid=6058957", "title": "Football League One 2016-2017", "text": "La EFL League One 2016-2017, conosciuta anche con il nome di Sky Bet League One per motivi di sponsorizzazione, \u00e8 stato il 90\u00ba campionato inglese di calcio di terza divisione, nonch\u00e9 il 13\u00ba con la denominazione di \"League One\". La stagione regolare \u00e8 stata disputata tra il 6 agosto 2016 ed il 30 aprile 2017, mentre i play off si sono svolti tra il 4 ed il 20 maggio 2017. Ad aggiudicarsi il titolo \u00e8 stato lo Sheffield United, al primo successo nella categoria. Le altre due promozioni in Championship sono state invece conseguite dal Bolton Wanderers (2\u00ba classificato) e dal Millwall (vincitore dei play off).\nCapocannoniere del torneo \u00e8 stato Billy Sharp (Sheffield United) con 30 reti.\nStagione.\nNovit\u00e0.\nAl termine della stagione precedente sono stati promossi direttamente in Championship il Wigan Athletic ed il Burton Albion, che sono arrivati rispettivamente 1\u00b0 e 2\u00b0 al termine della stagione regolare, mentre il Barnsley, piazzatosi 6\u00b0, \u00e8 riuscito a raggiungere la promozione attraverso i play-off.\nIl Doncaster Rovers (21\u00b0), il Blackpool (22\u00b0), il Colchester United (23\u00b0) ed il Crewe Alexandra (24\u00b0) non sono riusciti, invece, a mantenere la categoria e sono retrocessi in League Two.\nQueste sette squadre sono state rimpiazzate dalle tre retrocesse dalla Championship: Charlton Athletic, Milton Keynes Dons e Bolton Wanderers (quest'ultima non scendeva nel terzo livello del calcio inglese da 24 anni) e dalle quattro neopromosse provenienti dalla League Two: Northampton Town, Oxford United (salita nuovamente in terza serie dopo 16 anni), Bristol Rovers e AFC Wimbledon.\nFormula.\nLe prime due classificate, pi\u00f9 la vincente dei play off tra le squadre giunte dal 3\u00ba al 6\u00ba posto, vengono promosse in Championship, mentre le ultime quattro classificate retrocedono in League Two.\nClassifica finale.\nLegenda:\nRegolamento:\nStatistiche.\nSquadre.\nPrimati stagionali.\nSquadre\nPartite"}
{"id": "6058959", "revid": "838137", "url": "https://it.wikipedia.org/wiki?curid=6058959", "title": "Pedro Tenorio", "text": "Biografia.\nProveniva da una famiglia galiziana trasferita a Toledo e con forti interessi economici nella zona di Talavera de la Reina, dove operavano da autentici oligarchi. Inizi\u00f2 la carriera ecclesiastica come arcidiacono a Toro, divenendo poi canonico a Zamora cosa che gli diede stabilit\u00e0. Rimase accanto ai Trast\u00e1mara durante la guerra civile spagnola che lo port\u00f2 in esilio in Francia e in Italia. Approfitt\u00f2 della situazione per proseguire la sua formazione, raggiungendo l'insegnamento del diritto canonico a Roma e consolidando la propria posizione nella Chiesa cattolica.\nTorn\u00f2 in Castiglia al momento del trasferimento del papato ad Avignone, partecipando alla Battaglia di N\u00e1jera dove suo fratello venne ucciso e lui fu catturato. Liberato sette mesi pi\u00f9 tardi, nel 1371 fu nominato vescovo e destinato alla diocesi di Coimbra. Nelle lotte nella corte castigliana e contro il parere di Enrico II, il Papa Gregorio XI lo nomin\u00f2 arcivescovo di Toledo. Nei primi anni inizi\u00f2 una riforma globale dei tribunali ecclesiastici, fino a quando Giovanni I lo integr\u00f2 nel Consiglio reale facendogli acquisire grande notoriet\u00e0 politica.\nDa quel momento svilupp\u00f2 una grande riforma monastica, partecip\u00f2 alla guerra che tenne il regno con il Portogallo e fu determinante nella posizione della Castiglia nello Scisma d'Occidente, allineandosi con la posizione canonicamente impeccabile, a fianco di Papa Urbano VI. La crisi che sub\u00ec il regno a seguito della morte di Giovanni I fece di lui un elemento chiave per l'accesso di Enrico III al trono, anche se, come membro del Consiglio di reggenza arriv\u00f2 ad essere incarcerato a seguito della cospirazione di vari religiosi e nobili per facilitare l'invasione del Portogallo. Nel 1393, rilasciato, riprese il suo ruolo di primo piano nella corte, anche se la morte lo colse sei anni pi\u00f9 tardi.\nLegato a Toledo.\nLa sua attivit\u00e0 nella citt\u00e0 e nell'Arcidiocesi di Toledo \u00e8 nota per grande capacit\u00e0 di costruire, che riguard\u00f2 la Cattedrale dove fece costruire il chiostro basso. Ordin\u00f2 anche la costruzione di due ponti sul fiume Tago e il Ponte di san Martino nella citt\u00e0 di Toledo e chiamato in suo onore \"Ponte dell'Arcivescovo\", nei dintorni di Talavera de la Reina (oggi nel comune omonimo di El Puente del Arzobispo). Nell'ambito del progetto di costruzione del chiostro inferiore della Cattedrale di Santa Mar\u00eda de Toledo - fece costruire il proprio monumento funebre - la Cappella di San Blas della Cattedrale di Toledo, uno dei gioielli della cattedrale, splendidamente decorato con pitture murali di stile gotico fiorentino.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6058966", "revid": "1305772", "url": "https://it.wikipedia.org/wiki?curid=6058966", "title": "Il romanzo del contrabbasso", "text": ""}
{"id": "6058969", "revid": "481349", "url": "https://it.wikipedia.org/wiki?curid=6058969", "title": "Laura e Paola", "text": ""}
{"id": "6058988", "revid": "287204", "url": "https://it.wikipedia.org/wiki?curid=6058988", "title": "Alvaro Soler", "text": ""}
{"id": "6058990", "revid": "1494169", "url": "https://it.wikipedia.org/wiki?curid=6058990", "title": "Il marchese del Grillo (disambigua)", "text": ""}
{"id": "6058994", "revid": "124123", "url": "https://it.wikipedia.org/wiki?curid=6058994", "title": "Reshmie Oogink", "text": ""}
{"id": "6058995", "revid": "358169", "url": "https://it.wikipedia.org/wiki?curid=6058995", "title": "Cina Taipei ai Giochi della XXVIII Olimpiade", "text": ""}
{"id": "6058996", "revid": "120928980", "url": "https://it.wikipedia.org/wiki?curid=6058996", "title": "Solfito di bario", "text": "Il solfito di bario \u00e8 il sale di bario (avente numero di ossidazione pari a +2) dell'acido solforoso. Ha formula bruta BaSO3.\nCaratteristiche.\n\u00c8 un sale poco solubile in acqua (Kps = 8,0 \u00d7 10-7), mentre negli acidi si solubilizza facilmente. Appare come un solido cristallino bianco inodore, con cristalli monoclini (la cella unitaria ha dimensioni 664,7 \u00d7 548,3 \u00d7 464,5).\nIl solfito di bario pu\u00f2 essere ossidato dall'acqua ossigenata, formando solfato di bario:\nPreparazione.\nIl solfito di bario si ottiene facendo reagire il solfito di sodio con un alogenuro di bario (il pi\u00f9 usato \u00e8 il cloruro di bario) oppure con l'idrossido di bario."}
{"id": "6058997", "revid": "76963", "url": "https://it.wikipedia.org/wiki?curid=6058997", "title": "Beverly Roberts", "text": "Biografia.\nNotata nel 1935 da un agente della Warner Bros. mentre cantava in un night club di New York, ottenne un contratto ed esord\u00ec da protagonista con Al Jolson nel film \"The Singing Kid\" (1936) e con Humphrey Bogart in \"Two Against the World\". Nel 1937 fu al fianco di George Brent in \"La legge della foresta\", il primo film in Technicolor della Warnes Bros. Nei due anni successivi apparve in altri quindici film, tra i quali \"Flirting with Fate\", durante le cui riprese conobbe l'attrice Wynne Gibson, con la quale si leg\u00f2 per tutta la vita.\nInsoddisfatta delle parti che le venivano offerte, nel 1940 lasci\u00f2 il cinema e si dedic\u00f2 al canto, al teatro, alla radio e poi anche alla televisione. Nel 1954 Beverly Roberts torn\u00f2 a New York per assumere l'incarico di amministratrice della Theater Authority, un'organizzazione di tutela sindacale degli attori. Lasci\u00f2 l'incarico nel 1977 per ritirarsi con Wynne Gibson nella loro casa di Laguna Niguel, in California. Deceduta nel 2009, Beverly Roberts \u00e8 sepolta accanto all'amica nel Forest Lawn Memorial Park di Glendale."}
{"id": "6058998", "revid": "358169", "url": "https://it.wikipedia.org/wiki?curid=6058998", "title": "Cina Taipei ai Giochi della XXVI Olimpiade", "text": ""}
{"id": "6058999", "revid": "358169", "url": "https://it.wikipedia.org/wiki?curid=6058999", "title": "Regno Unito ai Giochi della XXVI Olimpiade", "text": ""}
{"id": "6059000", "revid": "729019", "url": "https://it.wikipedia.org/wiki?curid=6059000", "title": "Isole Babuyan", "text": "Le isole Babuyan sono un gruppo insulare delle Filippine che costituisce un prolungamento settentrionale dello stesso arcipelago delle Filippine. Sono situate nello stretto di Luzon, a sud delle isole Batan e del canale di Balintang. Si trovano 32 km a nord di Luzon, nel canale di Babuyan. Con una superficie totale di 600 km\u00b2, comprendono 24 isole vulcanico-coralline, di cui le principali sono Babuyan, Camiguin, Calayan, Fuga e Dalupiri. Gli abitanti sono pescatori e agricoltori con forti legami culturali con gli abitanti di Luzon. La mancanza di terre coltivabili e la prevalenza di forti venti scoraggiano la coltivazione di riso o mais. Invece, le radici commestibili, in particolare le patate dolci, vi crescono benissimo; sulle isole \u00e8 praticato anche un po' di allevamento del bestiame.\nCalayan \u00e8 la citt\u00e0 maggiore e l'unico porto che effettui regolari servizi di trasporto con Aparri e Manila, ma questo collegamento \u00e8 spesso interrotto tra settembre e febbraio durante la stagione dei tifoni. Tra i prodotti esportati figurano bovini, maiali, capre e legname."}
{"id": "6059006", "revid": "729019", "url": "https://it.wikipedia.org/wiki?curid=6059006", "title": "Caproni Ca.59", "text": "Il Caproni Ca.59 fu un aereo da trasporto passeggeri pentamotore triplano sviluppato dall'azienda aeronautica italiana Caproni nei primi anni venti del XX secolo.\nIl modello, conversione dell'originale Ca.58, costituisce uno dei primi esempi di velivolo italiano caratterizzato dalla possibilit\u00e0 di trasportare un elevato numero di passeggeri su rotte di grande traffico o a lungo raggio.\nTecnica.\nIl modello, di grandi dimensioni, era caratterizzato da una configurazione a doppia trave di coda.\nLa gondola centrale era del tipo \"a valigia\", con struttura interna divisa tra due piani comunicanti tra loro grazie ad una scala interna, dotata di interni di lusso, di un buffet, spazio dedicato alla ristorazione, uno scompartimento bagagli e di una toilette. Sul tetto della cabina inferiore erano collocati i due abitacoli aperti riservati a pilota e meccanico e posteriormente la struttura accoglieva uno dei tre gruppi motoelica in configurazione spingente.\nLa velatura era di tipo triplana, con i piani alari di eguale apertura e tutti dotati di alettoni. Le due travi di coda erano collegate all'intradosso dell'ala mediana, e fungevano da supporto ai due motori in configurazione traente e, posteriormente, all'impennaggio costituito da un largo ed unico piano orizzontale dotato di equilibratore e di due derive dalle forme squadrate.\nIl carrello d'atterraggio era caratterizzato da una coppia di telai che integravano una struttura con due elementi in linea a ruote gemellate mentre posteriormente l'appoggio a velivolo fermo era garantito da appositi pattini collocati all'apice inferiore di un lungo montante collegato ad ognuna delle travi di coda.\nLa propulsione era garantita da cinque motori aeronautici raffreddati a liquido, tre in configurazione spingente e due in configurazione traente. Oltre a quelli gi\u00e0 citati i due rimanenti erano collocati in due gondole esterne alle due travi di coda, per una potenza complessiva di 2\u00a0000 hp."}
{"id": "6059007", "revid": "254059", "url": "https://it.wikipedia.org/wiki?curid=6059007", "title": "Palazzo Ducale di Pastrana", "text": "Il palazzo Ducale di Pastrana \u00e8 un edificio in stile rinascimentale progettato nel XVI secolo dall'architetto Alonso de Covarrubias, ed ubicato a Pastrana (Guadalajara, in Spagna). Venne dichiarato \"Monumento Nacional\" nel 1941 e nel 1966, \"Conjunto Hist\u00f3rico-Art\u00edstico\".\nDescrizione.\nIl palazzo ha pianta quadrata con torri agli angoli e cortile centrale (progettato da Antonio Fern\u00e1ndez Alba). Dispone anche di un giardino terrazzato sul retro. Per vari motivi legali, il palazzo non fu mai ultimato.\nLa facciata \u00e8 in muratura, con pochi ornamenti. Al centro, si distingue per il suo carattere all'italiana e si pu\u00f2 leggere la scritta \"De Mendoza e La Cerda\". All'interno sono conservati cassettoni in stile plateresco e di Covarrubias. I pavimenti sono in piastrelle in stile Toledo moresco e mobili cinesi del XIX secolo decorano la parte inferiore del palazzo, mentre arazzi di Luis Cienfuegos adornano le pareti.\nStoria.\nIl progetto risale al 1541, anno di acquisto della villa di Pastrana da parte di Ana de la Cerda y Castro, divenuta poi Principessa di \u00c9boli. Nel 1581 Ana de Mendoza, principessa di Eboli fu incarcerata nel suo palazzo, dove mor\u00ec assistita da sua figlia minore, Ana de Silva (poi divenuta suora) e da tre cameriere. Nel palazzo \u00e8 ben noto un balcone con grata che si affaccia sulla piazza de la Hora, dove la principessa malinconia si affacciava. Dopo la fuga di Antonio P\u00e9rez nel Regno d'Aragona (1590), Filippo II fece mettere delle sbarre alle porte e alle finestre del palazzo Ducale.\nQuesto palazzo \u00e8 anche il luogo in cui nacque Maria Anna d'Austria, figlia di Maria de Mendoza e Don Giovanni d'Austria.\nNel 1997, l'Universit\u00e0 di Alcal\u00e1 acquist\u00f2, restaur\u00f2 e complet\u00f2 il palazzo su progetto degli architetti Carlos Clemente e Antonio Fern\u00e1ndez Alba."}
{"id": "6059010", "revid": "287204", "url": "https://it.wikipedia.org/wiki?curid=6059010", "title": "Murusraptor", "text": "Murusraptor (il cui nome significa \"ladro del muro\") \u00e8 un genere estinto di dinosauro teropode megaraptora vissuto nel Cretaceo superiore, circa 93-89 milioni di anni fa, in quella che oggi \u00e8 la Formazione Sierra Barrosa, facente parte del Gruppo Neuqu\u00e9n della Patagonia, in Argentina, Sud America. L'unica specie ascritta a questo genere \u00e8 \"M. barrosaensis\", e la specie \u00e8 nota solamente per un singolo esemplare che consiste in un teschio parziali, alcune costole, pelvi parziali, parte di una gamba e altri elementi scheletrici assortiti.\nDescrizione.\nNonostante sia conosciuto solo per resti frammentari, i paleontologi, dallo studio dell'olotipo, hanno stimato che l'esemplare in questione di \"Murusraptor\" era lungo circa 6,4 metri (21 ft), tuttavia si trattava di un esemplare giovane, come indicato dalle suture non saldate della sua scatola cranica; perci\u00f2 sarebbe potuto crescere ancora. Delle analisi dello scheletro, inoltre, hanno rivelato caratteristiche anatomiche sconosciute dei megaraptora, in particolare del cranio e dei fianchi. Un'analisi della parte posteriore del cranio indica inoltre, che come i suoi parenti pi\u00f9 stretti \"Megaraptor\" e \"Australovenator\", anche il \"Murusraptor\" possedeva un muso stretto e allungato. \u00c8 inoltre interessante notare che le costole sacrali sono cave.\nNei loro studi sul fossile, i paleontologi Coria e Currie hanno stabilito diverse autapomorfie in \"Murusraptor\". Il ramo anteriore dell'osso lacrimale \u00e8 pi\u00f9 lungo del ramo discendente ed \u00e8 alto. Nella mandibola, il surangulare mostra un rilievo osso nel suo lato esterno, sotto la scanalatura tra l'apertura surangulare anteriore e la tacca per il ramo superiore posteriore del dentario, contribuendo al giunto lato. Le costole sacrali sono cave e tubolari. L'Ischio \u00e8 breve, e trasversalmente e verticalmente appiattito e un po' allargato. Queste ultime due caratteristiche sono inequivocabili autapomorfie, in quanto sono univoche all'interno di Theropoda.\nInoltre, una combinazione unica di caratteristiche \u00e8 presente anche nella scatola cranica. Il \"processus basipterygoidei\" \u00e8 situato sul lato inferiore anteriore del basisfenoide mentre l'ingresso della profonda depressione del \"basisphenoideus recessus\" \u00e8 diretto obliquamente verso l'alto e verso la parte posteriore. Il basisfenoide mostra un ampio incavo superficiale tra i basilaria tubera e il \"basipterygoidei processus\". Le ossa Chevron sono piuttosto dritte.\nClassificazione.\nIl \"Murusraptor\" \u00e8 un megaraptora, uno di un gruppo di grandi dinosauri predatori la cui esatta classificazione rimane controversa. Una volta che si riteneva che fossero dei dromaeosauridi, ma in seguito la loro classificazione rimane incerta tra chi li considera carnosauri allosauroidi e chi i considera coelurosauri tirannosauroidi. Sebbene Currie e Coria (2016) non si sbilancino nella collocazione di megaraptora in tetanurae, testando sia l'ipotesi allosauroide che quella tirannosauroide, i nuovi dati portati da \"Murusraptor\" aggiungono pi\u00f9 sostegno alla seconda ipotesi rispetto alla prima.\nIl cladogramma di seguito condotto da Coria e Currie (2016). Un altro studio pubblicato nel corso del 2010, ha notato che il teropode australiano \"Rapator\" era un megaraptora estremamente simile ad \"Australovenator\".\nStoria della scoperta.\nNel 2001, Sergio Saldivia, preparatore del Museo Carmen Funes, a nordest di Plaza Huincul, scopr\u00ec nella parete di un canyon lo scheletro di un dinosauro carnivoro, sconosciuto alla scienza. Nel corso dello stesso anno e nel 2002, i resti sono stati preparati e portati al museo.\nNel 2016, \u00e8 stata finalmente descritta la specie tipo \"Murusraptor barrosaensis\", da Rodolfo Anibal Coria e Philip J. Currie. Il nome generico, \"Murusraptor\", \u00e8 una combinazione della parola latina \"murus\" ossia \"muro\", in riferimento alla parete del canyon in cui \u00e8 stato trovato, e \"raptor\" ossia \"ladro\". Il nome specifico, \"barrosaensis\", si riferisce alla provenienza del fossile, ossia la Formazione Sierra Barrosa.\nL'olotipo (MCF-PVPH-411), \u00e8 stato trovato in uno strato della Formazione Sierra Barrossa risalente al Coniaciano. L'olotipo \u00e8 composto da uno scheletro e un teschio parziale, di un individuo immaturo. Gli elementi scheletrici recuperati per questo esemplare di \"Murusraptor\" includono un cranio parziale che consiste in una scatola cranica completa di frontali e parietali, osso lacrimale destro, prefrontale, postorbitale, quadrato, pterigoideo, epipterygoid e ectopterygoid, ben 31 denti, gli elementi posteriori della mascella inferiore destra, dodici vertebre della schiena, l'osso sacro e alcune vertebre della coda, undici costole toraciche, un unico arco haemal o l'osso Chevron, diverse gastralia, un terzo ungueale manuale, l'ileo completo sinistro, parte dell'ileo destro, l'estremit\u00e0 prossimali di entrambe le ossa del pube, estremit\u00e0 distali dell'ischio, la tibia destra e un calcagno.\nPaleopatologia.\nL'esemplare tipo di \"Murusraptor\" mostra gravi segni di infezioni in tutto il lato sinistro della sua scatola cranica. Due segni di denti, inflitte da un altro carnivoro, sono visibili davanti e sotto la cresta nucale. A causa delle infezioni, l'intero lato sinistro dell'occipitale, la parte posteriore della testa, \u00e8 deformata. Anche alcune costole erano infette. Tuttavia, se ci\u00f2 ha contribuito alla morte dell'animale rimane un mistero."}
{"id": "6059011", "revid": "122881322", "url": "https://it.wikipedia.org/wiki?curid=6059011", "title": "Politica dell'Uzbekistan", "text": "La Repubblica dell'Uzbekistan, in base alla costituzione adottata l'8 dicembre 1992, \u00e8 una repubblica presidenziale, unitaria e laica dove il Presidente \u00e8 sia capo di stato, sia capo del governo. Il potere esecutivo spetta al governo, composto dal Presidente, dal Primo ministro e dai ministri. Il potere legislativo \u00e8 detenuto dall'Oliy Majlis, il parlamento bicamerale composto da Senato e Camera legislativa (\"Qonunchilik palatasi\").\nIl potere giudiziario \u00e8 esercitato dalle tre Alte Corti: la \"Corte Suprema\", la \"Corte Costituzionale\" e l\"'Alta Corte Economica\".\nStoria.\nIl Paese \u00e8 stato guidato dalla figura carismatica di Islom Karimov dal 1989, anno in cui \u00e8 stato eletto segretario del Partito Comunista dell'Uzbekistan, fino al 2 settembre 2016, giorno della sua morte. Il 24 marzo 1990 venne eletto presidente della RSS Uzbeka dal Soviet supremo dell'Uzbekistan.\nIl 31 agosto 1991, 10 giorni dopo il putsch di Mosca, Karimov dichiar\u00f2 l'indipendenza della Repubblica dell'Uzbekistan. Il Partito Comunista dell'Uzbekistan cambi\u00f2 nome e divenne il Partito Democratico Popolare dell'Uzbekistan. Il 29 dicembre 1991 si tennero le prime elezioni presidenziali, che Karimov vinse con l'87,1% dei voti.\nIl suo fu un regime personalistico e tradizionalista, basato sul recupero degli antichi costumi e delle tradizioni uzbeke risalenti ai tempi d'oro di Samarcanda, specialmente in occasione degli eventi pi\u00f9 importanti della vita (nascite, matrimoni, funerali), ereditati in particolare dagli antichi Khanato di Khiva ed Emirato di Buchara. Si sono cos\u00ec riaffermati i concetti di clan e di trib\u00f9, che oggi sono alla base della vita sociale uzbeca. Importanti furono le politiche di lotta all'islamismo terrorista, tanto che nel 1993 fece intervenire l'Uzbekistan nella guerra civile nel vicino Tagikistan accanto alla forza multinazionale di pace della CSI. Grazie a queste politiche Karimov ha avuto un notevole successo in politica estera nei rapporti con la Russia e con gli Stati Uniti, a cui ha concesso numerose basi militari nel suo territorio per la guerra in Afghanistan.\nNel dicembre del 1992 entr\u00f2 in vigore la nuova (e attuale) costituzione. Il 25 dicembre 1994 si tennero le prime elezioni parlamentari per eleggere la prima Assemblea Suprema. Fino a quella data il potere legislativo lo esercit\u00f2 il Soviet Supremo, dominato dal Partito Democratico Popolare dell'Uzbekistan.\nNel 1995, a seguito di un referendum popolare vinto col 99,6% dei voti, il primo mandato di Karimov (che sarebbe scaduto l'anno successivo) venne prolungato di 5 anni. Nel 2000 si tennero le seconde elezioni presidenziali, vinte nuovamente da Karimov.\nNel 2002 si tenne un referendum costituzionale dove si proponeva di prolungare la durata del mandato presidenziale da 5 a 7 anni, e l'istituzione del Senato, abolendo il sistema monocamerale. Entrambe le proposte vennero approvate con una larga maggioranza.\nKarimov vinse anche le presidenziali del 2007 e del 2015, violando di fatto il limite costituzionale di due mandati.\nA seguito della morte di Islom Karimov avvenuta il 2 settembre 2016 per emorragia cerebrale, la carica di Presidente venne assegnata \"ad interim\" dal Senato al primo ministro Shavkat Mirziyoyev l'8 settembre successivo, in attesa di nuove elezioni. Alle successive elezioni presidenziali del 4 dicembre 2016 Mirziyoyev fu eletto Presidente con l'88,6% dei voti.\nPresidente e potere esecutivo.\nIl Presidente \u00e8 la pi\u00f9 alta carica dello stato e detiene il potere esecutivo. Nomina il Primo Ministro e il governo, che non dipendono dal sostegno dell'Assemblea Suprema poich\u00e9 in Uzbekistan vige un sistema presidenziale. Ha anche il potere di nominare i membri delle tre corti nazionali (che necessitano per\u00f2 dell'approvazione parlamentare) e i governatori provinciali, e pu\u00f2 sciogliere il parlamento.\nIl Presidente viene eletto con libere elezioni a suffragio universale a doppio turno per una carica di 7 anni, e pu\u00f2 essere eletto per massimo 2 mandati. Inizialmente la costituzione prevedeva che il mandato durasse solo 5 anni; nel 2002, a seguito di un referendum costituzionale, la durata della carica presidenziale \u00e8 stata portata a 7 anni.\nL'attuale Presidente \u00e8 Shavkat Mirziyoyev, in carica dal 14 dicembre 2016 a seguito delle elezioni presidenziali del 4 dicembre precedente; ricopriva gi\u00e0 la carica \"ad interim\" dall'8 settembre 2016. L'attuale Primo ministro \u00e8 Abdulla Aripov, in carica dal 14 dicembre 2016.\nPotere legislativo.\nL'Oliy Majlis (\"Assemblea Suprema\") \u00e8 divisa in due rami:\nDetiene il potere legislativo (un iter legislativo pu\u00f2 essere avviato all'interno del parlamento, dal presidente, da una delle corti, dal procuratore generale o dal governo della Provincia autonoma di Karakalpakstan) e ratifica i trattati internazionali, i decreti presidenziali e gli stati di emergenza. Inoltre approva i membri delle tre corti giudiziarie nominati dal presidente.\nInizialmente il parlamento era monocamerale; Il senato \u00e8 stato istituito con il referendum del 2002.\nPartiti politici.\nI 5 partiti politici riconosciuti dal governo dell'Uzbekistan sono i seguenti:"}
{"id": "6059012", "revid": "757396", "url": "https://it.wikipedia.org/wiki?curid=6059012", "title": "Pallacanestro Cant\u00f9 2016-2017", "text": "Questa voce raccoglie le informazioni riguardanti la Pallacanestro Cant\u00f9 nelle competizioni ufficiali della stagione 2016-17.\nStagione.\nLa stagione 2016-17 della Pallacanestro Cant\u00f9 sponsorizzata Red October e dal 27 febbraio Mia, \u00e8 la 60\u00aa nel massimo campionato italiano di pallacanestro, la Serie A.\nIl 27 giugno la Pallacanestro Cant\u00f9 riceve una wild card per la partecipazione all'Eurocup 2016-2017, dove viene inserita nel girone B insieme a Chimki, Alba Berlino, Bilbao Berri, Lietuvos Rytas e Partizan Belgrado. Tuttavia l'11 luglio, dato lo scontro FIBA-Euroleague e la minaccia da parte della FIP dell'esclusione al campionato di Serie A 2016-2017, la societ\u00e0 brianzola comunica il proprio ritiro dalla competizione. Il suo posto viene preso dal Krasnyj Oktjabr' Volgograd, squadra di propriet\u00e0 del presidente canturino Dmitrij Gerasimenko.\nPer la composizione del roster si decise di confermare la scelta della formula del 5+4+3, con 7 giocatori stranieri (3 non comunitari FIBA e 4 comunitari) e 5 giocatori di formazione italiana.La nuova stagione si apre con una notevole rivoluzione; infatti come allenatore la societ\u00e0 decide di puntare su Rimas Kurtinaitis, mentre per quanto riguarda i giocatori vengonon riconfermati solo Marco Lagan\u00e0 e JaJuan Johnson. Awudu Abass decide di accettare l'offerta dell'Olimpia Milano e il nuovo capitano diventa Craig Callahan. Inoltre il 13 settembre cambia anche l'assetto societario, poich\u00e9 Irina Gerasimenko diventa la nuova presidentessa del club biancobl\u00f9.\nL'inizio in campionato non \u00e8 dei migliori, complice anche l'infortunio al playmaker titolare Zabian Dowdell che viene costretto a stare fermo fino alla fine di dicembre e sostituito in corsa con l'ingaggio di Dominic Waters. All'inizio del campionato la squadra subisce ben sette sconfitte a fronte di sole due vittorie: questo porta la societ\u00e0 a decidere per l'esonero di Rimas Kurtinaitis, sostituito con l'assistente Kyryll Bol'\u0161akov. Inoltre anche i giocatori Romeo Travis e Gani Lawal lasciano la squadra per divergenze tattiche. All'esordio il nuovo coach riesce a vincere il derby, in trasferta, contro la Pallacanestro Varese per 82-92 e a risollevare le posizioni in classifica della squadra biancobl\u00f9. Tuttavia dopo tre sconfitte di fila Kyryll Bol'\u0161akov, il 2 marzo decide di dimettersi dal ruolo di capo allenatore e cos\u00ec viene ingaggiato Carlo Recalcati. Con il nuovo coach arrivano ben tre vittorie di fila che permettono alla squadra biancobl\u00f9 di essere pi\u00f9 vicina all'obbiettivo salvezza, che viene raggiunta nella vittoria casalinga contro Pistoia. Dopo aver raggiunto questo traguardo, Cant\u00f9 finisce la stagione con tre sconfitte di fila e al quattordicesimo posto in campionato.\nOrganigramma societario.\n\"Aggiornato al 30 novembre 2016.\"\nRoster.\n\"Aggiornato al 19 gennaio 2017.\"\nStatistiche.\nStatistiche di squadra.\n\"Aggiornate al 3 maggio 2017.\"\nStatistiche dei giocatori.\nIn campionato.\n\"Aggiornate al 3 maggio 2017.\""}
{"id": "6059022", "revid": "1342115", "url": "https://it.wikipedia.org/wiki?curid=6059022", "title": "Riccardo Fabbri", "text": "Biografia.\nMilita fin da giovanissimo nel movimento Giustizia e Libert\u00e0, venendo pi\u00f9 volte arrestato dalla polizia fascista. Dopo l'armistizio dell'8 settembre 1943, partecipa alla Guerra di Liberazione a Roma. Catturato e seviziato dai repubblichini, rimane invalido per il resto della vita. \nDopo la Liberazione, contribuisce alla rinascita della Camera del Lavoro di Roma. Membro della direzione nazionale del Partito d'Azione, quando nel 1947 esso si scioglie aderisce al Partito Socialista Italiano, con il quale viene eletto consigliere comunale di Roma. Nel 1958 \u00e8 nominato segretario generale della Federazione dei Postelegrafonici della CGIL.\nNello stesso anno \u00e8 eletto alla Camera dei deputati con il PSI, venendo poi riconfermato alle elezioni del 1963 e restando in carica fino alla morte, sopraggiunta a 47 anni nell'ottobre del 1967."}
{"id": "6059034", "revid": "729019", "url": "https://it.wikipedia.org/wiki?curid=6059034", "title": "Emanuele Chiabrera Castelli", "text": "Biografia.\nNacque ad Acqui il 1 luglio 1814, figlio terzogenito dell'avvocato Clemente e di Martia Ottavia Gaioli di Molare. Nel 1832, non riuscendo ad essere ammesso a frequentare la Regia Scuola Militare di Torino, si arruol\u00f2 volontario nell'Armata Sarda, assegnato alla Brigata \"Savona\", e congedandosi con il grado di sergente. Richiamato in servizio attivo consegu\u00ec nel 1836 il grado di sottotenente, venendo promosso tenente nel 1845.\nUfficiale nel 4\u00ba Reggimento fanteria della Brigata \"Piemonte\" combatte durante la prima guerra d'indipendenza, distinguendosi a Pastrengo, Peschiera, Colmasino, Cavaion Veronese, Goito, Sommacampagna e Novara. Al termine del conflitto risultava decorato con due Medaglie d'argento e due di bronzo al valor militare.\nNel 1850 pass\u00f2 in forza al corpo dei bersaglieri, distinguendosi poi, con il grado di capitano, durante la Guerra di Crimea dove partecip\u00f2 alla battaglia della Cernaia venendo ferito. Promosso maggiore per merito di guerra viene decorato con la Legion d'onore dall'Imperatore Napoleone III e con una medaglia dalla Regina Vittoria.\nAl comand\u00f2 del 7\u00ba Battaglione bersaglieri di stanza a Chivasso combatte durante la seconda guerra d'indipendenza, distinguendosi a Palestro dove fu promosso \u201csul campo\u201d al grado di tenente colonnello.\nNel 1860 prese parte alla spedizione nelle Marche e nell'Umbria che portarono all'annessione al Regno d'Italia di quelle due regioni, e promosso maggiore generale il 18 dicembre 1860 raggiunse quindi Messina, in Sicilia, alla testa della Brigata \"Pistoia\" (35\u00ba e 36\u00ba Reggimento). Prese parte alla capitolazione della piazzaforte di Messina e poi alla repressione del brigantaggio tanto da venire decorato con la Croce di Commendatore dell'Ordine militare di Savoia.\nPromosso tenente generale nel 1864, assunse il comando della Divisione militare di Ancona, ricevendo da Vittorio Emanuele II il titolo ereditario di Conte e l'incarico di Aiutante di campo di S.M. il Re.\nNel 1866 prese parte alla Terza guerra d'indipendenza al comando della 14\u00aa Divisione, ma la sua unit\u00e0 fu scarsamente impiegata. Lasciato il servizio attivo nel 1874 prese parte alla vita politica della sua citt\u00e0 natale, entrando in consiglio comunale dove rimase fino al compimento del suo novantaduesimo anno di vita, quando si ritir\u00f2 definitivamente a vita privata.\nMor\u00ec ad Acqui il 21 aprile 1909 lasciando la moglie Pierina Mazza e i figli Gabriele, Cesare e Maria. Il giorno successivo alla sua scomparsa il consiglio comunale gli intitol\u00f2 una via."}
{"id": "6059037", "revid": "775372", "url": "https://it.wikipedia.org/wiki?curid=6059037", "title": "Alessandro Butt\u00e8", "text": ""}
{"id": "6059038", "revid": "170423", "url": "https://it.wikipedia.org/wiki?curid=6059038", "title": "Vicky Holland", "text": ""}
{"id": "6059039", "revid": "520814", "url": "https://it.wikipedia.org/wiki?curid=6059039", "title": "Pape Diamanka", "text": ""}
{"id": "6059040", "revid": "6923", "url": "https://it.wikipedia.org/wiki?curid=6059040", "title": "Gaetano Benedetti", "text": "Biografia.\nSi laurea in Medicina e Chirurgia all\u2019Universit\u00e0 degli Studi di Catania, divenendo assistente alla clinica universitaria di malattie nervose e mentali. Nel 1947 decide di recarsi in Svizzera, specializzandosi a Zurigo in Psichiatria presso la celebre Clinica Burgh\u00f6lzli guidata da Manfred Bleuler. \nIn questo contesto, prosegue la formazione psichiatrica e psicoterapeutica incontrando e lavorando accanto a Medard Boss, Ludwig Binswanger, Marguerite Sechehaye, Christian M\u00fcller, Carl Gustav Jung. Contemporaneamente, prosegue la formazione in Psicoanalisi prima con Rudolf Brun e successivamente con Gustav Bally.\nDocente di Igiene mentale all\u2019Universit\u00e0 di Basilea dal 1956 al 1985 e direttore del servizio di Psicoterapia del dipartimento psichiatrico, ha lavorato per quasi cinquant\u2019anni come psicoterapeuta, psicoanalista e supervisore.\nUnitamente alla pratica psicoanalitica classica, Benedetti si \u00e8 dedicato allo studio e alla psicoterapia delle psicosi. Influenzato dalla psicoanalisi freudiana, dalle correnti fenomenologiche e dalla filosofia esistenziale, ha interpretato l\u2019esperienza psicotica principalmente come una profonda lacerazione del senso di s\u00e9 nell'incontro con l\u2019altro. Anche il delirio e l\u2019allucinazione, lungi dall\u2019essere una semplice bizzarria da eliminare, sono visti come aspetti enigmatici ma significativi dell\u2019identit\u00e0 personale che l\u2019incontro psicoterapeutico interpella. In questo senso, Benedetti vedeva nella psicoterapia una sfida esistenziale (tra paziente e analista) volta a dare voce e senso ai drammi della non-esistenza dell\u2019esperienza psicotica.\nL\u2019interesse per la psicoanalisi e per la psicoterapia delle psicosi lo vede impegnato in numerose attivit\u00e0 di docenza anche in Italia, dove a partire dalla met\u00e0 degli anni sessanta viene spesso chiamato come docente e supervisore.\nL\u2019intensa attivit\u00e0 clinica, di docenza e di supervisione trova espressione e riconoscimento prima nel Gruppo di Psicoterapia e Scienze Umane (da cui prender\u00e0 vita l\u2019omonima rivista Psicoterapia e Scienze Umane fondata da Pier Francesco Galli) e poco dopo, con Johannes Cremerius, nell\u2019Istituto di Psicoanalisi di Milano, che si costituisce poi come \"Scuola di Psicoterapia Psicoanalitica\" (SPP) e \"Associazione di Studi Psicoanalitici\" (ASP), facenti parte dell\u2019\"International Federation of Psychoanalytic Society\" (IFPS).\nSul piano intellettuale, insieme a Pier Francesco Galli, agli inizi degli anni \u201960 Benedetti fu promotore di un\u2019importante azione di aggiornamento culturale, preoccupandosi di introdurre negli ambienti specialistici italiani le conoscenze psicoanalitiche con l'azione editoriale Feltrinelli \"Biblioteca di Psichiatria e Psicologia clinica\". In quel periodo, si registrava un ritardo culturale significativo rispetto agli studi psicoanalitici internazionali: per dare un\u2019idea dell\u2019arretratezza, basti ricordare come il progetto di tradurre l\u2019opera omnia di S. Freud pot\u00e9 essere avviato soltanto nel 1966 per concludersi solo nel 1980 grazie all\u2019imponente lavoro di Cesare Musatti. In tutto questo lasso di tempo, tuttavia, in ambito internazionale il pensiero psicoanalitico aveva continuato a svilupparsi, proponendo ulteriori modelli, prospettive e paradigmi. Fu grazie all\u2019iniziativa di P. F. Galli e alla partecipazione di G. Benedetti che molte opere di psicoanalisi successive a Freud poterono essere introdotte in Italia, contribuendo cos\u00ec a colmare le lacune e l\u2019arretratezza cui la psicoanalisi italiana rischiava di essere esposta sul piano clinico e socio-culturale."}
{"id": "6059041", "revid": "520814", "url": "https://it.wikipedia.org/wiki?curid=6059041", "title": "Javi Ros", "text": ""}
{"id": "6059043", "revid": "520814", "url": "https://it.wikipedia.org/wiki?curid=6059043", "title": "Aria Hasegawa", "text": ""}
{"id": "6059044", "revid": "1310927", "url": "https://it.wikipedia.org/wiki?curid=6059044", "title": "Real Zaragoza 2015-2016", "text": "Questa voce raccoglie le informazioni riguardanti il Real Zaragoza nelle competizioni ufficiali della stagione 2015-2016.\nStagione.\nIl 20 dicembre l'allenatore Ranko Popovi\u0107 viene esonerato. Il 27 dicembre viene ingaggiato lo spagnolo Llu\u00eds Carreras.\nIl club aragonese termina il campionato all'ottavo posto. Manca l'accesso ai play-off per la promozione perdendo all'ultima giornata per 6-2 in casa dell'UE Llagostera.\nIn Coppa del Re, il Real Zaragoza viene eliminato al primo turno dal Llagostera."}
{"id": "6059045", "revid": "22475", "url": "https://it.wikipedia.org/wiki?curid=6059045", "title": "Feng Shanshan", "text": "Carriera.\n\u00c8 stata la prima golfista cinese a divenire membro del LPGA Tour, competizione alla quale si \u00e8 unita nel 2008 e dove vanta quattro vittorie, incluso un trionfo al LPGA Championship 2012, un titolo major, il che l'ha resa la prima cinese, uomo o donna, a vincere un titolo major.\nDal 17 al 20 agosto ha preso parte al torneo di golf femminile dei Giochi olimpici di , disputatosi presso il campo da golf della Reserva de Marapendi, nella zona Barra da Tijuca, aggiudicandosi la medaglia di bronzo."}
{"id": "6059047", "revid": "348618", "url": "https://it.wikipedia.org/wiki?curid=6059047", "title": "Shanshan Feng", "text": ""}
{"id": "6059048", "revid": "446353", "url": "https://it.wikipedia.org/wiki?curid=6059048", "title": "Cabez\u00f3n", "text": ""}
{"id": "6059051", "revid": "287204", "url": "https://it.wikipedia.org/wiki?curid=6059051", "title": "Cabezon", "text": ""}
{"id": "6059053", "revid": "767487", "url": "https://it.wikipedia.org/wiki?curid=6059053", "title": "Oltre Mombasa", "text": "Oltre Mombasa (\"Beyond Mombasa\") \u00e8 un film del 1956 diretto da George Marshall in Technicolor.\nTrama.\nMatt Campbell arriva in Kenya quando il fratello \u00e8 dato per disperso. Un tale di nome Ralph Hoyt gli dice che George \u00e8 stato ucciso dai membri della setta degli Uomini Leopardo. Matt viene presentato alla nipote di Hoyt, Ann Wilson, un'antropologa, che \u00e8 perplessa sulla riluttanza di Matt a recarsi a Mombasa per il funerale del fratello.\nMatt incontra anche il cacciatore di caccia grossa Gil Rossi, che aveva aiutato George a trovare una buona miniera di uranio. Hoyt sostiene che la miniera non esiste.\nLa salma di George \u00e8 stata cremata ma egli aveva trovato una mappa. Viene formata una spedizione, guidata da Ketimi e altri membri di una trib\u00f9 locale, per andare oltre Mombasa. Un'esperienza condivisa durante una carica di ippopotami avvicina Matt e Ann, mentre Gil viene quasi ucciso da un alligatore prima che Hastings l'uccida con una fucilata.\nUomini di una trib\u00f9 vestiti da leopardo attaccano Hastings quella notte, mentre Ketimi viene ucciso da una freccia avvelenata. Avvistato il pozzo della miniera, Elliot, Matt e Ann vi discendono. Ann scopre con orrore che Hoyt, suo zio, ha ucciso Gil con un colpo di rivoltella. Hoyt confessa di aver ucciso Ketimi e di aver pagato alcuni nativi affinch\u00e9 si travestissero da mitici uomini-leopardo.\nMatt e Ann stanno per diventare le prossime vittime, ma i compagni di trib\u00f9 di Ketimi ricompaiono e compiono la loro vendetta.\nColonna sonora.\nIl motivo conduttore del film, dal titolo omonimo, \u00e8 un brano per tromba solista, suonato da Eddie Calvert."}
{"id": "6059055", "revid": "520814", "url": "https://it.wikipedia.org/wiki?curid=6059055", "title": "Paco Monta\u00f1\u00e9s", "text": ""}
{"id": "6059066", "revid": "762947", "url": "https://it.wikipedia.org/wiki?curid=6059066", "title": "Teatro Reale Drammatico", "text": "Il Teatro Reale Drammatico (, colloquialmente \"Dramaten\") \u00e8 il teatro nazionale svedese per \"il dramma parlato\", fondato nel 1788. Circa un migliaio di spettacoli sono messi su in un anno in otto palcoscenici che funzionano nel teatro.\nFin dal 1908 il teatro \u00e8 stato nella sua attuale collocazione in un edificio in stile Art Nouveau a Nybroplan, Stoccolma. Il teatro fu costruito dall'architetto Fredrik Lilljekvist. Artisti famosi come Carl Milles e Carl Larsson furono coinvolti nella realizzazione delle decorazioni e alcune delle decorazioni interne sono state fatte dal Principe Eugenio.\nLa scuola di recitazione del teatro, \"Dramatens elevskola\", ha prodotto molti attori e registi che sarebbero diventati famosi, tra cui Gustaf Molander (che ha anche insegnato l\u00ec), Alf Sj\u00f6berg, Greta Garbo, Vera Schmiterl\u00f6w, Signe Hasso, Ingrid Bergman, Gunnar Bj\u00f6rnstrand, Max von Sydow, e Bibi Andersson. La scuola fu scorporata come istituzione separata nel 1967 (vedi Accademia Nazionale Svedese di Mimo e Recitazione).\nStoria.\nXVII e XVIII secoli.\nIl primo teatro svedese apr\u00ec nel Bollhuset e Lejonkulan nel 1667 e fu impiegato esclusivamente dalle compagnie straniere. Anche se le commedie a volte erano aperte al pubblico, rimase pi\u00f9 o meno un teatro di corte. La prima commedia svedese, \"Den Svenska Spr\u00e4tth\u00f6ken\", fu messa in scena nel 1737 dalla prima compagnia teatrale svedese. Il teatro svedese fu chiuso come teatro reale dalla regina Luisa Ulrica di Prussia dopo la stagione 1753-1754 e fu dato ad una compagnia francese. Nel 1773 re Gustavo III licenzi\u00f2 la compagnia francese e incoraggi\u00f2 i talenti naturali svedesi e quindi fu fondata l'Opera Reale Svedese nel Bollhuset. Fu fondato nello stesso edificio nel 1787 un teatro per il dramma parlato, ma non doveva durare a lungo. Nel 1788 il direttore abbandon\u00f2 il paese per sfuggire ai creditori, cos\u00ec gli attori formarono una compagnia chiedendo la protezione del re, cosa che port\u00f2 alla costituzione del teatro nazionale.\nIl Teatro Nazionale Svedese per l'arte drammatica (il dramma recitato) fu creato da Re Gustavo III nel 1788. Fu allora che il Teatro Reale (Kungliga Teatern) di Svezia fu ufficialmente diviso in due parti e il Teatro Reale (oggi conosciuto come l'Opera reale svedese) divent\u00f2 da allora in poi solo un teatro d'opera. Per il dramma parlato fu costruito appositamente un nuovo teatro, chiamato Kungliga Dramatiska Teatern (Teatro Reale Drammatico), per distinguerlo dal Teatro Reale (il teatro d'opera).\nIl re divenne il direttore formale e colloc\u00f2 il teatro sotto la protezione reale, stabilendo che doveva essere governato dagli stessi attori a votazione ogni quattordicesimo giorno, sotto la supervisione della Reale Accademia delle Arti svedese. Questa regola risult\u00f2 abbastanza caotica e la votazione viene descritta come capricciosa e umorale; finch\u00e9 nel 1803 gli attori stessi chiesero che questo sistema venisse sostituito da un direttore.\nIl Teatro Reale Drammatico si trovava nella vecchia sede a Bollhuset durante i suoi primi anni, ma nel 1792 fu deciso che il vecchio edificio dovesse essere abbattuto e il 1\u00ba novembre 1793 il teatro fu inaugurato nel Palazzo di Makal\u00f6s, chiamato anche Arsenalen, dove il teatro fu costruito per i prossimi trent'anni; ora veniva spesso comunemente chiamato il Teatro Arsenale. Nel 1798 i teatri drammatici e di opera di Stoccolma erano uniti da un monopolio reale, e i \"Due Palcoscenici\" governarono incontestati sulla citt\u00e0 per oltre quarant'anni.\nXIX e XX secoli.\nNel 1825 il vecchio Palazzo sede del teatro prese fuoco e bruci\u00f2 nel bel mezzo di una rappresentazione. Il teatro ora si trova nello stesso edificio dell'Opera, una sistemazione che \u00e8 durata per quasi quarant'anni.\nLa met\u00e0 del XIX secolo signific\u00f2 grandi cambiamenti sia all'interno che all'esterno del teatro. Nel 1834 gli attori, infuriati da un nuovo sistema che aveva sostituito la loro percentuale sul reddito del teatro con uno stipendio fisso, scesero in sciopero, sapendo che avevano avuto successo con una simile azione nei confronti di un direttore impopolare, nel 1828. Questa volta, per\u00f2, lo sciopero fu interrotto dal governo, che diede ad alcuni di loro un aumento di stipendio e si liber\u00f2 degli altri mandandoli in pensione anticipatamente. Gli attori disoccupati fondarono una compagnia teatrale che si esib\u00ec in tutta la citt\u00e0 e nel 1842 il monopolio del teatro era rotto e un secondo teatro fu fondato a Stoccolma; dal 1850 ci sono stati diversi teatri nella citt\u00e0, e il Teatro reale drammatico speriment\u00f2 una forte concorrenza, soprattutto dallo Svenska Teatern (Teatro Svedese).\nC'erano molte critiche circa la condivisione delle sedi tra l'opera e il teatro, poich\u00e9 i locali dell'Opera erano costruiti per il canto e considerati non idonei per il dramma parlato. Nel 1863 il teatro reale drammatico acquist\u00f2 i locali di un vecchio teatro rivale, il Mindre Teatern, e trasfer\u00ec qui il teatro. Qui il teatro reale drammatico \u00e8 rimasto fino al 1907 e fu qui che sono stati eseguiti nuovi drammi del XIX secolo: le commedie d'avanguardia di Ibsen e Chekov, cos\u00ec come ultime opere drammatiche di August Strindberg, per esempio \"Fino a Damasco\" (a Damasco).\nAll'inizio del XX secolo, il teatro era fatiscente e in disperato bisogno di ristrutturazione e un palcoscenico pi\u00f9 moderno e funzionale. Dal 1880 la i teatri nazionali avevano sofferto la concorrenza agguerrita da diversi nuovi teatri privati a Stoccolma, in particolare il Teatern Svenska (Teatro Svedese), che \u00e8 stato gestito dalla personalit\u00e0 carismatica in ambito teatrale di Albert Ranft.\nMolti degli allestimenti svedesi originali delle opere di Ibsen erano stati prodotti presso il Teatro Svedese anzich\u00e9 in quello nazionale, cos\u00ec come le nuove opere drammatiche tedesche e francesi ed il teatro nazionale era al tempo stesso accusato di essere vecchio, polveroso e sovraffollato. Ci fu un vivace dibattito sulla stampa sul tema della ristrutturazione del teatro nazionale a Kungstr\u00e4dg\u00e5rden. furono proposti molti tipi diversi di restauro, ma il Re Oscar II non era soddisfatto di nessuno dei suggerimenti. Al contrario fu deciso presto di abbattere completamente il vecchio edificio del teatro e di costruirne uno nuovo, pi\u00f9 grande, pi\u00f9 fresco e pi\u00f9 moderno in una posizione pi\u00f9 adatta. Dal 1850 in poi, Stoccolma come citt\u00e0 e come capitale definitiva della Svezia era cambiata notevolmente ed anche il suo centro. Nel 1881, il Teatro Reale drammatico, che fino ad allora era stato finanziato dalla corte reale, che aveva dato agli attori lo status di personale di corte, fu separato dalla corte e dalla famiglia reale e fece un teatro di stato, che fu completato nel 1888.\nLa nuova sede, che finalmente fu scelta per il nuovo Teatro drammatico reale Nybroplan era pi\u00f9 vicina a quello che poi divent\u00f2 il cuore di Stoccolma ed era un'ottima posizione sul lungomare. Fredrik Lilljekvist fu nominato architetto capo, e il 18 febbraio 1908 la nuova struttura del teatro del palcoscenico nazionale in Nybroplan apr\u00ec con la nuova commedia di Strindberg M\u00e4ster Olof. Questo edificio \u00e8 l'attuale Teatro drammatico reale. Qui i leggendari registi teatrali, i fratelli Olof e Gustaf Molander, Alf Sj\u00f6berg, Ingmar Bergman e formarono il teatro svedese e hanno contribuito alla formazione della storia del teatro in Svezia con le loro rappresentazioni del XX secolo.\nPalcoscenici.\nIl teatro drammatico attualmente ospita otto palcoscenici:\nAmministratori delegati.\n\"del Teatro Reale Drammatico (Dramaten):\"\n\"del vecchio Teatro Reale Drammatico:\""}
{"id": "6059068", "revid": "599013", "url": "https://it.wikipedia.org/wiki?curid=6059068", "title": "Maximiliano Ugg\u00e8", "text": "Biografia.\nNasce a Treviglio il 24 settembre 1991 da padre italiano e da madre russa o ucraina a seconda delle fonti.\n\u00c8 tifoso dell'Atalanta.\nCaratteristiche tecniche.\n\u00c8 un difensore centrale che all'occorrenza pu\u00f2 essere anche schierato come terzino. Forte fisicamente e abile nel gioco aereo.\nCarriera.\nClub.\nInizia la carriera nel settore giovanile dell', iniziando dai pulcini arrivando fino agli allievi nazionali, categoria in cui vince anche lo scudetto nella stagione 2007-2008. L'anno successivo viene mandato in prestito alla mentre per la stagione 2009-2010 si accasa al .\nDopo due stagioni in Brianza e una stagione in Serie D, in prestito al , nel 2013 si accasa ai lituani del . Durante il corso della stagione esordisce anche nelle coppe europee, giocando il preliminare di Europa League contro i macedoni del Turnovo, venendo eliminato ai calci di rigore. Durante il triennio lituano viene nominato vice-capitano e chiude la propria esperienza con 104 presenze complessive condite da dodici gol.\nNel febbraio 2016 si accasa in Estonia, al , ritrovando l'ex compagno di squadra ai tempi dell'Inter, Damiano Quintieri. Con la squadra estone torna a calcare campi europei raggiungendo il terzo turno preliminare dell'Europa League 2016-2017 venendo tuttavia eliminato dai turchi dell'Osmanl\u0131spor. Realizza una rete anche nella gara di ritorno del primo turno delle qualificazioni per la Champions League 2019-2020 contro lo , rete che sblocca il match terminato 2-1 per gli estoni.\nNell'agosto 2019, dopo sette anni torna in Italia, trasferendosi al Gozzano, club militante in Serie C. Il 30 luglio 2020 viene tesserato dal , con cui firma un contratto annuale.\nIl 22 giugno 2021 fa ritorno in Estonia, legandosi con un annuale al .\nNazionale.\nNel 2011 ha giocato tre partite con la Nazionale Under-20.\nStatistiche.\nPresenze e reti nei club.\n\"Statistiche aggiornate al 5 dicembre 2021.\""}
{"id": "6059085", "revid": "62004", "url": "https://it.wikipedia.org/wiki?curid=6059085", "title": "Jenny Rissveds", "text": "Carriera.\nDopo buoni risultati colti nella categoria Juniores (spicca il titolo europeo 2012 di cross country), nella stagione 2013, la prima con il team Scott di Thomas Frischknecht, Rissveds vince due prove di Coppa del mondo di cross country eliminator e il titolo europeo di specialit\u00e0 a Berna. Nel 2015 si aggiudica tutte e sei le prove di Coppa del mondo Under-23 di cross country e la classifica finale della manifestazione; in stagione \u00e8 anche bronzo di specialit\u00e0 ai campionati del mondo di Vallnord.\nIl 3 luglio 2016 diventa campionessa del mondo di cross country Under-23 nella rassegna iridata di Nov\u00e9 M\u011bsto na Morav\u011b. Il 20 agosto subito seguente vince la gara di cross country ai Giochi olimpici di Rio de Janeiro, imponendosi per distacco su Maja W\u0142oszczowska e Catharine Pendrel; diventa cos\u00ec, appena ventiduenne, la pi\u00f9 giovane medaglia d'oro olimpica di specialit\u00e0.\nDopo il titolo olimpico affronta un periodo di depressione, e nelle stagioni 2017 e 2018 \u00e8 sostanzialmente inattiva. Torna alle gare nel 2019 con una nuova squadra, il Team 31 fornito Specialized: durante l'anno ottiene due successi in Coppa del mondo, uno nel cross country e uno nella versione Short track.\nNel 2021 torna ai Giochi olimpici, a Tokyo, classificandosi quattordicesima nella prova di cross country vinta da Jolanda Neff; in stagione \u00e8 anche terza in Coppa del mondo di specialit\u00e0."}
{"id": "6059088", "revid": "486946", "url": "https://it.wikipedia.org/wiki?curid=6059088", "title": "Caccia all'alce", "text": ""}
{"id": "6059091", "revid": "295403", "url": "https://it.wikipedia.org/wiki?curid=6059091", "title": "Manic de Montr\u00e9al", "text": ""}
{"id": "6059094", "revid": "701660", "url": "https://it.wikipedia.org/wiki?curid=6059094", "title": "Djoser in calcare (JE 49158)", "text": "La statua di Djoser in calcare (JE 49158) \u00e8 un'antica statua egizia raffigurante l'importante faraone Djoser (ca. 2680 - 2660), della III dinastia. Fu rinvenuta nel complesso funerario di Djoser a Saqqara, nel 1924/1925, e si trova al Museo egizio del Cairo, con la sigla d'inventario \"JE 49158\".\nL'importanza della statua, al di l\u00e0 dell'elevata qualit\u00e0 artistica, risiede nell'essere, probabilmente, la pi\u00f9 antica a grandezza naturale di un faraone mai realizzata, e anche la prima del genere in un contesto funerario.\nScolpita nella pietra calcarea, fu coperta di gesso bianco e dipinta. Il faraone compare assiso su di un alto trono, in una posa tipica del periodo arcaico dell'Egitto; \u00e8 avvolto nel mantello bianco della festa giubilare \"sed\" (con la quale il Paese celebrava un magico ringiovanimento del sovrano a partire dal suo 30\u00ba anno di regno) e reca un'imponente parrucca nera e striata sormontata dal copricapo reale \"nemes\"; una barba cerimoniale posticcia, danneggiata, aderisce al suo mento; il viso \u00e8 rasato a eccezione di un paio di sottilissimi baffi. Gli occhi infossati erano originariamente di materiale vetroso incastonato, in seguito scomparso lasciando le orbite vuote: ciononostante, Djoser conserva uno sguardo ieratico e distante. Il volto \u00e8 animato dalla piega leggermente sdegnosa della bocca, che enfatizza la distanza ideologica fra il sovrano e il popolo. Sul piedistallo \u00e8 inscritto il nome d'Horo del faraone, \"Netyerikhet\".\nLa statua fu rinvenuta nel 1924/1925 in una cappella inaccessibile presso il lato settentrionale della Piramide di Djoser, a sua volta nel pi\u00f9 grande complesso funerario del faraone (la pi\u00f9 antica costruzione a carattere monumentale della storia a venire realizzata tramite conci). La cappella, denominata \"serdab\" (in arabo \"cantina\"), aveva due \"finestre\" (in realt\u00e0 due piccoli fori) sulla facciata per consentire allo spirito di Djoser di \"guardare\" al di fuori della piramide e venire a conoscenza delle offerte recategli di volta in volta."}
{"id": "6059096", "revid": "2182618", "url": "https://it.wikipedia.org/wiki?curid=6059096", "title": "Pesci Combattenti (azienda)", "text": "Pesci Combattenti \u00e8 una casa di produzione indipendente fondata da Cristiana Mastropietro, Riccardo Mastropietro e Giulio Testa.\nProduzione.\nTra le produzioni pi\u00f9 note: \"Unti e bisunti\" che ha scoperto il personaggio di Chef Rubio (DMAX); \"Io &amp; George\" (Rai3) e \"Il pranzo di Mos\u00e8\" (Real Time), entrambi con la scrittrice Simonetta Agnello Hornby; \"Le ragazze del '46\" (Rai3), dedicato ai 70 anni dalla conquista del diritto di voto da parte delle donne in Italia, in onda nell'ambito delle celebrazioni della Festa della Repubblica del 2 giugno. Ha inoltre co-prodotto Selfie - Le cose cambiano insieme alla Fascino PGT."}
{"id": "6059099", "revid": "767487", "url": "https://it.wikipedia.org/wiki?curid=6059099", "title": "Won Yun-Jong", "text": ""}
{"id": "6059101", "revid": "767487", "url": "https://it.wikipedia.org/wiki?curid=6059101", "title": "Seo Young-Woo", "text": ""}
{"id": "6059103", "revid": "4193", "url": "https://it.wikipedia.org/wiki?curid=6059103", "title": "Badminton ai Giochi della XXXI Olimpiade - Singolo femminile", "text": "Le gare del singolare femminile di badminton delle Olimpiadi 2016 si sono tenute dall'11 al 19 agosto al Riocentro.\nFormato.\nLe gare iniziano con un turno preliminare: gli atleti sono divisi in gruppi e ognuno sfida gli avversari del gruppo. I 16 vincitori accedono alla fase a eliminazione diretta."}
{"id": "6059104", "revid": "767487", "url": "https://it.wikipedia.org/wiki?curid=6059104", "title": "Lim Kye-Sook", "text": ""}
{"id": "6059109", "revid": "247222", "url": "https://it.wikipedia.org/wiki?curid=6059109", "title": "Alan Van Sprang", "text": ""}
{"id": "6059112", "revid": "174925", "url": "https://it.wikipedia.org/wiki?curid=6059112", "title": "Terma", "text": "Con il termine tibetano terma (scrittura tibetana: \u0f42\u0f4f\u0f7a\u0f62\u0f0b\u0f58\u0f0b, Wylie: \"gter-ma\", lett. \"Tesoro nascosto\") si indicano in quella lingua dei testi, quindi degli insegnamenti, o ancora degli oggetti cultuali quali statue o strumenti rituali, nascosti in un dato periodo storico all'interno di caverne, laghi, valli, rocce, colonne di un monastero, per essere riscoperti al momento dovuto e quindi divulgati per il bene degli esseri viventi.\nQuesta credenza, e il relativo termine che la indica, \"gter-ma\", attiene essenzialmente a due sistemi religiosi tibetani: la tradizione buddhista detta \"rnying-ma\" (\u0f62\u0f99\u0f72\u0f44\u0f0b\u0f58\u0f0b, \"Antica\") e la tradizione non buddhista detta \"Bon\" ( \u0f56\u0f7c\u0f53).\nI \"gter-ma\" nella tradizione \"rnying-ma\".\nAll'interno di questa tradizione buddhista, i \"gter-ma\" risalirebbero al maestro e taumaturgo dell'VIII secolo, originario della U\u1e0d\u1e0diy\u0101na, Padmasambhava (\u0f54\u0f51\u0fa8\u0f0b\u0f60\u0f56\u0fb1\u0f74\u0f44\u0f0b\u0f42\u0f53\u0f66\u0f0d, Padma \u2019byung gnas) il quale, giunto in Tibet, vi insedier\u00e0 gli insegnamenti relativi ai \"Tantra\". Secondo questa tradizione, Padmasambhava prevedendo la persecuzione anti-buddhista ordinata dal re Glang Dar-ma (\u0f42\u0fb3\u0f44\u0f0b\u0f51\u0f62\u0f0b\u0f58, Langdarma, regno: 836-842) nel IX secolo, avrebbe deliberatamente nascosto in diversi luoghi segreti, aiutato in questo dai suoi discepoli tra cui spicca la figura della principessa Ye shes mtsho rgyal (\u0f61\u0f7a\u0f0b\u0f64\u0f7a\u0f66\u0f0b\u0f58\u0f5a\u0f7c\u0f0b\u0f62\u0f92\u0fb1\u0f63, Yeshe Tsogyal), molti insegnamenti affinch\u00e9 non andassero perduti.\nIn questo contesto tradizionale i \"gter-ma\" vengono suddivisi in:"}
{"id": "6059113", "revid": "76261", "url": "https://it.wikipedia.org/wiki?curid=6059113", "title": "Fontego dei Tedeschi", "text": ""}
{"id": "6059115", "revid": "76261", "url": "https://it.wikipedia.org/wiki?curid=6059115", "title": "Fontego dei Turchi", "text": ""}
{"id": "6059122", "revid": "1186766", "url": "https://it.wikipedia.org/wiki?curid=6059122", "title": "Balena dal becco della Nuova Zelanda", "text": ""}
{"id": "6059124", "revid": "1186766", "url": "https://it.wikipedia.org/wiki?curid=6059124", "title": "Balena dai denti obliqui", "text": ""}
{"id": "6059126", "revid": "62004", "url": "https://it.wikipedia.org/wiki?curid=6059126", "title": "Maja W\u0142oszczowska", "text": "Carriera.\nIl 20 agosto 2016 conclude al secondo posto la gara di cross country femminile ai Giochi olimpici di Rio de Janeiro."}
{"id": "6059140", "revid": "1851848", "url": "https://it.wikipedia.org/wiki?curid=6059140", "title": "Catharine Pendrel", "text": "Carriera.\nIl 20 agosto 2016 conclude al terzo posto la gara di cross country femminile ai Giochi olimpici di Rio de Janeiro. Il 4 settembre, dopo la sesta e ultima prova della stagione a Vallnord, si aggiudica per la terza volta la Coppa del mondo di cross country."}
{"id": "6059141", "revid": "154059", "url": "https://it.wikipedia.org/wiki?curid=6059141", "title": "Cratone nordamericano", "text": ""}
{"id": "6059143", "revid": "154059", "url": "https://it.wikipedia.org/wiki?curid=6059143", "title": "Cratone nord-americano", "text": ""}
{"id": "6059149", "revid": "439868", "url": "https://it.wikipedia.org/wiki?curid=6059149", "title": "Castel del Grifo", "text": ""}
{"id": "6059155", "revid": "124662413", "url": "https://it.wikipedia.org/wiki?curid=6059155", "title": "Metallo (album)", "text": "Metallo \u00e8 un album del gruppo musicale italiano I Cugini di Campagna. Si tratta del loro ultimo lavoro pubblicato dall'etichetta discografica Pull e distribuito dalla Fonit Cetra nel 1981.\nL'album \u00e8 prodotto da Bruno Zambrini e Gianni Meccia. Alla stesura dei brani partecipano i quattro componenti del gruppo, ovvero Giorgio Brandi, Paul Manners e i gemelli Silvano e Ivano Michetti, che firma tutte le canzoni ed \u00e8 autore unico di \"Floridia\", oltre a curare gli arrangiamenti insieme a Manners e Gianni Mazza.\nDal disco vengono tratti i singoli \"No tu no/Metallo\" e \"Valeria/Floridia\"."}
{"id": "6059157", "revid": "1318658", "url": "https://it.wikipedia.org/wiki?curid=6059157", "title": "Bouillon Chartier", "text": "Bouillon Chartier \u00e8 uno storico ristorante di Parigi. Ubicato al numero 7 della \"rue du Faubourg Montmartre\", nel IX \"arrondissement\", fu fondato nel 1896 e dal 13 aprile 1989 \u00e8 classificato come monumento storico dallo Stato francese per l'architettura dello stabile e le decorazioni Belle Epoque originali.\nStoria.\nIl ristorante \"Bouillon Chartier\" nacque nel 1896. Prende il nome dai fondatori, Camille ed Edouard Chartier. \nIl termine \"bouillon\" (che in senso stretto significa \"brodo\" in francese) indica un tipo di ristorante che, secondo il concetto ideato a fine Ottocento dal macellaio Pierre Duval, serve piatti semplici e popolari (come appunto il \"bouillon\") a prezzi modici.\nIl ristorante dichiara di basare la propria attivit\u00e0 sull'idea di \u00aboffrire un pasto degno di questo nome a un prezzo modesto\u00bb (\u00aboffrir un repas digne de ce nom \u00e0 un prix modeste\u00bb). Questa linea guida \u00e8 stata mantenuta costante nell'arco della storia pi\u00f9 che secolare del ristorante, che dalla fondazione ha cambiato solo quattro proprietari, e in essa viene identificata la ragione del duraturo successo del locale.\nIn passato, nei mobili di legno che si trovano nella sala erano conservati i tovaglioli dei clienti abituali, che potevano cos\u00ec utilizzare sempre il proprio.\nAltri Bouillon Chartier.\nUn secondo Bouillon Chartier venne aperto nel 1902 al 142 del boulevard Saint-Germain. Le decorazioni originali in stile \"art nouveau\" della sala, la quale oggi \u00e8 in uso come parte di un altro ristorante, sono state inserite nella lista dei monumenti storici nel 1975.\nUn altro ristorante Bouillon Chartier fu aperto un anno dopo, nel 1903, al numero 59 del boulevard du Montparnasse, con piastrelle in ceramica di Louis Tr\u00e9zel, iscritti nel registro dei monumenti storici nel 1984. Neanche questo locale appartiene pi\u00f9 ai gestori di Chartier.\nAl numero 14 della rue du Faubourg-Saint-Denis fu aperto, in una data posteriore al 1905, un altro Bouillon Chartier, che chiuse poi nel 1938. L'interno \u00e8 particolarmente degno di nota, presentando ricche decorazioni \"Art nouveau\" e diversi pannelli di vetro dipinto di Louis Tr\u00e9zel (tra cui quattro ispirati a un ciclo delle quattro stagioni di Alphonse Mucha), nonch\u00e9 un bancone realizzato da Louis Majorelle. Anch'esso, dal 1997, appartiene al registro dei monumenti storici.\nUn altro ristorante, fondato da Camille Chartier al numero 3 della \"rue Racine\", nel VI \"arrondissement\", esiste ancora sotto il nome di \"Bouillon Racine\", ed \u00e8 a sua volta iscritto nel registro dei monumenti storici dal 1995.\nDescrizione.\nL'ingresso di Chartier \u00e8 situato in un piccolo cortile interno cui si accede da un portone su rue du Faubourg-Montmartre. L'ampia sala ha una superficie totale di circa 280 m\u00b2 ed \u00e8 dotata di un soppalco, che porta la sua capienza a 319 posti. Spesso, poich\u00e9 tradizionalmente il ristorante non accetta prenotazioni, si forma una coda fuori dall'ingresso. Vengono serviti circa 1200 pasti al giorno.\nVengono serviti piatti semplici della tradizione francese, come \"choucroute\" alsaziana, \"confit de canard\" e \"andouillette\"; gli antipasti vanno dalle \"lumache\" all'uovo sodo con maionese; i dolci includono la coppa di panna montata e la crema di marroni.\nLa sala \u00e8 in stile tardo ottocentesco, e non ha subito rimaneggiamenti sostanziali dalla fondazione nel 1896. Il soffitto \u00e8 occupato da una grande vetrata, mentre l'illuminazione artificiale \u00e8 offerta da lampade sferiche. Le pareti sono coperte per buona parte da specchi e decorate con festoni floreali e con l'iniziale \"C\" di Chartier.\nI camerieri indossano un'uniforme di stile a sua volta ottocentesco, comprendente un gilet nero e un grembiule bianco. Le ordinazioni vengono prese annotandole a penna sulla tovaglia bianca dei tavoli, e il cameriere esegue la somma a mano quando viene chiesto il conto."}
{"id": "6059162", "revid": "287204", "url": "https://it.wikipedia.org/wiki?curid=6059162", "title": "Frederic Prokosch", "text": "Biografia.\nNato a Madison, Wisconsin da genitori austriaci (il padre era insegnante di tedesco e studioso di lingue indoeuropee, la madre pianista) il 17 maggio 1908, Prokosch studi\u00f2 a Yale e a Cambridge. Il suo primo romanzo, \"Gli asiatici\" (1935), ambientato in un Oriente immaginario, fu un successo mondiale, accolto con entusiasmo da scrittori come Thomas Mann, Andr\u00e9 Gide, Albert Camus. Romanziere, poeta, collezionista di farfalle, condusse una vita nomade, frequentando gli ambienti letterari e artistici internazionali. Nel libro di memorie \"Voci\" (1984) rievoc\u00f2 i suoi incontri con alcuni tra i pi\u00f9 grandi scrittori del '900.\nNegli ultimi anni della sua vita si stabil\u00ec nel sud della Francia, a Grasse, dove trascorreva il tempo \"tra partite di bridge con i vicini pensionati, molte letture e la cura di una piccola casa editrice di testi che scriveva a mano e illustrava con delicate incisioni.\"\n\u00c8 morto il 2 giugno 1989 a Grasse.\nCinema.\nDal suo romanzo \"The Conspirators\" del 1943, \u00e8 stato tratto il film \"I cospiratori\", interpretato da Hedy Lamarr, Paul Henreid, Sydney Greenstreet e Peter Lorre."}
{"id": "6059177", "revid": "767487", "url": "https://it.wikipedia.org/wiki?curid=6059177", "title": "Seo Hyo-Won (tennistavolista)", "text": ""}
{"id": "6059179", "revid": "767487", "url": "https://it.wikipedia.org/wiki?curid=6059179", "title": "Choi Young-Rae", "text": ""}
{"id": "6059180", "revid": "1457847", "url": "https://it.wikipedia.org/wiki?curid=6059180", "title": "Linea 7 (metropolitana di Napoli)", "text": "Linea 7 \u00e8 la denominazione assegnata a una linea ferroviaria corrente all\u2019interno del territorio comunale di Napoli che collegher\u00e0 le ferrovie Circumflegrea e Cumana. .\nStoria.\nI lavori per la costruzione della linea iniziarono nel 2008, ma furono interrotti nel 2011 a causa di un contenzioso finanziario fra la Regione Campania e le imprese costruttrici; ripresero nel 2016 grazie a un nuovo finanziamento.\nIl 29 Giugno 2021 \u00e8 stato sottoscritto il contratto per la variante di progetto della stazione Parco San Paolo.\nEntro la fine del 2022 \u00e8 prevista l'apertura del primo tratto da Soccavo a Monte Sant'Angelo."}
{"id": "6059181", "revid": "767487", "url": "https://it.wikipedia.org/wiki?curid=6059181", "title": "Park Si-Hun", "text": ""}
{"id": "6059182", "revid": "125858482", "url": "https://it.wikipedia.org/wiki?curid=6059182", "title": "Linea 5 (servizio ferroviario metropolitano di Napoli)", "text": ""}
{"id": "6059183", "revid": "358169", "url": "https://it.wikipedia.org/wiki?curid=6059183", "title": "Jain Kim", "text": ""}
{"id": "6059184", "revid": "128334", "url": "https://it.wikipedia.org/wiki?curid=6059184", "title": "Associazione Otolaringologi Ospedalieri Italiani", "text": "La Associazione Otolaringologi Ospedalieri Italiani (A.O.O.I.) \u00e8 una organizzazione medica scientifica italiana che rappresenta gli specialisti in otorinolaringoiatria ospedalieri.\nQuesta societ\u00e0 nasce nel 1947 con il nome di Gruppo Otologi Ospedalieri Italiani (G.O.O.I.) che successivamente diviene Associazione Otolaringologi Ospedalieri Italiani. La sigla della societ\u00e0 \u00e8 A.O.O.I.\nL\u2019A.O.O.I. assieme all\u2019Associazione degli Otorinolaringoiatri Universitari (A.U.O.R.L.) costituisce oggi la Societ\u00e0 italiana di otorinolaringologia e chirurgia cervico-facciale (S.I.O. e Ch.C.F.), organizzazione medica scientifica italiana che rappresenta gli specialisti in otorinolaringoiatria ospedalieri, universitari e libero professionisti.\nL'Associazione Otorinolaringoiatri Ospedalieri Italiani fa dell'aggiornamento scientifico un cardine fondamentale della propria esistenza e in quest'ottica ha istituito al suo interno il Comitato per la Formazione e l'Aggiornamento (C.o.F.A.) che nel 2018 si trasforma e prende il nome di Comitato Scientifico per la Formazione e l'Aggiornamento (C.o.S.F.A.).\nStoria.\nIl 14 aprile 1947 nasce il Gruppo Otologi Ospedalieri Italiani (G.O.O.I.) presso il Reparto di Otorinolaringoiatria dell\u2019Ospedale S. Camillo di Roma.\nIl gruppo nasce per:\nIl Gruppo nasce sulla spinta di una profonda trasformazione scientifica e culturale che investe l'Italia intorno alla met\u00e0 del secolo, nell\u2019immediato dopoguerra. La medicina, trascinata dalle importanti scoperte scientifiche dell'epoca, vive un periodo di enfatizzazione del proprio ruolo all\u2019interno della societ\u00e0, spingendo migliaia di giovani a scegliere questo percorso di studi. E cos\u00ec, da un lato aumenta in modo importante il numero dei medici laureati desiderosi di divenire otorinolaringoiatri, dall'altro lato, invece, gli specialisti ospedalieri gi\u00e0 affermati vivono una situazione di grave instabilit\u00e0 professionale tra i contratti a termine dell\u2019epoca e la progressiva mutualizzazione del Paese, responsabile di una riduzione delle opportunit\u00e0 economiche offerte dalla libera professione.\nNon meno importante \u00e8 la spinta scientifica sentita dalla componente ospedaliera nell\u2019ambito della Societ\u00e0 Italiana di Laringologia, Otologia, Rinologia (S.I.L.O.R.) che spinge cos\u00ec i Soci Fondatori, sia per ragioni politico-sindacali, sia per ragioni scientifiche, a costituire il Gruppo Otologi Ospedalieri Italiani (G.O.O.I.).\nIl 3 luglio 1947 nasce il G.O.O.I. a Roma, la prima tra le organizzazioni mediche specialistiche ospedaliere a nascere in Italia.\nDieci anni dopo, per\u00f2, nel 1957, sorgono le prime proposte di modifica della sigla del Gruppo, da G.O.O.I. in S.O.O.I. (Societ\u00e0 Otologi Ospedalieri Italiani), e successivamente da G.O.O.I. in A.L.O.I. (Associazione Laringologi Ospedalieri Italiani). Ma sar\u00e0 solo nel 1963 che, attraverso un referendum tra i soci, la societ\u00e0 verr\u00e0 rinominata da G.O.O.I. in A.O.O.I. (Associazione Otologi Ospedalieri Italiani).\nL'A.O.O.I. riunisce oggi tutti gli specialisti ORL ospedalieri italiani in una vera e propria societ\u00e0 e ne persegue il riconoscimento dell\u2019esercizio professionale in ambito ospedaliero e la promozione dell\u2019educazione scientifica e culturale.\nComitato Scientifico per la Formazione e l'Aggiornamento (C.o.S.F.A.).\nIl Comitato per la Formazione e l'Aggiornamento (C.o.F.A.) \u00e8 un comitato scientifico istituito all'interno dell'Associazione Otolaringologi Ospedalieri Italiani per consentire la formazione e l'aggiornamento dei medici specialisti ospedalieri ORL. Nel 2018 il C.o.F.A., nell'ottica di evoluzione e richiesta di accreditamento dell'AOOI quale societ\u00e0 accreditata a livello ministeriale per la produzione di linee guida, si trasforma e prende il nome di Comitato Scientifico per la Formazione e l'Aggiornamento (C.o.S.F.A.).\nAttraverso la costituzione di questo Comitato, la Societ\u00e0 cerca di offrire ai propri soci un programma permanente e pluriennale di formazione e di aggiornamento, con una spinta pratica e applicativa, in modo da consentire un'alta competenza professionale e scientifica ai propri iscritti. In particolare hanno questo indirizzo applicativo-scientifico i Corsi di perfezionamento A.O.O.I., accreditati dalla societ\u00e0, dopo processo di verifica del C.o.S.F.A. e approvazione del Consiglio Direttivo.\nPi\u00f9 recentemente, il C.o.S.F.A. ha sviluppato anche attivit\u00e0 orientate verso specifiche tematiche con degli standards metodologici di alto livello qualitativo, con possibilit\u00e0 di autofinanziamenti e donazioni liberali per garantire la natura indipendente delle sperimentazioni.\nI Corsi di perfezionamento del C.o.S.F.A. sono basati su quattro aspetti:\nPer questo motivo, la societ\u00e0 propone una suddivisione dei corsi secondo il criterio del percorso formativo, basando i corsi su livelli di apprendimento differente, a seconda del percorso specialistico del discente e seguendo il discente nella sua curva di apprendimento:\nPer specialisti che vogliono approfondire il proprio sapere partendo da un primo livello didattico (anatomia chirurgica e nozioni di base).\nPer specialisti con esperienza che desiderano migliorare le proprie conoscenze nei confronti di patologie e/o tecniche pi\u00f9 complesse.\nPer specialisti esperti che desiderano migliorare le proprie conoscenze nei confronti di patologie e/o tecniche pi\u00f9 rare e molto impegnative.\nPer specialisti esperti che desiderano migliorare le proprie conoscenze in un settore specifico della specialit\u00e0, mediante un updating dell'argomento.\nPresidenti AOOI.\n1947 Giorgio Ferreri \n1950 Giorgio Ferreri \n1952 E. Liveriero \n1954 Alfonso D\u2019Avino \n1956 Alfonso D\u2019Avino \n1958 Luigi Coiazzi \n1960 Ettore Tavani\n1962 Ettore Tavani\n1964 Enrico De Amicis\n1966 G. Bellussi \n1968 G. Borasi\n1970 G. De Vido\n1972 E. Clerici\n1974 D. Canciullo\n1976 A. Sellari-Franceschini\n1978 A. Sellari-Franceschini\n1980 Dino Felisati \n1982 Lucio Coppo \n1984 Giancarlo Zaoli \n1986 Piero Miani \n1988 Lorenzo Marcucci \n1990 Giuliano Perfumo \n1992 Italo Serafini \n1994 Giorgio Sperati \n1996 Enrico de Campora \n1998 Pasquale Laudadio \n2000 Michele De Benedetto \n2002 Delfo Casolino \n2004 Marco Piemonte \n2006 Angelo Camaioni \n2008 Giuseppe Spriano \n2010 Carlo Antonio Leone \n2012 Claudio Vicini \n2014 Domenico Cuda\n2016 Giovanni Danesi \n2018 Marco Radici \n2020 Michele Barbara\nCollegamenti esterni.\nSito ufficiale della Associazione Otolaringologi Ospedalieri Italiani\nSito ufficiale del Comitato per la Formazione e l'Aggiornamento A.O.O.I.\nSito ufficiale della Giornata della Prevenzione A.O.O.I. sulla Diagnosi precoce dei tumori del cavo orale\nPagina Facebook ufficiale della Associazione Otolaringologi Ospedalieri Italiani\nPagina Instagram ufficiale della Associazione Otolaringologi Ospedalieri Italiani\nBibliografia.\nE. De Campora, D. Felisati, 50 Anni di vita associativa 1947-1997, 1997 "}
{"id": "6059186", "revid": "599013", "url": "https://it.wikipedia.org/wiki?curid=6059186", "title": "Irina Pozdnjakova", "text": "Biografia.\nAllenata da Igor' Kistjakovskij, nel 1966, all'et\u00e0 di 13 anni, riusc\u00ec a battere il record dei 200 m rana (2'43\"00). Nello stesso anno vinse la medaglia d'argento ai campionati europei di nuoto del 1966 di Utrecht. Nel 1967 vinse due medaglie d'oro alla prima edizione dei Campionati europei giovanili di nuoto di Link\u00f6ping (Svezia) nella rana 100 e 200 metri.\nVita privata.\nHa sposato il connazionale pallavolista Vja\u010deslav Zajcev, da cui ha avuto due figli: Anna (nata nel 1975) e Ivan Zaytsev, anch'egli pallavolista che gioca nella nazionale italiana maschile. Entrambi i figli hanno acquisito la cittadinanza italiana: Ivan \u00e8 nato nel 1988 a Spoleto, dove il padre ha giocato per alcuni anni, e ha ottenuto la cittadinanza italiana nel 2008, mentre Anna si \u00e8 sposata con un italiano nel 1993."}
{"id": "6059187", "revid": "358169", "url": "https://it.wikipedia.org/wiki?curid=6059187", "title": "Ki-Soo Kim", "text": ""}
{"id": "6059188", "revid": "47767", "url": "https://it.wikipedia.org/wiki?curid=6059188", "title": "Yo-Sam Choi", "text": ""}
{"id": "6059190", "revid": "82698373", "url": "https://it.wikipedia.org/wiki?curid=6059190", "title": "Costume di Borat", "text": ""}
{"id": "6059199", "revid": "481666", "url": "https://it.wikipedia.org/wiki?curid=6059199", "title": "King of the Royal Mounted", "text": ""}
{"id": "6059204", "revid": "36426", "url": "https://it.wikipedia.org/wiki?curid=6059204", "title": "Tito Chini", "text": "Biografia.\nTito Chini nacque a Firenze da Chino Chini. Il padre fu artista, esperto chimico ceramista, cugino e collaboratore di Galileo Chini nella manifattura fiorentina Arte della ceramica dal 1896 e successivamente, dal 1906 nella manifattura Fornaci San Lorenzo di Borgo San Lorenzo (FI). Tito, artista eclettico di grande cultura, discendente da una famiglia di artisti da generazioni, fu inserito dal padre, come il fratello minore Augusto, nella manifattura borghigiana, studi\u00f2 presso la Scuola d\u2019Arte in piazza Santa Croce a Firenze e si diplom\u00f2 nel 1916. Collabor\u00f2 quindi giovanissimo con le Fornaci San Lorenzo divenendo nel 1925 direttore artistico dopo l\u2019abbandono di questo ruolo da parte di Galileo, carica che mantenne fino alla chiusura della manifattura a causa del bombardamento aereo del 1943.\nTito Chini con la sua produzione artistica rivendic\u00f2 l'eccellenza manuale dell'artista-artigiano, concependo l'arte decorativa moderna in stretto rapporto con l'architettura. Secondo la sua filosofia di vita l'arte e di conseguenza la bellezza dovevano entrare nella quotidianit\u00e0, secondo un progetto di democratizzazione dell'arte.\nTito Chini, pur essendosi formato attraverso l'esperienza appresa nella manifattura ceramica di famiglia, cercher\u00e0 attraverso il suo temperamento di superare e rinnovare la produzione artistica delle \"Fornaci San Lorenzo\" che gi\u00e0 con Galileo Chini avevano toccato l'apice del successo. Fu lui a rinnovare il repertorio dell'azienda di famiglia verso motivi pi\u00f9 art d\u00e9co, ispirati a Gi\u00f2 Ponti e Guido Andloviz.\nTito Chini \u00e8 sepolto vestito con l'abito francescano a Palazzuolo sul Senio, nel paese di origine della moglie Valentina, dove risiedette con la famiglia Bianconcini Strigelli ed ebbe importanti incarichi.\nLegame col generale Guglielmo Pecori Giraldi.\nFu protetto dal generale Guglielmo Pecori Giraldi, maresciallo d'Italia, suo superiore in guerra. Tito svolse il ruolo di attendente e fu tenuto in grande stima dal generale Guglielmo Pecori Giraldi, tanto da essere considerato da quest'ultimo come il figlio mancato.\nAmbedue, tra l'altro, oltre ad aver respirato gli stessi ideali nel tempo della guerra, avevano continuato a frequentarsi nel successivo tempo di pace, ed inoltre avevano in comune anche la stessa origine mugellana, infatti, le famiglie Chini e Pecori Giraldi si conoscevano da vecchia data.\nLungo il corso degli anni i loro rapporti rimasero sempre eccellenti, tanto che la figlia Luisa Chini descrive questa relazione come \"una vecchia e solida amicizia\", rispettosa da parte di Tito e paterna da parte del vecchio Generale che chiamer\u00e0 il giovane Tito ad affrescare giovanissimo anche il Sacello Ossario del Pasubio, dove lo stesso Guglielmo Pecori Giraldi volle essere sepolto insieme ai caduti della 1\u00aa Armata.\nIl 29 ottobre 1923 Tito spos\u00f2 la professoressa Valentina Bianconcini-Strigelli di Palazzuolo, nella Cappella dei Pittori, presso la basilica della Santissima Annunziata in Firenze. Proprio il generale Pecori Giraldi fece da testimone alle nozze, come testimonia anche la stampa dell'epoca.\nCon Pecori Giraldi e insieme ad altre importanti personalit\u00e0 ebbe modo anche di collaborare alla Societ\u00e0 Mugellana di Studi Storici, per la quale disegner\u00e0 anche la testata del \"Bollettino\".\nCommittenze pubbliche e private.\nOttenne varie committenze per la decorazione di ville gentilizie in Mugello ed anche di memorie legate al ricordo dei caduti della Grande Guerra, in particolare esegu\u00ec affreschi a Palazzuolo sul Senio, cre\u00f2 molte lapidi commemorative, steli tabernacolo in Mugello, affreschi nel gi\u00e0 citato ossario del Pasubio, nel duomo di Schio, nel tempio ossario di Bassano del Grappa.\nLavor\u00f2 nel Caff\u00e8 Margherita di Viareggio, sempre a Viareggio esegue l'apparato decorativo del Villino Brunetti, esegu\u00ec le vetrate dell\u2019Hotel Roma a Firenze, affresc\u00f2 e decor\u00f2 cappelle nel cimitero monumentale dell'Antella, collabor\u00f2 nel 1938 alla progettazione e decorazione del Padiglione delle Feste del complesso termale di Castrocaro realizzando tutto l\u2019apparato decorativo interno ed esterno e nel 1940 alla Cappella della Madonna dei Fiori nella chiesa parrocchiale di Castrocaro \nNumerosa e artisticamente importante risulta la sua produzione in Mugello spesso offuscata dalla celebrit\u00e0 di Galileo Chini. Grande sar\u00e0 l'impegno di Tito nel dare una svolta alla Manifattura ceramica Fornaci San Lorenzo, dopo aver assunto l'incarico di direttore artistico, in conseguenza dell'abbandono di questo incarico nel 1925 da parte di Galileo, poich\u00e9 adesso \u00e8 libero di agire artisticamente, finalmente svincolato dai suoi modelli. Copiosa dunque la produzione di questo periodo, fino alla distruzione della fabbrica a seguito del bombardamento del 1943.\nA Borgo San Lorenzo nel 1931 progett\u00f2 e decor\u00f2 il Palazzo Comunale, secondo un progetto unitario rappresentando una delle sue opere pi\u00f9 compiute, importanti e meglio riuscite dell'artista[2]. L'insieme dipende da Tito Chini, il quale dimostra di concepire l'intero progetto come un tutto unitario, legando coerentemente all'architettura tutto l'apparato ornamentale interno, curando nei minimi dettagli anche l'arredo del mobilio, delle vetrate e di tutti gli elementi ornamentali in materiale ceramico, alla cui esecuzione contribu\u00ec la manifattura \u201cFornaci San Lorenzo\u201d, e, relativamente ad alcune parti pittoriche, lo zio Pietro Chini. Gli arredi lignei, come porte e panche, furono realizzate dalla locale falegnameria Bini, sempre su disegno di Tito.\nLegami con l'ambiente esoterico e massonico.\nLa creazione del Palazzo comunale progettato e decorato interamente da Tito Chini, coadiuvato dall'architetto Augusto Lorini, rappresenta un esempio particolare dei legami con l'ambiente esoterico massonico e il primo fascismo, prima che si trasformasse in regime, in quanto tutto l'apparato decorativo, la disposizione interna degli ambienti, presentano un forte messaggio di fiducia nell'uomo e nel suo perfezionamento interiore, secondo due livelli di lettura con un complesso rimando simbolico e iconografico, uno palese ed evidente per tutti e uno celato e intimo per iniziati. Approfonditi studi sono stati condotti dalla storica d'arte Elisa Marianini, la quale ha dimostrato come l\u2019edificio comunale confermi la comunanza di vedute e di simboli tra massoneria e fascismo, poich\u00e9 esso risponde comunque anche ad ideali fascisti, e tutto l\u2019impianto decorativo evidenzia la fede in questa cultura, dato che, sia Tito Chini che Guglielmo Pecori Giraldi aderirono con convinzione al fascismo; ma le iconografie usate sottendono anche la fiducia in una visione massonica, e quindi, esiste un pi\u00f9 profondo livello di lettura non riservato ai profani e per questo non compreso da tutti, come se tra \u201cFratelli\u201d ci fosse stata la necessit\u00e0 di tenere e salvaguardare i pensieri pi\u00f9 intimi che li accomunavano.\nEsposizioni e rassegne nazionali e internazionali.\nTito Chini dopo l'assunzione della direzione artistica prese parte a molte manifestazioni artistiche ed esposizioni sia in Italia che all'estero.\nNel 1925 all'Esposizione Internazionale di Parigi fu premiato con la medaglia d'argento per la ceramica.\nNel 1930 in Belgio all'Esposizione di Anversa decor\u00f2 la cupola del Padiglione Italiano ricevendo due \"Gran Prix\".\nDi seguito le principali rassegne alle quali partecipano le Fornaci San Lorenzo dopo l'assunzione della sua carica di direttore artistico e di Chino Chini di direttore tecnico:\n2017"}
{"id": "6059214", "revid": "458786", "url": "https://it.wikipedia.org/wiki?curid=6059214", "title": "Kapfenberger Sportvereinigung 2015-2016", "text": ""}
{"id": "6059217", "revid": "1543377", "url": "https://it.wikipedia.org/wiki?curid=6059217", "title": "Golf ai Giochi della XXXI Olimpiade - Individuale femminile", "text": "Il torneo individuale femminile ai Giochi olimpici di Rio de Janeiro del 2016 si \u00e8 svolto dal 17 al 20 agosto al Campo Ol\u00edmpico de Golfe. \u00c8 stato il primo torneo femminile alle Olimpiadi in 116 anni.\nAlla gara hanno partecipato 60 giocatrici, 57 professioniste e 3 amatoriali.\nFormato.\nIl regolamento prevede che per ciascun turno vengano giocate 72 buche, con la formula dello stroke play. In caso di parit\u00e0 in uno dei primi tre posti, verr\u00e0 disputato uno spareggio di tre buche.\nNazioni partecipanti.\nIl torneo ha visto la partecipazione di 60 giocatrici. Come riferimento \u00e8 stata utilizzata la Women's World Golf Rankings all'11 luglio 2016. Le prime 15 golfiste di tale classifica si sono automaticamente qualificate, con il limite di 4 per nazione.\nA seguire, i posti rimanenti sono stati occupati a scalare secondo l'ordine di classifica, fino a un massimo di due atlete per nazione, purch\u00e9 la nazione fosse disposta gi\u00e0 di due o pi\u00f9 atlete nella top-15. Si sono qualificate di diritto anche due golfiste brasiliane, in quanto rappresentanti della nazione ospitante. Inoltre, ciascun continente ha avuto comunque di diritto una golfista, se non gi\u00e0 qualificata secondo i criteri.\nRisultati.\nPrimo turno.\nIl primo turno di gara si \u00e8 svolto mercoled\u00ec 17 agosto 2016.\nLa thailandese Ariya Jutanugarn si \u00e8 posizionata in cima alla classifica di giornata con 65 colpi (-6 al par), precedendo le coreane Kim Sei-young e Inbee Park.\nSecondo turno.\nIl primo turno di gara si \u00e8 svolto gioved\u00ec 18 agosto 2016.\nLa coreana Inbee Park ha preso il comando della gara con 66 colpi nel secondo girone, che l'hanno portata ad un totale di 132 (-10 sul par). Stacy Lewis \u00e8 risalita al secondo posto in graduatoria con 63 colpi (-8), poco distante dalla Park. La leader del primo girone Ariya Jutanugarn si \u00e8 posizionata all'ottavo posto con 71 colpi.\nTerzo turno.\nIl terzo turno di gara si \u00e8 svolto venerd\u00ec 19 agosto 2016.\nLa coreana Inbee Park ha mantenuto il suo vantaggio con 70 colpi (-1 sul par). Lydia Ko, numero uno del ranking mondiale, ha fatto registrare il minor numero di colpi della giornata, 65 (-6 sul par): ci\u00f2 le ha consentito di risalire in seconda posizione assieme alla statunitense Gerina Piller. La thailandese Ariya Jutanugarn, tra le favorite alla vittoria e leader nel primo girone, si \u00e8 ritirata dalla competizione per via di un infortunio al ginocchio dopo 13 buche.\nTurno finale.\nIl turno finale di gara si \u00e8 svolto sabato 20 agosto 2016. Al termine di quest'ultimo girone sono state assegnate le medaglie olimpiche alle prime tre golfiste classificate.\nLa vittoria \u00e8 andata alla golfista che ha terminato il giro di buche stabilite con il minor numero di colpi. La somma dei par delle diverse buche rappresenta il par del campo."}
{"id": "6059219", "revid": "298229", "url": "https://it.wikipedia.org/wiki?curid=6059219", "title": "Mari Rabie", "text": "Carriera.\nHa preso parte ai Giochi olimpici di Pechino 2008, conclusi al 43\u00ba posto dopo aver avuto dei problemi tecnici con la bicicletta, e ai Giochi della XXXI Olimpiade, dove \u00e8 giunta 11\u00aa dopo aver guidato la gara al termine delle frazioni a nuoto e in bicicletta."}
{"id": "6059220", "revid": "278406", "url": "https://it.wikipedia.org/wiki?curid=6059220", "title": "Golf ai Giochi della XXXI Olimpiade - Individuale maschile", "text": "Il torneo individuale maschile ai Giochi olimpici di Rio de Janeiro del 2016 si \u00e8 svolto dall'11 al 14 agosto al Campo Ol\u00edmpico de Golfe. Al torneo hanno preso parte 60 giocatori provenienti da 34 nazioni.\nIl vincitore \u00e8 stato il britannico Justin Rose, con un punteggio complessivo di 268 colpi (16 sotto il \"par\"); al secondo posto si \u00e8 classificato lo svedese Henrik Stenson (270 colpi, -14) e al terzo lo statunitense Matt Kuchar (271 colpi, -13)."}
{"id": "6059222", "revid": "481666", "url": "https://it.wikipedia.org/wiki?curid=6059222", "title": "Let's Sing Again", "text": ""}
{"id": "6059241", "revid": "671029", "url": "https://it.wikipedia.org/wiki?curid=6059241", "title": "Coppa Italia 2016-2017 (calcio femminile)", "text": "L'edizione 2016-2017 \u00e8 stata la quarantacinquesima della storia della Coppa Italia di calcio femminile. Iniziata il 28 agosto 2016, si \u00e8 conclusa il 16 giugno 2017 con la finale disputatati presso lo stadio comunale \"Il Noce\" di Parma. La Fiorentina ha vinto il trofeo per la prima volta nella sua storia sportiva, battendo in finale le campionesse in carica del Brescia grazie a una rete realizzata da Alia Guagni.\nSquadre partecipanti.\nPartecipano alla competizione 64 squadre: le 12 di Serie A e le 52 di Serie B.\nFormula.\nPer il quinto anno consecutivo, le squadre di Serie A e quelle di Serie B partono tutte dal primo turno, con l'eccezione del Brescia, campione d'Italia e detentore della Coppa Italia, che prende parte alla competizione a partire dal terzo turno.\nIl tabellone \u00e8 stato sorteggiato all'inizio della competizione: le sessantatr\u00e9 squadre partecipanti sono state suddivise in tre triangolari e ventisette accoppiamenti, definiti su base geografica. Le gare del turno preliminare si disputano il 28 agosto, il 4 e il 25 settembre. Le prime classificate dei triangolari (3 squadre) e le vincitrici degli accoppiamenti (27 squadre) vengono ammesse al turno successivo. A partire dal secondo turno tutte le gare si disputano ad eliminazione diretta, sul campo della squadra che ha giocato in trasferta nel turno precedente, con eventuale sorteggio del campo in caso di condizione uguale per entrambe le squadre.\nPrimo turno.\nIl 4 agosto 2016 le societ\u00e0 partecipanti alla Coppa Italia sono state suddivise in tre triangolari e ventisette accoppiamenti, definiti su base geografica.\nFase ad eliminazione diretta.\nSi qualificano per la fase ad eliminazione diretta le prime classificate dei triangolari e le vincenti degli accoppiamenti.\nSecondo turno.\nIl sorteggio per determinare gli accoppiamenti e la squadra che giocher\u00e0 il secondo turno in casa si \u00e8 tenuto il 24 ottobre 2016.\nTerzo turno.\nI sorteggi (ove necessari) per stabilire i campi di gioco si sono svolti il 10 marzo alle ore 12:00 presso la sede del DCF in piazzale Flaminio, 9."}
{"id": "6059250", "revid": "1983214", "url": "https://it.wikipedia.org/wiki?curid=6059250", "title": "Incidente sulla linea Ninth Avenue", "text": "L'incidente sulla linea Ninth Avenue (in inglese \"Ninth Avenue derailment\", IPA: ) avvenne l'11 settembre 1905, quando un treno in transito sulla linea IRT Ninth Avenue deragli\u00f2 a causa dell'eccessiva velocit\u00e0 provocando la morte di 13 persone e il grave ferimento di altre 48.\nPu\u00f2 essere considerato il pi\u00f9 grave incidente mai avvenuto sulla rete di linee sopraelevate di New York e il terzo nell'ambito della metropolitana di New York, dietro solo a quelli avvenuti a Times Square e sulla linea Brighton.\nIl contesto.\nI treni in transito sulle linee IRT Ninth Avenue e IRT Sixth Avenue condividevano lo stesso binario al di sopra di West 53rd Street, ovvero il punto in cui la linea Sixth Avenue curvava diramandosi. I treni in direzione \"downtown\" mostravano generalmente dei dischi per indicare allo scambiatore se era necessario attivare il deviatoio per entrare nella curva o se non era necessario in quanto dovevano dirigersi verso la stazione di 50th Street.\nL'incidente.\nL'incidente si verific\u00f2 nell'ora di punta del mattino dell'11 settembre 1905, quando un treno in transito sulla linea Ninth Avenue ad una velocit\u00e0 di 30 miglia orarie venne erroneamente deviato sulla curva a gomito che garantiva l'accesso alla linea Sixth Avenue, dove il limite era invece di appena 9 miglia orarie. Il macchinista Paul Kelly, resosi conto dell'errore, schiacci\u00f2 in fretta il freno. Mentre la carrozza di testa rimase sui binari, la seconda carrozza venne gettata gi\u00f9 dalla sopraelevata sulla strada sottostante, rimanendo inclinata tra la struttura e la strada e prendendo fuoco. Il tetto della seconda carrozza venne strappato via e alcune persone furono sepolte dai resti della terza carrozza, anch'essa uscita dai binari e finita contro la parete di un condominio; alcuni passeggeri della terza carrozza riuscirono invece a scappare attraverso un finestrino. Il bilancio finale fu di 13 vittime e 48 feriti, tutti nella seconda carrozza. Rimase ferito anche un agente di polizia che era nella strada sottostante.\nIndagini.\nIl 23 settembre 1905, la relazione dei commissari del \"Board of Railroad\" diede la maggior parte della colpa dell'incidente al macchinista Paul Kelly, e in parte anche allo scambiatore Cornelius Jackson, accusato di essere lontano dal posto di lavoro al momento dell'incidente. In seguito, il 2 ottobre, la giuria ritenne entrambi responsabili. Kelly afferm\u00f2 di aver impostato correttamente i dischi per indicare la direzione del treno, Jackson replic\u00f2 che ci\u00f2 non era avvenuto. J.W. Johnson, che aveva il compito di mostrare i dischi, appoggi\u00f2 la versione di Kelly cos\u00ec come l'azienda, dal momento che gli scambiatori precedenti avevano identificato correttamente la direzione del treno. Il giudice, tuttavia, afferm\u00f2 che Kelly avrebbe dovuto vedere che il deviatoio era impostato per girare sulla linea Sixth Avenue.\nPoco dopo l'incidente, Paul Kelly scomparve e fu arrestato solo due anni dopo, nel giugno 1907 a San Francisco. In seguito, nel mese di febbraio del 1909, Kelly scapp\u00f2 dalla prigione di Sing Sing insieme ad un altro detenuto, ma fu poi catturato dopo che il suo compagno di fuga si ammal\u00f2 e Kelly si rifiut\u00f2 di proseguire da solo."}
{"id": "6059256", "revid": "466539", "url": "https://it.wikipedia.org/wiki?curid=6059256", "title": "Arlen L\u00f3pez", "text": "Biografia.\nIl 20 agosto 2016 ha conquistato la medaglia d'oro nei medi, sconfiggendo in finale l'uzbeko Bektemir Melikuziev con un verdetto unanime. \nIl 4 agosto 2021 ha conquistato la medaglia d'oro nei mediomassimi, sconfiggendo in finale il britannico Benjamin Whittaker con un verdetto unanime. \nCarriera pugilistica.\nRisultati olimpici.\nRio de Janeiro 2016.\nHa vinto la medaglia d'oro nella categoria dei pesi medi al torneo di pugilato delle Olimpiadi di Rio de Janeiro del 2016."}
{"id": "6059270", "revid": "1851848", "url": "https://it.wikipedia.org/wiki?curid=6059270", "title": "K\u00e9vin Mayer", "text": "Biografia.\nIn carriera \u00e8 stato campione mondiale del decathlon a e medaglia d'argento nella stessa disciplina ai Giochi olimpici di .\nIl 16 settembre 2018 ha migliorato il record mondiale del decathlon portandolo a 9\u00a0126 punti durante una gara a Talence, in Francia."}
{"id": "6059285", "revid": "1452073", "url": "https://it.wikipedia.org/wiki?curid=6059285", "title": "FestivalMar (singolo)", "text": "FestivalMar \u00e8 il settantanovesimo singolo discografico e il sesto in digitale di Cristina D'Avena, pubblicato nel 2014.\nLa canzone.\nProdotta e arrangiata da Cristiano Macr\u00ec, \"FestivalMar\" \u00e8 la sigla della manifestazione canora omonima, uscita in singolo su Itunes\nDella canzone esistono due versioni, di cui la seconda con testo differente e il titolo cambiato in \"Vieni con noi\" (anche questa presente nello stesso singolo digitale)."}
{"id": "6059293", "revid": "2008906", "url": "https://it.wikipedia.org/wiki?curid=6059293", "title": "Humanoid City Live", "text": "Humanoid City Live \u00e8 il secondo album live ed il quinto DVD dei Tokio Hotel, pubblicato il 20 luglio 2010 dall'etichetta Universal Music Group.\n\u00c8 stato registrato durante il concerto della band tenutosi al Forum d'Assago il 12 aprile 2010, durante il \"Welcome to Humanoid City Tour.\" Il DVD del concerto \u00e8 stato prodotto dal regista Jim Gable ed include alcuni backstage del precedente DVD, \"\" (2008), oltre ad una galleria fotografica della band a Londra.\nLe date del tour in Europa sono state annunciate ufficialmente il 22 ottobre 2009. Esso \u00e8 iniziato il 22 febbraio 2010 e comprendeva ben 32 citt\u00e0 diverse, tra le quali Torino, Padova, Roma e Milano.\n\"Humanoid City Live\" \u00e8 stato reso anche disponibile per il download su iTunes."}
{"id": "6059294", "revid": "671029", "url": "https://it.wikipedia.org/wiki?curid=6059294", "title": "Coppa Italia 2016-2017 - primo turno (calcio femminile)", "text": "Questa voce raccoglie un approfondimento sulle gare del primo turno dell'edizione 2016-2017 della Coppa Italia di calcio femminile."}
{"id": "6059310", "revid": "767487", "url": "https://it.wikipedia.org/wiki?curid=6059310", "title": "Sarcofago di Horkhebit", "text": "Il Sarcofago di Horkhebit \u00e8 un antico sarcofago egizio risalente alla XXVI dinastia e ascrivibile cronologicamente al 590 a.C. circa (Periodo tardo), un capolavoro dell'epoca per quanto riguarda la lavorazione della pietra.\nStoria.\nI titoli di Horkhebit, proprietario del sarcofago, vissuto agli inizi della XXVI dinastia, furono: \"portatore del sigillo reale, unico compagno, sacerdote capo dei santuari dell'Alto e del Basso Egitto, sovrintendente del Consiglio\".\nLa sua sepoltura era costituita d'un pozzo profondo pi\u00f9 di 18 metri scavato nelle sabbie del deserto e nella roccia calcarea, all'interno dell'area cimiteriale sviluppatasi durante il Periodo tardo sul lato orientale del complesso funerario del faraone Djoser. Il sarcofago giaceva in una camera rettangolare sul fondo del pozzo; all'interno di questo enorme sarcofago in pietra (grovacca) furono rivenuti i resti estremamente danneggiati di un feretro in legno di cedro dorato. La mummia del funzionario indossava una maschera d'argento con parti dorate, dita finte in oro poste sulle mani e sui piedi e vari amuleti. Accanto al sarcofago furono deposti i consueti vasi canopi e \"ushabti\". La scoperta fu compiuta, nel 1902, dal Governo Egiziano e i reperti andarono al Museo egizio del Cairo, ad eccezione di questo sarcofago che fu acquistato dal Metropolitan Museum.\nDescrizione.\nIl reperto segue gli stilemi comuni fra i sarcofagi di pietra degli anni di Psammetico II e della regione intorno a Menfi, ove si trova Saqqara: il viso \u00e8 paffuto, molto largo e squadrato, la sporgenza per i piedi \u00e8 poco pronunciata, il corpo del sarcofago \u00e8 sprovvisto delle braccia e coperto invece di numerose linee verticali di iscrizioni geroglifiche, un passaggio del \"Libro dei morti\". Forse molti di questi esempio di arte funeraria provenivano dalla medesima bottega."}
{"id": "6059317", "revid": "358169", "url": "https://it.wikipedia.org/wiki?curid=6059317", "title": "Inbee Park", "text": ""}
{"id": "6059318", "revid": "729019", "url": "https://it.wikipedia.org/wiki?curid=6059318", "title": "Alfeo Mizzau", "text": ""}
{"id": "6059319", "revid": "1123217", "url": "https://it.wikipedia.org/wiki?curid=6059319", "title": "Kory\u014f", "text": ""}
{"id": "6059321", "revid": "819238", "url": "https://it.wikipedia.org/wiki?curid=6059321", "title": "Stazione di Candiani", "text": ""}
{"id": "6059324", "revid": "256896", "url": "https://it.wikipedia.org/wiki?curid=6059324", "title": "Chiesa parrocchiale di Soave", "text": ""}
{"id": "6059326", "revid": "1305772", "url": "https://it.wikipedia.org/wiki?curid=6059326", "title": "Basket Playoff", "text": "Basket Playoff o Basket Play-Off \u00e8 un videogioco di pallacanestro, d'azione in campo e manageriale, pubblicato nel 1992 per Commodore 64 e MS-DOS dalla Simulmondo.\nModalit\u00e0 di gioco.\nSi pu\u00f2 affrontare un campionato o un torneo a eliminazione diretta (partendo dai quarti, semifinali o finale) con fino a quattro giocatori umani. Ogni giocatore gestisce una squadra economicamente e la controlla in azione; due giocatori possono agire simultaneamente in campo quando le loro squadre si incontrano.\nSi hanno a disposizione numerose squadre e cestisti, con nomi di fantasia, a volte di personaggi celebri non attinenti alla pallacanestro. Ogni cestista \u00e8 caratterizzato dal proprio ritratto e da quattro statistiche (resistenza, abilit\u00e0 nel piazzamento, tiro, velocit\u00e0), rappresentate da barre di lunghezza variabile. Il valore economico del cestista \u00e8 proporzionato all'abilit\u00e0 complessiva.\nNei men\u00f9 e nella fase manageriale l'interfaccia \u00e8 basata su icone ed etichette azionate da un puntatore. La propria squadra deve essere costituita acquistando dieci cestisti, con un budget iniziale limitato. I cinque che entrano in partita sono selezionabili di volta in volta mentre gli altri sono riserve. Tra una partita e l'altra si pu\u00f2 effettuare compravendita e a volte si riceve un'offerta da uno sponsor, sulla quale si pu\u00f2 contrattare. Nella versione DOS si possono anche definire in dettaglio tre schemi di disposizione dei cestisti in campo.\nIn partita il campo \u00e8 visto dall'alto, disposto in orizzontale, con scorrimento orizzontale e verticale dell'inquadratura. Il cestista attualmente controllato dal giocatore lampeggia e non \u00e8 selezionabile manualmente. Nel caso dei tiri da fuori area appare una freccina per la mira manuale. A gioco fermo, su Commodore 64 si pu\u00f2 impostare quali cestisti giocano come centrale e come ala, mentre in DOS si pu\u00f2 impostare lo schema.\nNella versione Commodore 64 c'\u00e8 anche la possibilit\u00e0 di modificare liberamente nomi e statistiche dei giocatori, facendo per\u00f2 cambiare di conseguenza il loro prezzo, e salvare su disco o nastro la nuova configurazione. Sempre su Commodore 64, nella schermata di selezione giocatori \u00e8 presente un curioso elemento decorativo, due donne in pose provocanti che possono essere spogliate cliccandoci sopra."}
{"id": "6059328", "revid": "791427", "url": "https://it.wikipedia.org/wiki?curid=6059328", "title": "Chiesa di San Domenico (Spoleto)", "text": "La chiesa dei Santi Domenico e Francesco, pi\u00f9 conosciuta come chiesa di San Domenico, si trova a Spoleto, sull'omonima piazza, nei pressi di Palazzo Collicola.\nStoria.\nLa chiesa.\nVenne eretta in sobrio stile gotico lentamente a met\u00e0 del XIII secolo in luogo di una preesistente cappella dedicata al \"Salvatore\", attorno alla quale venne edificato il primo convento domenicano.\nNel 1248 la cappella ed altri locali adiacenti appartenenti ai monaci di San Pietro di Ferentillo, furono concessi ad un gruppo di frati domenicani che da tempo chiedevano di stabilirsi a Spoleto. Il loro insediamento venne accordato dal cardinal Raniero Capocci su pressione degli spoletini e di illustri domenicani, quali il beato Giacomo Bianconi da Bevagna e il frate Pietro da Verona.\nGrazie alle donazioni dei cittadini, nel 1248 inizi\u00f2 la costruzione della nuova \"chiesa di San Salvatore\"; i lavori si protrassero fino al 1259, anno a cui risalgono alcune indulgenze concesse da papa Alessandro IV in occasione delle feste di San Domenico, di San Pietro martire e nel giorno della dedicazione.\nTra il 1285 e il 1290 la diocesi venne governata dal primo arcivescovo domenicano, Paperone de' Paperoni.\nVerso la met\u00e0 del seicento la chiesa sub\u00ec importanti trasformazioni in stile barocco: gli affreschi furono coperti da un intonaco che ripeteva le fasce bianche e rosa evidenti all'esterno; venne realizzato un soffitto ligneo molto ornato e furono eretti quattro monumentali altari in stucco addossati alle pareti.\nL'edificio rimase tale nei secoli a venire, fino a quando nel 1916 ai domenicani subentrarono i Frati Minori che promossero lavori di ripristino, sul modello di quelli realizzati ad Assisi nel 1926. Nel 1934 il dignitoso ambiente barocco venne modificato dall'intervento lungo e dispendioso dell'architetto Ugo Tarchi che inizi\u00f2 a ripristinare le antiche caratteristiche gotiche; furono riaperte le monofore e la trifora absidale, le vetrate furono realizzate su disegno di Giacomo Panetti. Vennero rimossi anche l'organo e la cantoria.\nIl ripristino prosegu\u00ec nel decennio postbellico: fu demolito il soffitto seicentesco e restaurato quello a capriate; furono rimossi gli altari barocchi, riaperte le antiche finestre gotiche e quella circolare sulla facciata.\nAll'inizio del secolo scorso vennero piantati nove tigli davanti all'ingresso laterale, tuttora presenti.\nL'edificio rimase inalterato per molti anni fino al terremoto umbro-marchigiano del 1997 che danneggi\u00f2 fortemente il complesso conventuale, tanto da rendere necessari lavori di consolidamento generale e il rifacimento delle coperture fra il 2000 e il 2002.\nNel corso dei lavori di restauro, eseguiti anche in anni recenti (fino al 2005), sono riemersi interessanti affreschi in gran parte del XIV e XV secolo appartenenti ad una importante corrente pittorica dell'Umbria meridionale.\nNel 2006 la ristrutturazione ha interessato anche le luci interne della chiesa: \u00e8 stato realizzato un progetto illuminotecnico, volto a valorizzare le opere d'arte e a favorire il comfort visivo.\nLa chiesa ha svolto funzioni parrocchiali dal 1920 al 2003.\nIl convento.\nNel 1288 l'edificio conventuale venne ulteriormente completato e acquist\u00f2 notevole importanza, tanto che nel 1291 vi fu celebrato un \"Capitolo provinciale\". Al suo interno vennero istituiti uno \"studium in partibus\" e alcuni anni pi\u00f9 tardi uno \"studium philosophiae\".\nFra il 1319 e il 1322 i domenicani di Spoleto, insieme ad altri cittadini umbri, si opposero al governo papale.\nAltre notizie sul convento sono riportate da Achille Sansi nella sua \"Storia del comune di Spoleto\": \nNel febbraio del 1798 i religiosi furono ristretti in una piccola area del convento, il resto venne destinato all'accoglienza delle truppe francesi che avevano costretto l'esercito pontificio alla ritirata; stessa ospitalit\u00e0 fu richiesta alla Rocca e ai conventi di San Simone e San Luca.\nDivenne quindi sede dell'\"Istituto di studi del compartimento del Clitunno\", di cui Spoleto era capitale, e comprendeva parte delle facolt\u00e0 universitarie mediche, legali e teologiche. Dur\u00f2 poco tempo; pur continuando ad essere chiamata \"universit\u00e0\", in seguito propose prevalentemente studi elementari e tecnici.\nDiventato di propriet\u00e0 comunale nel 1862 l'edificio divenne sede del tribunale cittadino, mentre altri locali furono adibiti ad alloggi militari. Dal 1870 in poi ospit\u00f2 vari istituti scolastici fra cui il \"Regio Istituto Tecnico\"; l'\"ex oratorio della confraternita di San Pietro Martire\", usato a lungo come aula scolastica, conserva un grande affresco del XVI secolo attribuito a Lo Spagna rappresentante la \"Crocefissione con quattro angeli, San Domenico, la Vergine, la Maddalena e i santi Pietro Martire, Giovanni e Vincenzo Ferrer\". Nei sotterranei del convento il Sant'Uffizio install\u00f2 le sue carceri; nelle celle prive di finestre, oggi utilizzate per mostre e installazioni, sono ancora visibili alcuni graffiti, tracce del passaggio dei prigionieri. Dal 1909 e fino al 1925 fu sede del \"Circolo della giovent\u00f9 cattolica\".\nLa porzione di fabbricato rimasta ai domenicani fu da loro abbandonata nel 1915; l'anno seguente vi giunsero i frati minori della \"Provincia Serafica di Santa Chiara\" che ebbero, tra l'altro, la cura spirituale del \"Monastero delle Clarisse di Sant'Omobono del Palazzo\". I frati restarono fino al 2004, dopo di che il convento venne chiuso. Dal 1997 \u00e8 sede dell'\"Istituto Statale d\u2019Arte \u201cLeoncillo Leonardi\u201d\".\nSul muro del convento si pu\u00f2 vedere il \"Monumento agli studenti spoletini caduti nella prima guerra mondiale\", realizzato nel 1919 dallo scultore Siro Storelli (1890-1966).\nIl Sacro chiodo.\nSecondo una tradizione locale, uno dei chiodi che trafissero Ges\u00f9 Cristo sulla croce \u00e8 conservato sull'altare della \"Cappella Benedetti di Montevecchio\", sulla sinistra dell'altare maggiore. La devozione risale al XV secolo quando Sant'Elena, tornando dalla Terra Santa dove era andata in cerca di reliquie della Passione, gett\u00f2 nel mare Adriatico un chiodo della Croce per sedare le acque in tempesta. Sarebbe poi stato ritrovato sulla spiaggia e portato a Spoleto da un santo eremita di Monteluco nel 1464. Dopo la sua morte il chiodo fin\u00ec per incuria tra i ferri vecchi di un fabbro, che presto si accorse di vari segni prodigiosi da esso manifestati; convinto della sua sacralit\u00e0, lo regal\u00f2 ai domenicani residenti davanti alla sua fucina. Pi\u00f9 tardi, nel 1591, il chiodo manifest\u00f2 capacit\u00e0 risanatrici, nel liberare da sofferenze fisiche il papa Gregorio XIV, ospite del convento. Divenne cos\u00ec oggetto di grande venerazione. Questa leggenda \u00e8 riportata in uno scritto del 1644 di Pietro Martire Frosciante, un domenicano di Spoleto, e conservato nella Biblioteca vaticana. Lungo 23\u00a0cm., a sezione quadrangolare, con la punta arrotondata, \u00e8 rimasto nei secoli oggetto di grande devozione a Spoleto, viene esposto il venerd\u00ec santo e il 3 maggio in un tabernacolo d'argento e cristallo del 1728.\nDescrizione.\nEsterno.\nL'esterno si presenta a fasce sovrapposte di conci bianchi e rosa, effetto simile a quello evidente in altre chiese umbre come la chiesa di Santa Chiara in Assisi e quella di Santa Prassede a Todi.\nLa semplice facciata a due spioventi appare incompiuta, mancano infatti quei consueti ornamenti del rosone e del portale. Sul fianco destro dell'edificio si apre un secondo portale molto pi\u00f9 elegante e rifinito, \"somigliante a quello della chiesa di San Nicol\u00f2, ma di meno squisito lavoro\". \u00c8 caratterizzato da motivi tipicamente gotici, a sei rincassi a fasci di colonnine sovrastate da piccoli capitelli; nella lunetta, affrescata dal perugino Perino Cesarei, si scorge l'immagine del \"Cristo benedicente\", un affresco firmato e datato 1591, piuttosto malandato; l'ultimo restauro risale al 1966. Presso il transetto sporgente si alza la massiccia torre campanaria coronata da una loggia cinquecentesca.\nInterno.\nL'interno segue lo schema di molte altre chiese domenicane e francescane: una lunga unica navata incrociata da un ampio transetto e conclusa da una tribuna fiancheggiata da cappelle. Le pareti sono decorate con numerosi affreschi di carattere religioso, molti dei quali di autori incerti, databili fra il XIII e il XVI secolo.\nParete destra della navata.\nEntrando a destra c'\u00e8 un'edicola in pietra cinquecentesca con affresco \"Madonna con bambino\" di autore anonimo del secolo XIV, ridipinto nel secolo XVI. Ai lati figure di santi domenicani e francescani. A seguire in una grande nicchia si trova \"San Tommaso in cattedra\", esempio di una corrente pittorica trecentesca fiorita nell'Umbria meridionale.\nAndando avanti dopo il portale laterale si pu\u00f2 vedere una copia di un celebre dipinto di Raffaello, \"Trasfigurazione\", attribuita al Cavalier d'Arpino. Dopo ulteriori frammenti di affreschi, si giunge al lato destro del transetto.\nTransetto, lato destro.\nSulla parete a destra in una grande nicchia affresco \"Madonna col bambino\" di anonimo. Al centro un bell'altare marmoreo, eretto intorno al 1630 dalla famiglia Sansi o dalla famiglia Transerici, inquadra una pala d'altare firmata da Giovanni Lanfranco \"Madonna col bambino e Sant'Anna con le Sante Caterina da Siena, Caterina d'Alessandria e Elena\", firmata sul bordo del manto di Sant'Elena. La grande tela documenta la ripresa della vita culturale e religiosa del seicento spoletino, avvenuta durante il lungo vescovato di Lorenzo Castrucci. Nel timpano \"Padre Eterno benedicente\". Nella parete di sinistra si apre la \"Cappella della Maddalena\".\nCappella della Maddalena.\nVenne affrescata all'inizio del quattrocento; alle pareti laterali si distinguono scene della vita di santa Maria Maddalena: il suo approdo a Marsiglia, dove oper\u00f2 la conversione dei regnanti del luogo, secondo la leggenda provenzale \"Leggenda Aurea\" di Jacopo da Varazze. Nella volta \u00e8 dipinta una grande figura di \"Cristo benedicente con angeli\". Nella parete di fondo campeggia una grande \"Crocefissione\", affresco ricco di figure e dettagli: tre croci sulla parte alta, con due angeli che affiancano Ges\u00f9; in centro un folto gruppo di personaggi a cavallo, due dei quali ritratti con l'aureola alla maniera dei santi. Pi\u00f9 in basso il \"gruppo delle Pie Donne\" e San Giovanni Evangelista. L'autore degli affreschi dell'intera Cappella probabilmente \u00e8 il Maestro dei Calvari, pittore appartenente alla corrente artistica molto attiva nell'Umbria meridionale tra la fine del trecento ed i primi del quattrocento.\nLe immagini sono state restaurate nel 1973; quasi tutte si presentano piuttosto deperite.\nCappella Collicola.\nAffiancata alla \"Cappella della Maddalena\" si trova la \"Cappella Collicola\", eretta nel XVII secolo, \u00e8 decorata tutta di fini stucchi; accoglie il monumento sepolcrale e il ritratto di Taddeo Collicola morto nel 1643, medico alla corte di Urbano VIII. L'altare \u00e8 realizzato con buoni marmi e inquadra una tela con l'immagine di San Domenico; nella parete di sinistra un ovale accoglie una tela col ritratto di San Francesco di Paola.\nPresbiterio.\n\u00c8 leggermente sopraelevato; il muro di fondo \u00e8 copiosamente affrescato e, appeso sopra l\u2019altare, si trova un trecentesco grande crocifisso ligneo dipinto.\nLa pavimentazione, l'altare e i seggi sono stati realizzati nel 1970 su disegno di Alberto Zanmatti in sostituzione di una sistemazione anch'essa recente. Sul pavimento dietro l'altare si trova la pietra tombale di padre Bonaventura Marrani (1865 - 1947) che introdusse i frati minori nel convento nel 1916.\nGli affreschi sono cos\u00ec distribuiti: ai lati due figure di santi; nella parete centrale il \"Redentore benedicente\", \"Madonna con bambino lattante\", \"San Pietro Martire\". Seguono \"San Leonardo\" e \"Piet\u00e0 e angeli\", molto deperito. Accanto il resto di un coro ligneo trecentesco. A seguire la \"Cappella Benedetti di Montevecchio\".\nCappella Benedetti di Montevecchio.\nVenne eretta dai duchi di Montevecchio nella seconda met\u00e0 del seicento al fine di conservarvi il \"sacro chiodo\". Esso \u00e8 custodito sull'altare in un bel reliquiario d'argento chiuso in una teca dorata, entrambi eseguiti nel 1728 da Ludovico Barchi (Modena 1678 ca.-Roma 1731) e da Giovanni Girolamo Frezza. La cappella, decorata con ricchi marmi, \u00e8 stata ornata nel 1669 dal maestro stuccatore Giovanni Fontana da Foligno, come riportato da un'iscrizione con firma e data nella cupola. A destra si trova il monumento sepolcrale e il ritratto di Nicola Benedetti, prefetto pontificio nelle Marche morto nel 1668. Precedentemente nella stessa parete vi era murata un'iscrizione quattrocentesca in distici latini che celebrava la sacralit\u00e0 del chiodo, iscrizione poi rinvenuta in Vaticano nella collezione epigrafica del Museo Lateranense. Nella parete di sinistra \"Cattura di Cristo\", tela ad olio datato 1574 e attribuito a Marcantonio dal Forno; gli altri dipinti, realizzati da Liborio Coccetti, illustrano storie relative al \"Sacro chiodo\". Da qui si scende nell'ex chiesa di San Pietro Martire, detta Cripta di San Domenico.\nLa cripta.\nVenne eretta e denominata \"Chiesa di San Pietro Martire\" in onore di Pietro da Verona, ucciso dai patarini nel 1252 e canonizzato l'anno successivo con il nome di San Pietro Martire. Il suo culto si diffuse rapidamente tanto che gli spoletini lo elessero compatrono insieme a San Ponziano.\nAll'interno e nell'attiguo oratorio un tempo si entrava da un'antica porta, ora murata, sul retro della chiesa di San Domenico, accanto alla tribuna. Solo successivamente le due chiese diventarono comunicanti.\n\u00c8 un ambiente rettangolare, con un'unica colonna centrale da cui si diramano volte del secolo XIV. Le pareti sono quasi interamente ricoperte da affreschi votivi in gran parte del quattrocento, tutti piuttosto malridotti.\nTransetto, lato sinistro.\nNel braccio sinistro del transetto si apre la sagrestia, sopra la porta un'iscrizione ricorda che la chiesa fu riconsacrata il 22 ottobre 1634 dal vescovo Lorenzo Castrucci, dopo un lungo periodo di chiusura, probabilmente dovuto ad un restauro.\n\u00c8 un vano rettangolare coperto da volta a botte, un tempo utilizzato dal comune e restituito ai frati minori nel 1964. Sopra l'iscrizione una tela del 1893 di Ludovico Grillotti dal titolo \"Leopoldo da Gaiche caccia i profanatori\"; sullo sfondo del dipinto \u00e8 riconoscibile l'ingresso del Santuario di San Francesco a Monteluco.\nNella parete centrale si trova l'organo costruito nel 1969. A sinistra si apre un ampio oratorio, un tempo di pertinenza del convento, dedicato al culto e alle cerimonie. Al suo interno, nella parete di destra, \u00e8 appeso il dipinto a tempera su tavola con fondo d'oro lavorato \"San Pietro Martire con domenicano genuflesso\", restaurato nel 1959 e attribuito al Maestro di Fossa.\nParete sinistra della navata.\nUscendo dal transetto, sulla parete di sinistra \u00e8 appesa una grande tela del principio del XVII secolo: \"Madonna con i SS. Domenico, Caterina da Siena, Ponziano, Gregorio di Spoleto, Abbondanza, Pietro Martire\", tela del principio del XVII secolo.\nA seguire un'altra tela di Francesco Refini \"Madonna in gloria, i santi Giaginto e Brizio, e le anime purganti\".\nIn basso \u00e8 visibile un'immagine della \"Piet\u00e0\" di anonimo quattrocentesco, copiata nel 1839 dal pittore Jean-Auguste-Dominique Ingres, di passaggio a Spoleto, in un disegno ora custodito a Montauban.\nSuperata la cappella di San Pietro Martire, \u00e8 visibile un affresco del XV secolo scoperto nel 1984: \"Vergine con Bambino\"; accanto dello stesso periodo \"Comunione di S. Caterina da Siena\" attribuito a Bartolomeo da Miranda. Pi\u00f9 avanti in alto \"Madonna con San Giacinto\", tela della prima met\u00e0 del XVII secolo, derivata da un quadro di Lavinia Fontana situato nella basilica di Santa Sabina a Roma.\nCappella di San Pietro Martire.\nVenne eretta dal comune nel 1679-80 in luogo di una preesistente cappella dedicata a Pietro da Verona, uno dei primi ospiti del convento, particolarmente venerato dagli spoletini in seguito al suo miracoloso intervento, secondo quanto tramandato dalla tradizione, a favore della vittoria della Chiesa sui ghibellini della citt\u00e0 nella battaglia dell'aprile 1391. Alle pareti tele dei primi del XVIII di Maffeo Catelli che raccontano vari episodi della vita del santo: \"San Pietro Martire predica nella piazza del foro\", \"Il santo appare nella battaglia\" e sull'altare \"Martirio del santo\". La cappella \u00e8 molto ornata da stucchi e dorature.\n\u00c8 qui conservato un tamburo di colonna precedentemente collocato nella piazza del foro (l'attuale piazza del Mercato) da dove, secondo la tradizione orale, il santo era solito predicare. Alla pietra sono stati attribuiti poteri terapeutici circa artriti e reumatismi.\nProseguendo verso l'uscita si trova in alto il monumento sepolcrale di Carlo Nini (1692), fratello del cardinale Giacomo Filippo Nini, entrambi legati alla famiglia dei conti Pianciani di Spoleto."}
{"id": "6059329", "revid": "744331", "url": "https://it.wikipedia.org/wiki?curid=6059329", "title": "Sportclub Austria Lustenau 2015-2016", "text": ""}
{"id": "6059331", "revid": "899609", "url": "https://it.wikipedia.org/wiki?curid=6059331", "title": "The Goat, or Who Is Sylvia?", "text": ""}
{"id": "6059344", "revid": "124223361", "url": "https://it.wikipedia.org/wiki?curid=6059344", "title": "Arthur Mariano", "text": "Nel 2015 ha partecipato ai Campionati Mondiali di Ginnastica Artistica, arrivando quarto alla sbarra orizzontale e piazzandosi dodicesimo nel ranking generale. Ha vinto la medaglia di bronzo nel corpo libero durante i Giochi Olimpici di Rio de Janeiro nel 2016.\nNel novembre 2021 ha fatto coming out."}
{"id": "6059345", "revid": "1782831", "url": "https://it.wikipedia.org/wiki?curid=6059345", "title": "Sportclub Wiener Neustadt 2015-2016", "text": "Questa voce raccoglie le informazioni riguardanti il Sportclub Wiener Neustadt nelle competizioni ufficiali della stagione 2015-2016."}
{"id": "6059349", "revid": "104458", "url": "https://it.wikipedia.org/wiki?curid=6059349", "title": "Sankt Andr\u00e4 im Lavanttal", "text": ""}
{"id": "6059350", "revid": "104458", "url": "https://it.wikipedia.org/wiki?curid=6059350", "title": "St. Andr\u00e4 im Lavanttal", "text": ""}
{"id": "6059351", "revid": "104458", "url": "https://it.wikipedia.org/wiki?curid=6059351", "title": "St. Andra im Lavanttal", "text": ""}
{"id": "6059352", "revid": "104458", "url": "https://it.wikipedia.org/wiki?curid=6059352", "title": "St. Andrae im Lavanttal", "text": ""}
{"id": "6059353", "revid": "104458", "url": "https://it.wikipedia.org/wiki?curid=6059353", "title": "Sankt Andra im Lavanttal", "text": ""}
{"id": "6059354", "revid": "104458", "url": "https://it.wikipedia.org/wiki?curid=6059354", "title": "Sankt Andrae im Lavanttal", "text": ""}
{"id": "6059361", "revid": "929200", "url": "https://it.wikipedia.org/wiki?curid=6059361", "title": "Scuderia Ferrari SEFAC", "text": ""}
{"id": "6059362", "revid": "481666", "url": "https://it.wikipedia.org/wiki?curid=6059362", "title": "The Red Shadow", "text": ""}
{"id": "6059364", "revid": "83075434", "url": "https://it.wikipedia.org/wiki?curid=6059364", "title": "Carl Haas Racing Team", "text": ""}
{"id": "6059365", "revid": "124123", "url": "https://it.wikipedia.org/wiki?curid=6059365", "title": "Persone di nome Antonio/Giornalisti", "text": ""}
{"id": "6059376", "revid": "287204", "url": "https://it.wikipedia.org/wiki?curid=6059376", "title": "IBK Industrial Bank Altos Volleyball Club 2015-2016", "text": "Questa voce raccoglie le informazioni riguardanti l'IBK Industrial Bank Altos Volleyball Club nella stagione 2015-2016.\nOrganigramma societario.\nArea direttiva\nArea organizzativa\nArea tecnica"}
{"id": "6059379", "revid": "228587", "url": "https://it.wikipedia.org/wiki?curid=6059379", "title": "Fronte di Grenville", "text": "Il Fronte di Grenville \u00e8 una caratteristica geologica del Canada orientale, che separa il Cratone Superiore dalle rocce dell'orogenesi di Grenville. \u00c8 una vasta zona tettonica dello Scudo canadese, che si estende dalla costa settentrionale del Lago Huron attraverso l'Ontario e il Qu\u00e9bec fino al Labrador, una distanza di circa 1.900 km."}
{"id": "6059384", "revid": "104458", "url": "https://it.wikipedia.org/wiki?curid=6059384", "title": "Frantschach-St. Gertraud", "text": ""}
{"id": "6059387", "revid": "104458", "url": "https://it.wikipedia.org/wiki?curid=6059387", "title": "Lavamuend", "text": ""}
{"id": "6059397", "revid": "6923", "url": "https://it.wikipedia.org/wiki?curid=6059397", "title": "Schenandoa", "text": "Fu un cosiddetto \"capo del pino\", della trib\u00f9 nativo americana degli Oneida. Schenandoa appoggi\u00f2 gli inglesi contro i francesi nel corso della guerra dei sette anni. Durante la rivoluzione americana appoggi\u00f2 i coloni americani contro gli inglesi, conducendo un battaglione di 250 guerrieri oneida e tuscarora verso New York.\nMolti luoghi negli Stati Uniti portano il suo nome sotto l'ortografia \"Shenandoah\"."}
{"id": "6059398", "revid": "929200", "url": "https://it.wikipedia.org/wiki?curid=6059398", "title": "Tyrrell Racing Organisation", "text": ""}
{"id": "6059399", "revid": "929200", "url": "https://it.wikipedia.org/wiki?curid=6059399", "title": "John Player Team Lotus", "text": ""}
{"id": "6059400", "revid": "929200", "url": "https://it.wikipedia.org/wiki?curid=6059400", "title": "Team Tissot Ensign", "text": ""}
{"id": "6059407", "revid": "929200", "url": "https://it.wikipedia.org/wiki?curid=6059407", "title": "Matra Sport", "text": ""}
{"id": "6059409", "revid": "298229", "url": "https://it.wikipedia.org/wiki?curid=6059409", "title": "Airine Pal\u0161ite", "text": ""}
{"id": "6059410", "revid": "599013", "url": "https://it.wikipedia.org/wiki?curid=6059410", "title": "Jonathan Rodr\u00edguez Men\u00e9ndez", "text": "Caratteristiche tecniche.\nMancino, gioca prevalentemente sulla fascia sinistra, da centrocampista esterno o ala.\nCarriera.\nDopo aver militato per anni nelle serie minori, nel 2013 \u00e8 passato allo , con cui ha esordito prima nella seconda divisione spagnola e poi, nel 2015, in Liga BBVA. Nella sua prima stagione in massima serie ha messo a segno 5 reti in 36 partite. Il 23 giugno 2016 \u00e8 stato acquistato dal , con cui ha firmato un contratto quadriennale.\nL'11 luglio 2019 viene acquistato dalla Lazio per 2 milioni di euro. Il trasferimento viene reso ufficiale il 28 agosto 2019 a seguito dell'assenso della FIFA. Il 1\u00ba settembre fa il suo esordio ufficiale con i biancocelesti nel derby con la per la seconda giornata di campionato, entrando al posto di Senad Luli\u0107.\nA seguito di una stagione in cui ha faticato a imporsi come esterno nel 3-5-2 di Simone Inzaghi, il 20 settembre 2020 si accorda con l', club a cui due giorni dopo viene ceduto in prestito.\nA fine prestito fa ritorno alla Lazio, in cui non trova mai spazio prima di fare ritorno (con la formula del prestito) allo il 30 gennaio 2022.\nStatistiche.\nPresenze e reti nei club.\n\"Statistiche aggiornate al 30 gennaio 2022.\""}
{"id": "6059411", "revid": "481666", "url": "https://it.wikipedia.org/wiki?curid=6059411", "title": "David Ross Lederman", "text": ""}
{"id": "6059412", "revid": "481666", "url": "https://it.wikipedia.org/wiki?curid=6059412", "title": "Fall In", "text": ""}
{"id": "6059413", "revid": "481666", "url": "https://it.wikipedia.org/wiki?curid=6059413", "title": "It Happened Out West", "text": ""}
{"id": "6059425", "revid": "481666", "url": "https://it.wikipedia.org/wiki?curid=6059425", "title": "Principal Artists Productions", "text": ""}
{"id": "6059429", "revid": "599013", "url": "https://it.wikipedia.org/wiki?curid=6059429", "title": "Virginia Di Giammarino", "text": "Carriera.\nClub.\nVirginia Di Giammarino cresce calcisticamente nelle giovanili della Res Roma, inserita in rosa nella squadra che partecipa al Campionato Primavera di categoria sotto la responsabilit\u00e0 tecnica di Roberto Piras e nella quale, al termine della stagione 2014-2015, ottiene il primo scudetto Primavera della societ\u00e0.\nGrazie alle prestazioni offerte nelle giovanili, il mister Fabio Melillo la inserisce in rosa nella formazioni titolare facendola debuttare in Serie A l'11 aprile 2015, alla 22\u00aa giornata della stagione 2014-2015, nella partita vinta per 3-0 con le avversarie della Riviera di Romagna, rilevando all'82' Eleonora Cunsolo.\nIn seguito viene utilizzata prevalentemente nella formazione Primavera con la quale bissa lo scudetto al termine della stagione 2015-2016.\nAl termine della stagione 2017-2018 la Res Roma ha ceduto il proprio titolo sportivo di partecipazione al campionato di Serie A alla neonata AS Roma, svincolando tutte le sue tesserate. Di Giammarino per la stagione 2018-2019 si \u00e8 accordata con la , partecipante al campionato di Serie B a girone unico.\nNazionale.\nDopo essere stata convocata per gli stages nelle formazioni Under-15 e Under-16, nel corso del 2015, il responsabile tecnico della Nazionale Under-17 Enrico Sbardella la inserisce in rosa nella formazione che partecipa alla fase di qualificazione all'edizione 2016 del campionato europeo di categoria. Di Giammarino fa il suo debutto con la maglia delle Azzurrine il 28 settembre di quell'anno, nella partita dove l'Italia si impone per 5-0 sulle avversarie pari et\u00e0 della Bosnia ed Erzegovina."}
{"id": "6059430", "revid": "1149807", "url": "https://it.wikipedia.org/wiki?curid=6059430", "title": "Metal Heroes", "text": "La \u00e8 un filone di serie televisive di genere \"tokusatsu\" prodotte dalla Toei Company. Gli eroi di queste serie sono degli androidi, cyborg o umani con delle armature meccaniche. Il filone ha come tema centrale che la tecnologia, nelle mani giuste, pu\u00f2 essere usata per fare del bene.\nLe serie \"Metal Hero\" sono state prodotte dalla Toei a partire da \"Uchu Keiji Gavan\" del 1982 fino a \"Tetsuwan Tantei Robotack\" del 1998, in congiunzione con gli altri due \"franchise tokusatsu\" della Toei, \"Kamen Rider\" e \"Super sentai\". Al di fuori del Giappone, alcune serie Metal Hero hanno goduto di un buon successo in Francia, Brasile, le Filippine, Malesia e Singapore. Durante gli anni '90, la Saban Entertainment ha usato le scene di alcune serie \"Metal Hero\" per produrre le serie \"VR Troopers\" e \"Beetleborgs - Quando si scatena il vento dell'avventura\".\nL'unica serie trasmessa in italiano \u00e8 \"Winspector\"."}
{"id": "6059441", "revid": "287204", "url": "https://it.wikipedia.org/wiki?curid=6059441", "title": "Associazione Sportiva Melfi 2006-2007", "text": "Questa pagina raccoglie le informazioni riguardanti l'Associazione Sportiva Melfi nelle competizioni ufficiali della stagione 2006-2007."}
{"id": "6059442", "revid": "122246", "url": "https://it.wikipedia.org/wiki?curid=6059442", "title": "Zhu Ting", "text": ""}
{"id": "6059460", "revid": "215661", "url": "https://it.wikipedia.org/wiki?curid=6059460", "title": "Thomas R\u00f6hler", "text": "\u00c8 il terzo miglior giavellottista di tutti i tempi con la misura di 93,90 m, stabilita a Doha il 5 maggio 2017."}
{"id": "6059471", "revid": "82703442", "url": "https://it.wikipedia.org/wiki?curid=6059471", "title": "Bisolfito di magnesio", "text": ""}
{"id": "6059472", "revid": "287204", "url": "https://it.wikipedia.org/wiki?curid=6059472", "title": "Associazione Calcio Monopoli 2006-2007", "text": "Questa pagina raccoglie le informazioni riguardanti l'Associazione Calcio Monopoli nelle competizioni ufficiali della stagione 2006-2007."}
{"id": "6059475", "revid": "307923", "url": "https://it.wikipedia.org/wiki?curid=6059475", "title": "Austria ai Giochi della XXXI Olimpiade", "text": "L'Austria ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016. \u00c8 stata la 27\u00b0 partecipazione ai Giochi olimpici estivi. Gli atleti austriaci hanno preso parte ad ogni edizione dei giochi olimpici estivi ad eccezion fatta di Anversa '20. Gli atleti della delegazione sono stati 71: 37 uomini e 34 donne.\nL'Austria ha concluso questa edizione delle olimpiadi con una sola medaglia di bronzo, vinta dal duo Thomas Zajac e Tanja Frank nella Vela, tornando a vincere una medaglia dopo l'edizione di Londra 2012 in cui l'Austria non vinse nessuna medaglia.\nRisultati.\nBeach volley.\nFase a gironi\n si qualifica come una delle migliori terze, senza dover affrontare gli spareggi.\nOttavi di finale\n Doppler \u2013 Horst: Eliminati agli ottavi di finale.\nFase a gironi\n si qualifica come una delle migliori terze, senza dover affrontare gli spareggi.\nOttavi di finale\n Huber - Seidl: Eliminati agli ottavi di finale.\nTiro con l'arco.\nLaurence Baldauff ha ottenuto la qualificazione alle olimpiadi durante il Campionato Mondiale di tiro con l'arco 2015 che si \u00e8 svolto a Copenaghen in Danimarca."}
{"id": "6059476", "revid": "1543377", "url": "https://it.wikipedia.org/wiki?curid=6059476", "title": "Adolfpateraite", "text": "L'adolfpateraite \u00e8 un minerale, uranilsolfato idrato di potassio.\nIl nome \u00e8 in onore di Adolf Patera (11/07/1819-26/06/1894), chimico, mineralogista e metallurgo tedesco, che invent\u00f2 una tecnologia per estrarre l'uranio dai giacimenti.\nIl minerale \u00e8 approvato dall'IMA con la sigla \"2011-042\"\n\u00c8 stato rinvenuto nella Repubblica Ceca, nei pressi di Svornost, appartenente ai giacimenti boemi di J\u00e1chymov"}
{"id": "6059478", "revid": "73843", "url": "https://it.wikipedia.org/wiki?curid=6059478", "title": "Niger ai Giochi della XXXI Olimpiade", "text": "Il Niger ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sei atleti impegnati in quattro discipline. \nPortabandiera alla cerimonia di apertura \u00e8 stato Abdoulrazak Issoufou, che avrebbe conquistato una medaglia d'argento nel taekwondo: per il Niger si tratta della prima medaglia d'argento olimpica e della seconda in assoluto dopo il bronzo di Issaka Dabor\u00e9 a ."}
{"id": "6059479", "revid": "599013", "url": "https://it.wikipedia.org/wiki?curid=6059479", "title": "Miguel Sim\u00e3o", "text": "Vanta 31 presenze nella prima divisione portoghese e 27 in quella scozzese.\nCarriera.\nClub.\nGli inizi, Nacional e Feirense.\nNato ad Oporto, nel 1984 Miguel Sim\u00e3o entra inizialmente nel vivaio del Porto, prima di diventare un prodotto delle giovanili del Boavista, l'altra squadra della sua citt\u00e0 natale. Dal 1991 al 1993 gioca le sue prime stagioni da professionista, in seconda divisione portoghese, col Nacional e il Feirense.\nSalgueiros.\nNel 1993 ha modo di debuttare in Primeira Divis\u00e3o col , il quale raggiunge l'undicesimo posto a fine campionato 1993-1994. Alla sua prima stagione in massima serie, Sim\u00e3o gioca 22 partite e segna cinque reti. \nNacional e Acad\u00e9mica.\nDal 1995 al 1996 viene ceduto al Nacional e all'Acad\u00e9mica (in seconda divisione), prima di fare ritorno nel 1996-1997 al Salgueiros con cui disputa un'altra stagione in Primeira.\nDesportivo Aves.\nNel 1997 Sim\u00e3o viene acquistato a titolo definitivo dal Desportivo Aves, con il quale disputa una stagione in Liga de Honra (Serie B portoghese), condita da tre reti in 26 incontri di campionato.\nSt. Johnstone.\nNel 1998 si trasferisce in Scozia, al St. Johnstone, club di prima divisione scozzese. Debutta con la nuova maglia il 29 agosto 1998 all'Ibrox, nel corso della partita persa 0-4 contro i Rangers. Nel suo primo anno in Scozia Sim\u00e3o gioca 26 gare di campionato, marcando quattro reti. Ha modo di esordire anche in Coppa UEFA giocando un paio di match. In uno in particolare, il turno preliminare di ritorno contro i finlandesi del Vaasan Palloseura, riesce a segnare una doppietta da subentrato, fissando il punteggio sul 2-0 (3-1 cumulativo).\nDal 1998 al 2000 ha collezionato 43 presenze e cinque reti in Scottish Premiership.\nSanfrecce Hiroshima.\nNel 2000 si trasferisce in Giappone, al Sanfrecce Hiroshima, in cambio di 50.000 sterline britanniche. Con la squadra nipponica Sim\u00e3o disputa solo tre partite nella J.League Division 1 2000.\nGil Vicente e Moreirense.\nNel gennaio 2001 torna in patria, al Gil Vicente, nella Primeira Liga. Dopo sei mesi si trasferisce al Moreirense, dove vince un campionato di seconda serie.\nFafe e Lichtenberg 47.\nNel 2002 scende in quarta categoria portoghese, tesserato dal , che arriva secondo nel torneo di Terceira Divis\u00e3o ed \u00e8 promosso in terza divisione. Dopo una stagione passa al , formazione tedesca militante nella NOFV-Oberliga Nord, il quarto livello del calcio tedesco.\nLe ultime stagioni in Lussemburgo.\nNel 2004 si trasferisce in Lussemburgo, al , compagine di prima divisione. In seguito, dal 2005, milita in altre squadre del Granducato, come il . Sim\u00e3o chiude la carriera a quarant'anni tra i dilettanti lussemburghesi, nel 2013.\nNazionale.\nSim\u00e3o ha vinto con nazionale portoghese under-16 l'Europeo di categoria del 1989 in Danimarca. Sempre nel 1989 \u00e8 stato convocato col Portogallo under-17."}
{"id": "6059480", "revid": "73843", "url": "https://it.wikipedia.org/wiki?curid=6059480", "title": "Grenada ai Giochi della XXXI Olimpiade", "text": "Il Grenada ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di cinque atleti impegnati in due discipline: atletica leggera e nuoto. Portabandiera alla cerimonia di apertura \u00e8 stato il quattrocentista Kirani James, che lo era stato anche a .\nSi \u00e8 trattato della nona partecipazione di questo paese ai Giochi. Per la seconda edizione consecutiva Grenada ha portato a casa una medaglia olimpica, sempre grazie a Kirani James che, dopo il titolo olimpico vinto quattro anni prima, \u00e8 riuscito a risalire sul podio conquistando una medaglia d'argento."}
{"id": "6059481", "revid": "1386188", "url": "https://it.wikipedia.org/wiki?curid=6059481", "title": "Juana Coello", "text": "Biografia.\nRicevette una buona istruzione e si spos\u00f2 nel 1567, ma presto inizi\u00f2 la sua sofferenza, dal momento che il marito si rivel\u00f2 essere un impenitente\ndonnaiolo. Secondo alcuni storici ebbe una lunga relazione con la principessa di Eboli favorita del re, cospirando con questa contro Filippo, cosa che cost\u00f2 ad entrambi il carcere.\nEvasione di Antonio P\u00e9rez.\nJuana rese visita al marito in carcere e, dandogli i suoi vestiti, ne facilit\u00f2 l'evasione, rimanendo nella cella che occupava suo marito. Intraprese diversi viaggi per terra e per mare e nel 1585 si rec\u00f2 in Portogallo per avere un'udienza dal re, ma mentre viaggiava da Aldea Gallega a Lisbona, venne arrestata di nuovo e trasferita nel carcere di Madrid assieme ai suoi sette figli. Vennero tutti trasferiti in una fortezza nella quale rimasero fino al mese di aprile del 1599, quando, dopo la morte di Filippo II venne messa in libert\u00e0, mentre i suoi figli rimasero in carcere. \nDa quella data, poco si sa di questa illustre signora; alcuni autori dicono che si rec\u00f2 a Parigi per raggiungere il marito e mor\u00ec in povert\u00e0 intorno al 1602, mentre altri dicono che nel 1613 richiese la riabilitazione dei suoi figli, che l'Inquisizione di Saragozza le concesse due anni pi\u00f9 tardi."}
{"id": "6059482", "revid": "73843", "url": "https://it.wikipedia.org/wiki?curid=6059482", "title": "Mongolia ai Giochi della XXXI Olimpiade", "text": "La Mongolia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 43 atleti impegnati in 9 discipline. Portabandiera alla cerimonia di apertura \u00e8 stato il judoka Battulgyn Tem\u00fc\u00fclen, alla sua prima Olimpiade.\nLa rappresentativa mongola, alla sua tredicesima partecipazione ai Giochi estivi, ha conquistato una medaglia d'argento e una di bronzo. "}
{"id": "6059483", "revid": "73843", "url": "https://it.wikipedia.org/wiki?curid=6059483", "title": "Venezuela ai Giochi della XXXI Olimpiade", "text": "Il Venezuela ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 87 atleti impegnati in 20 discipline. Portabandiera alla cerimonia di apertura \u00e8 stato lo schermidore Rub\u00e9n Limardo, alla sua terza Olimpiade.\nIl Venezuela, alla sua diciottesima partecipazione ai Giochi estivi, ha conquistato tre medaglie: una d'argento e due di bronzo."}
{"id": "6059484", "revid": "358169", "url": "https://it.wikipedia.org/wiki?curid=6059484", "title": "Regno Unito ai Giochi della XVIII Olimpiade", "text": ""}
{"id": "6059485", "revid": "278406", "url": "https://it.wikipedia.org/wiki?curid=6059485", "title": "Irlanda ai Giochi della XXXI Olimpiade", "text": "L'Irlanda ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016."}
{"id": "6059486", "revid": "83531", "url": "https://it.wikipedia.org/wiki?curid=6059486", "title": "Associazione Giovanile Nocerina 1910 2006-2007", "text": "Questa pagina raccoglie le informazioni riguardanti l'Associazione Giovanile Nocerina 1910 nelle competizioni ufficiali della stagione 2006-2007."}
{"id": "6059489", "revid": "358169", "url": "https://it.wikipedia.org/wiki?curid=6059489", "title": "Regno Unito ai Giochi della XIX Olimpiade", "text": ""}
{"id": "6059490", "revid": "73843", "url": "https://it.wikipedia.org/wiki?curid=6059490", "title": "Tagikistan ai Giochi della XXXI Olimpiade", "text": "Il Tagikistan ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sette atleti impegnati in quattro discipline. Portabandiera alla cerimonia di apertura \u00e8 stato Dilshod Nazarov, alla sua quarta Olimpiade. Lo stesso Nazarov, vincendo la gara di lancio del martello, conquist\u00f2 la prima medaglia d'oro nelle sei partecipazioni del Tagikistan ai Giochi estivi."}
{"id": "6059508", "revid": "339392", "url": "https://it.wikipedia.org/wiki?curid=6059508", "title": "\u017di\u017eanj", "text": ""}
{"id": "6059510", "revid": "729019", "url": "https://it.wikipedia.org/wiki?curid=6059510", "title": "Slovenia ai Giochi della XXXI Olimpiade", "text": "La Slovenia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016."}
{"id": "6059511", "revid": "767487", "url": "https://it.wikipedia.org/wiki?curid=6059511", "title": "Armenia ai Giochi della XXXI Olimpiade", "text": "L'Armenia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016."}
{"id": "6059512", "revid": "287204", "url": "https://it.wikipedia.org/wiki?curid=6059512", "title": "Storia di Bosa", "text": "Le origini del nome.\nUn'epigrafe fenicia, (oggi perduta e ritenuta da alcuni studiosi un falso), databile al IX secolo a.C., documenta per la prima volta l'esistenza di un etnico collettivo \"Bs'n\", riferito alla popolazione di questo luogo. Il nome della citt\u00e0 fu dunque fin dall'origine Bosa, un toponimo forse mediterraneo, d'incerta etimologia. L'etnico latino \"bosanus\" \u00e8 attestato ancora in un'iscrizione della prima et\u00e0 imperiale, e il nome di Bosa compare in questa forma in Tolomeo (II secolo), nell\"Itinerario antonino\" (III secolo), nella \"Cosmografia\" dell'Anonimo ravennate (VII secolo) e per tutto il Medioevo.\nQuanto all'etimologia del toponimo, il linguista Massimo Pittau ne ha affermato l'origine preindoeuropea. L'appellativo \"bosa\" indicherebbe un contenitore a forma di catino, immagine che richiamerebbe la morfologia del territorio su cui sorge la citt\u00e0, racchiusa in una vallata circondata da colline.\nEduardo Blasco Ferrer, invece, ritiene che il toponimo derivi dal paleosardo \"osa\", con \"b\" prostetica, termine che significherebbe \"foce\".\nLeggende sulle origini della citt\u00e0.\nNella seicentesca \"Relaci\u00f3n de la antigua ciudad de Calmedia y varias antig\u00fcedades del mundo\", opera anonima conservata nella Biblioteca universitaria di Cagliari, si narra che Calmedia, figlia o moglie del mitologico re Sardus Pater \u2013 il figlio di Eracle libico \u2013 giunta nella vallata attraversata dal Temo e colpita dalla bellezza dei luoghi, abbia deciso di fermarsi e di fondare una citt\u00e0 che da lei avrebbe preso nome, nella localit\u00e0 attualmente conosciuta come Calameda. L'anonimo autore racconta delle rovine della citt\u00e0 romana, paragonandola per grandezza all'antica Babilonia. Descrive le mura che la cingevano presso l'attuale monte Nieddu e ne menziona una delle porte nelle vicinanze della fonte di Su Anzu.\nPreistoria.\nIl territorio del comune di Bosa fu abitato gi\u00e0 in epoca preistorica e protostorica come dimostrano le grotticelle funerarie mono o bicellulari individuate \u2013 in un numero pari ad almeno trentasei \u2013 in varie localit\u00e0 (Badde Orca, Capitta, Coroneddu, Funtana Lacos, Ispiluncas, Monte Furru, Pala 'e Cane, Pontes, Sorighes, Silattari, Tentizzos, Torre Argentina e Tuccaravo).\nIl rilevante numero di \"domus de janas\" e la loro superficie, che giunge sino a , testimoniano una frequentazione umana piuttosto aggregata ascrivibile all'Et\u00e0 del Rame (per le tombe dotate di \"dromos\") o alla cultura di Ozieri e al Neolitico recente.\nDi particolare rilievo si presenta la Tomba I di Pontes la quale presentava delle pareti interne levigate e dipinte di rosso, simbolo del sangue e della rigenerazione, sulle quali era incisa una raffigurazione di doppie corna, a testimonianza del culto della divinit\u00e0 taurina.\nSi sono rinvenuti, inoltre, i resti di focolari rituali (Tuccaravo) e coppelle a destinazione sacrale scavate nel pavimento di alcuni ipogei (Coroneddu e Funtana Lacos I), mentre in altre tombe si sono riscontrate delle nicchie per le offerte funerarie.\nPoco numerose sono, invece, le testimonianze riconducibili all'Et\u00e0 del Bronzo e alla civilt\u00e0 nuragica. A tale periodo risalgono i due nuraghi complessi siti nelle localit\u00e0 di Monte Furru e di S'Abba Druche \u2013 ove sono stati individuati anche i resti di una tomba dei giganti \u2013 e quelli dalla struttura semplice di Rocca Pischinale e di Santu L\u00f2.\nStoria antica fenicio-punica (IX-III secolo a.C.) e romana (238 a.C.-456).\nNulla di certo si conosce dello stanziamento fenicio-punico. I Fenici dovettero usare per l'approdo la foce del fiume Temo (allora all'altezza di Terridi), riparata dalle mareggiate dall'Isola Rossa, e dal maestrale dal colle di Sa Sea. Forse proprio l\u00ec, o secondo l'ipotesi maggiormente accettata nella vallata di Messerchimbe, pi\u00f9 all'interno e sulla sponda sinistra del fiume, svilupparono un centro abitato. Qualche studioso (Antonietta Boninu, Marcello Madau), in base alla conformazione del luogo, sostiene che in et\u00e0 cartaginese il sito urbano fosse bens\u00ec all'altezza di Messerchimbe, ma sulla riva destra, mentre sull'altra sponda si sarebbero concentrate l'area sacra e la necropoli. In tal caso si potrebbe pensare a uno sdoppiamento e a una progressiva traslazione dell'abitato in et\u00e0 bizantina, con un nuovo agglomerato formatosi intorno alla cattedrale, sul sito della vecchia necropoli: nel caso di Bosa appunto a Messerchimbe, dove i dati archeologici testimoniano un centro altomedioevale, e dove sarebbe sorta in seguito la chiesa di San Pietro. Attraversata dalla strada costiera occidentale, che superava il Temo a Pont'Ezzu, Bosa era collegata direttamente a sud con Cornus (presso il comune di Cuglieri) e a nord con Carbia (Nostra Signora di Calvia, localit\u00e0 situata alla periferia sud di Alghero). Del porto di Terridi restano ancora tracce di bitte per l'attracco delle barche.\nIn et\u00e0 romana la citt\u00e0, che in un primo tempo pare aver mantenuto l'ordinamento punico, con la magistratura dei suffeti, divenne, forse dalla prima et\u00e0 imperiale, un municipio con un proprio ordine di decurioni e un collegio di \"quattuorviri\". L'introduzione del culto imperiale \u00e8 documentato da un'epigrafe in marmo che ricorda la dedica, fra il 138 e il 141, da parte di un magistrato o sacerdote locale, Quintus Rutilius, di quattro statuette in argento, raffiguranti Antonino Pio, Faustina, Marco Aurelio e Lucio Vero. \nAll'et\u00e0 degli Antonini risale anche la promozione di un anonimo flamine municipale bosano al massimo sacerdozio provinciale della Sardegna.\nMedioevo vandalo (456-534), bizantino (534-851) e giudicale (851-1232).\nIn et\u00e0 bizantina, come si \u00e8 detto, l'abitato era posto\u00a0\u2013 forse\u00a0\u2013 sulla riva sinistra del Temo, presso il sito della chiesa di San Pietro. La citt\u00e0 sub\u00ec per tutto il Medioevo le scorrerie degli Arabi. Tuttavia non perse la sua importanza: fu capoluogo della Curatoria di Planargia, nel Giudicato di Logudoro e sede vescovile. In un periodo compreso tra il sesto decennio dell'XI secolo e il 1073 si provvide alla costruzione della chiesa cattedrale dedicata a San Pietro. Le date vengono fornite da due documenti epigrafici presenti nella chiesa: il primo \u00e8 rappresentato da un'iscrizione incisa sul concio di una lesena absidale che, secondo una recente rilettura operata dallo studioso Giuseppe Piras, attesta l'atto di consacrazione e posa della prima pietra dell'edificio romanico celebrato dal vescovo Costantino de Castra (in passato il \"titulus\" veniva erroneamente riferito all'attivit\u00e0 di un presunto architetto di nome \"Sisinius Etra\"); il secondo \u00e8 costituito da un'epigrafe, collocata nella navata centrale, che ricorda l'anno di ultimazione dei lavori promossi dal vescovo, il 1073 appunto. La decisione di Costantino de Castra (primo vescovo di Bosa di cui si abbia notizia) di intitolare a San Pietro la cattedrale bosana pu\u00f2 essere forse intesa come segno di schieramento dalla parte del pontefice romano dopo lo scisma ortodosso del 1054: infatti Costantino de Castra, come sappiamo da una lettera del 1073 del Papa Gregorio VII, fu impegnato personalmente nella propaganda cattolica presso i Giudici della Sardegna e nello stesso anno ricevette da papa Gregorio VII la nomina ad arcivescovo di Torres. Con l'edificazione del castello dei Malaspina sul colle di Serravalle tra il 1112 e il 1121 o, secondo i pi\u00f9 recenti studi, nella seconda met\u00e0 del XIII secolo, si pensa che la popolazione abbia cominciato gradualmente a trasferirsi nella riva destra del fiume, sulle pendici dell'altura fortificata che garantiva una maggior protezione contro le incursioni arabe, finch\u00e9 nella zona di \"Calameda\" non rest\u00f2 che la cattedrale di San Pietro.\nMedioevo malaspiniano (1232-1317) e arborense-aragonese (1317-1409).\nNel 1297 il Papa Bonifacio VIII istitu\u00ec il Regno di Sardegna e Corsica, che concesse al re Giacomo II di Aragona. I Malaspina, temendo l'invasione aragonese, potenziarono il castello con una torre maestra che ricorda quelle cagliaritane dell'Elefante e di San Pancrazio (1305 e 1307), costruite da Giovanni Capula, il quale aveva forse edificato anche quella bosana. Tuttavia, il 2 novembre 1308, Moruello, Corrado e Franceschino Malaspina cedettero il castello di Bosa a Giacomo II. Negli anni successivi la famiglia lunense dovette nondimeno mantenere i propri diritti sul castello, se una cronaca sarda del Quattrocento sostiene che nel 1317 essa lo cedette al Giudicato di Arborea. Ad ogni modo, a seguito dell'alleanza tra l'Arborea e l'Aragona, Pietro Ortis prese possesso del castello di Bosa per conto dell'infante Alfonso d'Aragona, col consenso degli Arborensi. I Malaspina uscirono per\u00f2 definitivamente dalla storia bosana solo quando l'11 giugno 1326 Azzo e Giovanni delegarono il fratello Federico nelle trattative col re d'Aragona per la cessione di Bosa e della Curatoria di Planargia.\nPassarono solo due anni, e il 1\u00ba maggio 1328 Alfonso il Benigno, re d'Aragona, concesse in feudo il castello al giudice arborense Ugone II di Arborea: la citt\u00e0 e il suo territorio entrarono allora a far parte delle terre \"extra iudicatum\" dell'Arborea. Il figlio di Ugone, Mariano IV, ruppe per\u00f2 l'alleanza con gli Aragonesi, e nel suo tentativo di unificare la Sardegna sotto di s\u00e9 fece imprigionare, nel dicembre del 1349, il fratello Giovanni, Signore di Bosa dal 1335, e fedele alla vecchia alleanza. Il castello di Bosa era una roccaforte di grande importanza strategica per il controllo della Sardegna, e tanto Mariano quanto Pietro IV il Cerimonioso, desiderosi di impossessarsene, cercarono di farselo cedere dalla moglie di Giovanni, la catalana Sibilla di Moncada; ma ella tir\u00f2 per le lunghe le trattative, finch\u00e9 il 20 giugno 1352 Mariano lo prese con la forza. Bosa fu quindi sotto il controllo dei giudici d'Arborea Ugone III (1376-1383), ed Eleonora (1383-1404), che ne fecero la loro roccaforte nella guerra contro gli Aragonesi; alle trattative di pace tra Eleonora e Giovanni I d'Aragona, il 24 gennaio 1388, la citt\u00e0 invi\u00f2 il proprio podest\u00e0 con centouno rappresentanti che firmarono gli atti, separatamente dal castellano e dai funzionari e rappresentanti feudali. L'esistenza a quel tempo di un'organizzazione comunale, oltre che da questo fatto, \u00e8 dimostrata dai quattro capitoli degli statuti di Bosa citati in un atto notarile seicentesco. La citt\u00e0 era dunque divisa tra la parte di pertinenza del castello, e quindi soggetta al feudatario (che si suole oggi identificare, pur senza vere prove, col quartiere di \"Sa Costa\", privo di chiese perch\u00e9 avrebbe fatto capo a quella del castello), e il libero comune (identificato oggi col quartiere di \"Sa Piatta\"), retto dagli statuti.\nPeriodo aragonese-feudale (1409-1559).\nDurante il regno di Martino I di Aragona (1396-1410), la guerra riprese, e quando gli Aragonesi il 30 giugno 1409 sconfissero il nuovo Giudice Guglielmo III di Narbona nella battaglia di Sanluri, il Giudicato d'Arborea, ultimo dei regni sardi indipendenti, cess\u00f2 di esistere e, nel gennaio dell'anno successivo, Pietro Torrelles, luogotenente del re, prese la villa di Bosa \u2014 la seconda citt\u00e0 del regno arborense \u2014 la quale pass\u00f2 definitivamente sotto il controllo della corona d'Aragona dal momento in cui, assediata Oristano, Leonardo Cubello fu costretto a firmare la pace il 29 marzo 1410.\nI discendenti del casato d'Arborea furono investiti dei titoli di marchesi di Oristano e di conti del Goceano.\nFerdinando I (1412-1416), il 15 giugno 1413, dichiara Bosa e la Planargia, che nel frattempo non erano state infeudate, indivisibili e unite al patrimonio regio in perpetuo. \nLa villa, riconosciuti gli antichi privilegi e consuetudini, fu organizzata come un comune catalano e dotata di propri statuti. \nL'organo cittadino era il consiglio generale, col potere di deliberare, dal quale erano scelti i cinque consiglieri, uno per ogni classe di censo, che formavano l'organo esecutivo; il primo consigliere rivestiva la funzione di sindaco, e rappresentava la citt\u00e0. \nD'altra parte il castello era tenuto da un capitano o castellano, di nomina regia, che curava la difesa; il re nominava anche il doganiere o maggiore del porto, il mostazzaffo (ufficiale incaricato di sorvegliare il commercio), e il podest\u00e0, che amministrava la giustizia e controllava per conto della corona l'operato dei consiglieri. \nAlle dipendenze del consiglio era poi l'ufficiale che governava la Planargia.\nIn questo contesto, i bosani dimostrarono una forte volont\u00e0 di conservare i propri privilegi e la propria autonomia con episodi che dimostrano l'esistenza nella villa di un fiorente ceto borghese che viveva di commercio, di artigianato, e di sfruttamento delle risorse agricole e coralline, capace di organizzarsi per affermare i propri interessi su quelli, avversi, degli uffici di nomina regia.\nLe rivendicazioni riguardavano il riconoscimento di antiche franchigie e di una sostanziale autonomia, il mantenimento del precedente statuto civico (\"cart de loch\"), l'osservanza del privilegio di nominare sardi nativi o residenti a Bosa o nella Planargia negli uffici locali (che era stata calpestata con la nomina di un comandante di porto catalano che, pi\u00f9 ligio nell'esigere il pagamento dei dazi, aveva fatto diminuire i commerci).\nTra la villa di Bosa e la guarnigione che occupava il castello, poi, la convivenza non fu pacifica. Ripetuti contrasti sono testimoniati fin dal 1415, allorch\u00e9 il castellano Pietro de Sant Johan bombard\u00f2 la citt\u00e0 in risposta alle rimostranze dei bosani i quali erano esasperati dalle stragi di bestiame e dai danneggiamenti dei pascoli provocati dalle truppe acquartierate nel castello e irritati per la protezione accordata dal castellano ad alcuni assassini.\nDurante il regno di Alfonso V (1416-1458), in occasione della convocazione del parlamento sardo celebrato a Cagliari da Alvaro Madrigal, nel 1421, i \"sindacs\" Nicol\u00f2 de Balbo e Jacopo de Milia riuscirono a ottenere dal re l'accoglimento di tutte le loro richieste aventi ad oggetto le rivendicazioni anzidette e fondate sui privilegi concessi da Ferdinando d'Aragona e confermati da Alfonso II. In forza di tali privilegi, peraltro, dovevano essere sottoposte alla esclusiva giurisdizione comunale non solo Bosa ma anche le sue appendici che, a detta dell'amministrazione civica, comprendevano se non l'intera Planargia, almeno la fortezza di Serravalle, retta, invece, da un castellano alle dipendenze del signore della Marmilla e del Monreale, Guglielmo Raimondo di Moncada; risultando cos\u00ec, la fortezza, come una enclave nemica all'interno di una villa che si considerava libera perch\u00e9 aveva aperto le sue porte agli Aragonesi, sulla base di precisi accordi. \nBosa \u2014 cos\u00ec come Cagliari, Sassari, Iglesias, Alghero e Castelsardo \u2014 fu esclusa dall'estensione a tutte le ville sarde della Carta de logu che era stata emanata da Eleonora d'Arborea nel 1395, ci\u00f2 in quanto gi\u00e0 si era data un \"capitol de breu\", ossia un proprio statuto, scritto in lingua italiana o pisana.\nI rappresentanti della villa, peraltro, riuscirono a ottenere che l'odiato Pietro de Sant Johan fosse sostituito con un nuovo castellano, Giovanni de Flors, e che fosse restituita alla villa una somma concessa in prestito anni prima alla corona.\nNel 1423, malgrado il privilegio concesso un decennio prima da Ferdinando I, Bosa fu donata in feudo a Guglielmo Raimondo IV Moncada cui succedette la figlia Eufrosina, maritata con il cugino di lei, Matteo Florim\u00f3n Moncada. Morti questi ultimi senza discendenti, Bosa e la Planargia furono devoluti alla corona fino al 1433, quando furono ceduti a Pietro Ledesma.\nIn questi anni, inoltre, temendosi le congiure dei pisani e dei genovesi, fu dato ordine a Raimondo Valdes affinch\u00e9 procedesse a munire e a riparare la rocca di Sassari. A Bosa, alla fortezza rettangolare gi\u00e0 sita sul lato nord del colle di Serravalle, si aggiunsero il lungo perimetro murario \u2014 che cinse interamente la collina \u2014 e due nuove torri. L'opera di fortificazione, cos\u00ec come il ruolo politico che la villa era riuscita a far valere in parlamento, dimostrano il ruolo centrale che Bosa stava acquistando anche come centro vitale per i collegamenti con la penisola iberica e i traffici commerciali, grazie a quello che sar\u00e0 ritenuto, sino al 1528, il porto pi\u00f9 florido della costa occidentale della Sardegna. Gi\u00e0 nel 1416, d'altronde, Pietro de Sant Johan avvertiva Ferdinando che la fortezza bosana era, da un punto di vista militare, \u00abla chiave di tutta l'isola\u00bb.\nNel 1444 il re viet\u00f2 ai sassaresi il commercio con Bosa.\nIn data 15 maggio 1445 risulta, poi, che Alfonso II avesse concesso al maestro della zecca (\"magistrum sicle\") Silvestro Colomeri il privilegio di batter monete nelle citt\u00e0 di Cagliari, Sassari, Alghero e Bosa e che eguale privilegio gli fosse stato gi\u00e0 accordato nel 1442. \nDurante il regno di Giovanni II (1458-1479), furono effettivamente battute dalla zecca sita nel castello, sotto la direzione e giurisdizione esclusiva dell\"'alcaide\", alcuni reali minuti di biglione, destinate alla circolazione locale. Quelli rinvenuti, appartenenti a due coni diversi, portano la scritta \"Joanes Rex A\"[\"ragoniae\"] intorno allo scudo aragonese, sul diritto, e la scritta \"Civi\"[\"tas\"] \"Bose\" e una croce, sul rovescio.\nIl 23 settembre 1468, Giovanni II concesse a Giovanni di Villamar\u00ed, capitano generale della flotta reale in feudo perpetuo (\"secundum morem Italiae\"), la villa di Bosa insieme al castello e alla Planargia (con le ville di Suni, Sagama, Tresnuraghes, Sindia, Magomadas, Tinnura e Modolo), ottenendone tutti i diritti di estrazione e introduzione, nonch\u00e9 i diritti di imposizione di gabelle e vettigali. Il Villamar\u00ed tuttavia rese omaggio alla citt\u00e0 e ne mantenne sostanzialmente le istituzioni.\nLa villa, autonoma e indipendente \u2014 perch\u00e9 libera sia dal feudatario, signore del castello e della Planargia, che dal vescovo \u2014 fu rappresentata da tutti e tre gli stamenti del parlamento sardo, attraverso i \"sindacs\", delegati dei cittadini, (braccio reale), il feudatario (braccio militare), e il vescovo (braccio ecclesiastico), privilegio che condivideva soltanto con Cagliari e Sassari.\nNel 1478 il castello di Serravalle vide la fine delle ultime speranze di indipendenza dei sardi. Il marchese di Oristano e discendente dei giudici d'Arborea, Leonardo Cubello Alag\u00f3n (1436-1494) aveva guidato, infatti, una insurrezione avverso l'ingerenza spagnola ma fu vinto nella battaglia di Macomer (19 maggio 1478) dall'esercito aragonese, guidato dal capitano Carros. Dopo la sconfitta, il marchese \u2014 insieme a due figli, tre fratelli e il visconte di Sanluri, Giovanni Desena \u2014 profittando dell'assenza del Villamar\u00edn, che aveva dato tacito assenso all'impresa, riusc\u00ec a raggiungere Bosa, con l'intenzione di ricostituire l'esercito e riprendere la lotta. Dopo essersi da qui imbarcato alla volta di Genova, per\u00f2, il marchese fu convinto al largo a trasferirsi su una pi\u00f9 comoda galera governata da Giovanni Saragozza, fedele all'ammiraglio Giovanni Villamar\u00ed, che il marchese di Oristano credeva amico. Il Villamar\u00ed, per\u00f2, aveva deciso di volgere il fianco al ribelle: Leonardo Alag\u00f3n fu cos\u00ec dirottato verso il porto di Palermo, dove l'ammiraglio lo attendeva. Allo sbarco, anzich\u00e9 essere consegnato al vicer\u00e9 della Sicilia che ne chiedeva la custodia, fu condotto innanzi a Giovanni d'Aragona, a Barcellona, e fatto prigioniero insieme al visconte di Sanluri nel castello di X\u00e0tiva, dove mor\u00ec.\nIl re Ferdinando II (1479-1516) conferm\u00f2 i diritti di infeudazione sulla Planargia con atto firmato a Toledo il 24 dicembre 1479 e con esso attribu\u00ec alla villa di Bosa alcuni privilegi commerciali, ai danni della vicina e rivale Alghero. Il 13 febbraio 1488, infine, eresse la regione ad allodio.\nIl 30 settembre 1499, una prammatica del re Ferdinando II di Aragona inser\u00ec Bosa tra le citt\u00e0 regie, concedendole i privilegi connessi a tale titolo; essa rest\u00f2 tuttavia infeudata ai Villamar\u00ed.\nMorto Giovanni Villamar\u00ed gli successe il nipote \"ex fratre\", Bernardo di Villamar\u00ed, conte di Capaccio. Con diploma del 18 luglio 1502, confermandosi la qualit\u00e0 di allodio della Planargia, il re riconobbe la trasmissione ereditaria, a favore di Bernardo, dei diritti di importazione e estrazione concessi a suo tempo a Giovanni Villamar\u00edn, ponendo fine alla diatriba tra il feudatario e il Regio fisco.\nCon testamento del 16 settembre 1512, Bernardo lasci\u00f2 i domini della Planargia e di Bosa alla figlia Anna, alla quale succedette, poich\u00e9 morta senza prole, l'altra figlia di lui, Isabella di Villamar\u00ed, maritata al principe di Salerno, la quale resse la citt\u00e0 sino al 1559, facendole guadagnare terreno nei mercati dell'isola anche a detrimento di Oristano. La principessa, infatti, molestata dal fisco per i diritti di pesca e di commercio dei coralli gi\u00e0 garantiti all'avo Giovanni Villamr\u00ed, ottenne da Carlo V delle franchigie con diploma del 14 settembre 1519. Il 20 dello stesso mese furono inviate altre lettere regie con le quali si ordinava alla citt\u00e0 di Oristano di restituire alcuni carri con il rispettivo carico di cuoi e formaggi che essa aveva sequestrato rifiutandosi di riconoscere il regime di esenzione e di libero commercio attribuito a Bosa.\nMa proprio allora l'economia bosana doveva subire un duro colpo.\nNel 1527, sotto il regno di Carlo V d'Asburgo (1516-1556) \u2014 mentre i lanzichenecchi saccheggiavano Roma \u2014 la Francia di Francesco I, in guerra con l'Impero, contese alla Spagna il possesso della Sardegna. I francesi, entrati a Sassari alla fine di dicembre, la saccheggiarono, incutendo terrore nelle altre citt\u00e0 sarde. I bosani, per impedire un assalto della flotta francese comandata da Andrea Doria, reagirono l'anno successivo ostruendo con dei massi la foce del Temo, forse all'altezza di S'Istagnone, dove si form\u00f2 un acquitrino di acque malariche. Il difficile riversamento in mare delle acque del fiume, inoltre, fece s\u00ec che quest'ultimo, in inverno, straripasse con facilit\u00e0 e, in estate, si mantenesse stagnante e sporco per gli scarichi organici e di produzione (in particolare tessile e conciaria). Ne deriv\u00f2 un'accentuazione degli episodi pestilenziali con il conseguente carico di morte e, per Bosa, la triste fama di citt\u00e0 dall'ambiente malsano. \nDa quel momento, il porto, che era riuscito a conquistarsi un posto di primo piano nei traffici commerciali e nella pesca del corallo della costa occidentale della Sardegna, retrocesse a vantaggio di quello di Alghero. Da allora le imbarcazioni presero ad attraccare all'Isola Rossa.\nNel 1554 Sim\u00f3 Juan Miguel compr\u00f2 da Isabella la quarta parte dei domini di Bosa e della Planargia.\nEvo moderno spagnolo (1559-1714).\nDurante il regno di Filippo II di Spagna (1556-1598), nel 1559, Isabella Villamar\u00ed mor\u00ec senza discendenti lasciando un'eredit\u00e0 gravata da ingenti debiti. La contessa di Padula, Maria de Cardona (1509-1563), le successe nella titolarit\u00e0 del feudo bosano, feudo che il 25 ottobre dello stesso anno fu oggetto di un ordine di sequestro da parte del re di Spagna per soddisfare i crediti del fisco. Morendo senza discendenza nel 1563, la contessa De Cardona ne dispose a favore del duca di Alcal\u00e1, Pedro Af\u00e1n de Ribera (1509-1571), che \u2014 a causa delle gravi passivit\u00e0 gravanti sull'eredit\u00e0 \u2014 vi rinunci\u00f2 il 25 maggio 1563 con istrumento rogato in Napoli, dove era vicer\u00e9 per Filippo II. Datosi un curatore all'eredit\u00e0 giacente sulle istanze dei creditori, in esecuzione di un decreto che stabiliva l'unione alla corona dei feudi vacanti, il Supremo Consiglio d'Italia e quello d'Aragona, su ordine del re di Spagna, furono chiamati a stabilire un prezzo di acquisto per la citt\u00e0 di Bosa e per la Planargia. La corona si obblig\u00f2 a pagare i creditori ereditari con cinquantamila scudi in contanti e, per il resto, a corrispondere annualmente pensioni dei censi capitali precedentemente imposti. Il re si grav\u00f2, altres\u00ec, dei carichi annessi al feudo e, contestualmente, acquist\u00f2 Bosa e la Planargia al patrimonio della corona, dietro il versamento di centoduemila scudi, con atto rogato in Madrid e datato il 7 marzo 1565. Da allora Bosa divenne a tutti gli effetti una citt\u00e0 regia, cessando di essere sotto un'autorit\u00e0 feudale.\nL'8 aprile 1566, Filippo II ordin\u00f2 che il procuratore reale Alessio Nin prendesse possesso dei territori acquisiti e che venisse soppresso l'ufficio di governatore della citt\u00e0 di Bosa, surrogandovi un podest\u00e0, e, nel contempo, che fosse nominato un ufficiale regio per la Planargia, entrambi amministrativamente dipendenti dalla corona. Ordin\u00f2, altres\u00ec, fossero acquistate, indennizzando i possessori, le cariche pubbliche previgenti che fosse conveniente rivendicare.\nSu ordine del re, e su richiesta dello Stamento militare, vennero tradotti in lingua catalana gli statuti di Bosa, originariamente in lingua sarda e, in altre versioni, in italiano.\nFilippo II, nel 1572, diede anche il via a un progetto di fortificazione delle coste sarde. In questo contesto si inseriscono le prime testimonianze della presenza \u2014 innanzi alla foce del Temo \u2014 della torre dell'Isola Rossa dapprima in una relazione dell'aprile 1572 firmata da Marco Antonio Camos, capitano di Iglesias, poi, nel \"De chorographia Sardiniae\" di Giovanni Francesco Fara (1580-1585). Dal 1583 l'amministrazione della torre fu demandata a un \"alcaide\" che vi risiedeva insieme alla sua guarnigione, composta da un artigliere e quattro soldati.\nLa seconda met\u00e0 del Cinquecento rappresent\u00f2 per Bosa un'era di grandi cambiamenti non solo sul piano amministrativo ma anche su quello culturale. Gi\u00e0 dal 1569 operava, come canonico della cattedrale, Gerolamo Araolla, il maggiore poeta in lingua sarda dell'et\u00e0 spagnola, che a Bosa compose le sue opere (\"Sa vida, su martiriu et morte de sos gloriosos martires Gavinu, Brothu et Gianuariu\", e \"Rimas diversas spirituales\"), e fu forse anche \"alcaide\" del castello di Serravalle nella prima decade del Seicento. \nIl 1591 fu per la cultura bosana un anno straordinario. In quell'anno infatti fu consacrato vescovo Giovanni Francesco Fara, il padre della storiografia sarda. Egli diresse la chiesa bosana soltanto per sei mesi, durante i quali visit\u00f2 tutte le parrocchie; ma subito convoc\u00f2 il sinodo diocesano (10-12 giugno 1591), e con le sue costituzioni riorganizz\u00f2 la diocesi secondo i canoni tridentini. Con tutta probabilit\u00e0 si deve a lui la costituzione dell'archivio diocesano e l'avvio della redazione dei cinque libri, il cui documento pi\u00f9 antico conservato oggi \u00e8 del 1594. All'interessamento del Fara dovette probabilmente la libert\u00e0 e la possibilit\u00e0 di uscire di prigione il poeta bosano Pietro Delitala, uno tra i primi autori sardi a usare nella sua opera la lingua italiana. Dal carcere indirizz\u00f2 alcuni sonetti di supplica al vescovo, e da altre liriche si evince che nel 1590 era tornato in libert\u00e0. Trascorse i suoi ultimi anni a Bosa, dove prese moglie ed ebbe cinque figli, fu podest\u00e0 della citt\u00e0 e cavaliere nello Stamento militare del Parlamento del Regno di Sardegna. \nDurante il regno di Filippo III di Spagna (1598-1621), il periodo postridentino vide l'arrivo a Bosa dei Cappuccini, che vi edificarono il loro convento (1609), e la fondazione delle confraternite della Santa Croce e del Rosario, nonch\u00e9 dei gremi dei sarti e calzolai e dei fabbri. \nIl nuovo secolo fu per\u00f2 un periodo di grande decadenza, come per tutti i dom\u00ecni spagnoli, anche per Bosa. Apertosi con la grave inondazione del 1606, funestato dalla peste (1652-1656), da un violento incendio (1663), dalla grande carestia del 1680, dalle continue incursioni ottomane e dalla forte recessione economica, vide precipitare la popolazione dai circa abitanti del 1609 ai del 1627, ridotti ancora a nel 1688. Non dovette giovare molto la concessione dello statuto di porto franco nel 1626.\nDurante il regno di Filippo IV di Spagna (1621-1665), gli urgenti bisogni finanziari derivanti dalla Guerra d'Italia spinsero la corona a meditare l'alienazione della Planargia. A questo fine il re invi\u00f2 alcune lettere (datate al 4 novembre 1628 e all'8 gennaio, 11 marzo e 9 ottobre 1629) affinch\u00e9 il vicer\u00e9 Geronimo Pimentel, marchese di Bajona, provvedesse \u2014 previo consulto della Reale udienza e della Giunta patrimoniale \u2014 a vendere all'incanto i territori e le ville della Planargia, eccetto la citt\u00e0 di Bosa.\nCon atto rogato in Cagliari il 5 dicembre 1629, la Planargia fu venduta quale franco e libero allodio \u2014 per 182,801 lire sarde \u2014 a Elena Gualbes, in qualit\u00e0 di procuratrice legale del marito Antonio Brondo y Ruecas, marchese di Villacidro.\nIl 7 gennaio 1630, Bosa \u2014 obbligata a fare a meno dei contributi in grano che gli erano garantiti dall'entroterra planargese \u2014 invi\u00f2 formali proteste all'indirizzo di donna Elena, che nel frattempo era entrata in rotta di collisione con alcuni negozianti che rivendicavano l'appalto dei diritti feudali e doganali gi\u00e0 a loro concesso dalla Reale udienza.\nDurante il regno di Carlo II di Spagna (1665-1700), il feudo della Planargia era poverissimo e spopolato, nonch\u00e9 caduto nel disinteresse dei suoi signori, al punto che la citt\u00e0 di Bosa ne aveva ripreso di fatto il controllo. Fu cos\u00ec che, nel 1670 la Planargia fu messa all'incanto dalla famiglia Brondo che, nel frattempo si era gravemente indebitata. Il feudo trov\u00f2 un acquirente soltanto nel 1698 quando Giuseppe Olives lo ottenne per quarantaduemila scudi.\nNel 1700 mor\u00ec Carlo II e gli successe, per disposizione testamentaria, Filippo V di Spagna (1700-1724). L'arciduca d'Austria, Carlo VI d'Asburgo, avanz\u00f2 pretese sul trono, scatenando la cosiddetta Guerra di successione spagnola. Fu cos\u00ec che, nell'agosto del 1708, le truppe anglo-olandesi \u2014 alleate dell'arciduca \u2014 effettuarono una spedizione in Sardegna e, con la resa di Cagliari, Alghero e Castelsardo, posero fine al dominio iberico sull'isola. La Sardegna aveva cessato definitivamente di essere un regno in unione personale con la corona di Spagna.\nPeriodo austriaco (1714-1720) e sardo-piemontese (1720-1861).\nLa citt\u00e0 pass\u00f2, insieme all'intera Sardegna, a Carlo III degli Asburgo d'Austria con il trattato di Utrecht del 1714, mentre la Sicilia fu assegnata ai Savoia. Filippo V di Spagna, per\u00f2, non accett\u00f2 i termini dell'accordo e, nel 1717, occup\u00f2 le due isole.\nLa coalizione antispagnola resistette e il 2 agosto 1718, con il Trattato di Londra, venne disposta la cessione della Sardegna al duca di Savoia, in cambio della Sicilia. L'8 agosto 1720 la Spagna fu costretta alla resa.\nSotto il regno Vittorio Amedeo II (1720-1730), la citt\u00e0 riacquist\u00f2 progressivamente una certa importanza: gi\u00e0 nel 1721 le barche coralline napoletane furono autorizzate a far quarantena nel porto di Bosa, e di conseguenza fu inaugurato un lazzaretto a Santa Giusta.\nLa popolazione era andata in quegli anni via via aumentando, tanto che dai abitanti del 1698, si era giunti nel 1728 a , e nel 1751 a , nonostante lo scoppio, nel 1748, di una grave epidemia che aveva mietuto un grande numero di vittime \u2014 di cui l'ossario della cattedrale ne \u00e8 documento drammatico \u2014 e alla quale segu\u00ec la rivolta dei superstiti.\nCarlo Emanuele III (1730-1773) \u2014 con decreto del 10 giugno 1751 \u2014 autorizz\u00f2 un gruppo di coloni greci a stanziarsi su parte del territorio di Bosa. Si trattava di un gruppo di famiglie di culto cattolico fuggito dalla Morea nel Seicento e costretto a cercare rifugio in Italia. Avendo ricevuto dall'allora sovrano spagnolo un diniego allo stanziamento in Sardegna, furono costretti a rifugiarsi in Corsica, dove, per\u00f2, subirono l'ostilit\u00e0 delle popolazioni locali. Su consiglio del conte Bogino, il re di Sardegna \u2014 che gi\u00e0 aveva concesso eguali diritti di stanziamento in Carloforte ad alcuni schiavi di origine genovese da lui riscattati e provenienti dall'isola di Tabarca \u2014 assegn\u00f2 ai coloni greci una porzione del territorio di Bosa. Furono costruiti una chiesetta dedicata a san Cristoforo e, intorno a essa, il paese omonimo, che prese in seguito il nome con il qual era conosciuta la regione ove era sorto: Montresta. Gli immigrati, per\u00f2, furono insediati in territori fino ad allora usati dai pastori bosani: non ebbero perci\u00f2 vita facile, e furono oggetto dell'aperta ostilit\u00e0 della citt\u00e0, spesso sfociata in fatti di sangue. Alcuni emigrarono e altri morirono di malaria, cosicch\u00e9 nel 1836, delle originarie famiglie greche restavano \u2014 secondo La Marmora \u2014 soltanto un'anziana donna, Giovanna Palmas, e il figlio di un certo Dimas Passer\u00f2 che fu tra i capi della colonia.\nIn questi anni, la famiglia Olives \u2014 che era titolare dei diritti sulla Planargia dal 1698 \u2014 dovette alienare il feudo poich\u00e9 oberata dai debiti. Ignazio Paliaccio, reggente di toga nel Supremo consiglio di Sardegna, per impedire che il territorio uscisse dal patrimonio familiare della consorte, Angela Fundoni Olives (nipote \"ex matre\" di Giuseppe Olives), si premur\u00f2 di contrattare con i debitori, riuscendo a ottenere la concessione della Planargia con gli stessi con titoli e privilegi con cui l'avevano posseduta i Brondo.\nIl 20 aprile 1756 Carlo Emanuele III di Savoia sped\u00ec un diploma con il quale accordava a Ignazio Paliaccio e ai suoi discendenti in infinito, successori del feudo nel rispetto della primogenitura, i titoli di marchese della Planargia e di conte di Sindia.\nNel 1770 il vicer\u00e9 Vittorio Ludovico des Hayes, conte d'Hallot, comp\u00ec una visita alla citt\u00e0 di Bosa segnalando lo stato d'abbandono degli archivi e il malfunzionamento del servizio di antiabigeato. Fu cos\u00ec disposto che la citt\u00e0 \u2014 cos\u00ec come Alghero, Oristano e Iglesias \u2014 fosse sottoposta a un piano di riforma generale, che prevedeva anche la retribuzione di un segretario \u00abpi\u00f9 capace di tenere con dovuto ordine, chiarezza e metodo i libri, e le appartenenti agl'interessi di quel pubblico\u00bb. Si disposero, altres\u00ec, miglioramenti in relazione alla seriazione dei libri di \"regiment\", nonch\u00e9 in materia di estrazione e nomina dei consiglieri e impiegati di citt\u00e0, oltre che di barracellato e di ufficio di censorato.\nCambiamenti vi furono anche in materia di culto quando, nel 1771, il vescovo Quasina pose fine all'antico uso cittadino che voleva si celebrasse l'Epifania il 1\u00b0 di marzo, mediante benedizioni presso il Pozzo \"de sos tres res\"; cerimonia che rappresentava il retaggio di costumi pagani cristianizzati mediante la curiosa credenza popolare che voleva che in esso si fossero abbeverati i cammelli dei re Magi, nel loro tragitto verso Betlemme.\nDurante il regno di Vittorio Amedeo III (1773-1796), Bosa fu reintegrata nel possesso del territorio di Montresta, dopo un'annosa disputa tra la citt\u00e0, i coloni greci e il marchese di San Cristoforo, Antonio Todde, erede dei diritti feudali sulla regione.\nIl 4 maggio 1807 Bosa divenne capoluogo di provincia per decreto del re Vittorio Emanuele I (1792-1821) il quale, contestualmente, autorizz\u00f2 il prefetto a risiedere nel paese montano di Cuglieri durante i mesi estivi, essendo l'aria della citt\u00e0 molto insalubre.\nGi\u00e0 nel 1821, tuttavia, un certo Serralutzu di Cuglieri, che fu prefetto a Bosa, riusc\u00ec a ottenere \u2014 lamentando le continue epidemie di malaria che infestavano la citt\u00e0 \u2014 il trasporto definitivo della sede provinciale nel paese di Cuglieri, ove nel 1849 fu trasferito anche il Comando militare di piazza. Bosa divenne, contestualmente, capoluogo del secondo distretto provinciale, costituito dai comuni di Flussio, Magomadas, Montresta, Sagama, Sindia, Suni, Tresnuraghes e Tinnura. Si mantennero in citt\u00e0 un ufficio di smistamento della posta verso Cagliari, Sassari e il Marghine, nonch\u00e9 gli uffici del capitano di porto, del vice console e del vice uditore di guerra. \nL'amministrazione cittadina era retta da un consiglio civico; provvedeva, invece, alla sovrintendenza dei monti di soccorso per l'agricoltura, una giunta diocesana e, all'amministrazione della giustizia, un regio vicario.\nNel 1834, Bosa aveva un commercio molto attivo con l'estero ed era deposito delle merci provenienti dalla Planargia, dal Montiferru, dal Marghine, dalla Barbagia e dalla Nurra; fortemente cresciuta era l'attivit\u00e0 conciaria che aveva innovato i sistemi di lavorazione e di organizzazione, riuscendo a rifornire di pelli il legatori di libri di Cagliari e finanche a esportarle verso Genova e la Francia.\nAi margini di un simile progresso, per\u00f2, numerosa era la schiera dei disagiati, senza tetto e lavoro. All'inizio del secolo, ottocento persone, privi finanche di panni per vestirsi, avevano occupato il castello, ormai abbandonato. Nella chiesetta palatina, fatta ampliare per l'occasione nel 1826, si celebrava la messa per la povera gente, a spese del Governo. Ogni anno venivano estratte a sorte dieci ragazze poverissime e fidanzate, alle quali erano offerti in dote venticinque scudi sardi. Balie stipendiate dalle casse civiche erano preposte alla cura dei bambini abbandonati; gi\u00e0 da tempo, inoltre, era garantita assistenza agli orfani mediante i proventi derivanti dalla locazione di alcune abitazioni del centro storico, secondo le disposizioni di un legato che risaliva a Isabella Villamar\u00ed. Altri legati si aggiunser\u00f2, come quello del canonico Giovanni Pietro Puggioni (1708), o quelli destinati a finanziare l'Ospedale della Santa Croce. In quegli anni, infine, fu adibito un ricover\u00f2 di mendicit\u00e0 nell\"'ex\" Convento dei Cappuccini. Per venire incontro alle popolazioni che non riuscivano ad avere le provviste per la semina, invece, il vescovo Raimondo Quesada (1750-1758 istitu\u00ec i Monti Granitici che assicuravano, sotto la direzione ecclesiastica, provviste di sementi con l'impegno della restituzione a raccolto avvenuto.\nGi\u00e0 verso la met\u00e0 dell'Ottocento, le mura \u2014 che connettendosi a quelle del castello cingevano la citt\u00e0 sino al lungo fiume \u2014 erano state, ormai, perlopi\u00f9 abbattute o inglobate in altre costruzioni, sicch\u00e9 non ne rimanevano che singole porzioni. La citt\u00e0, pertanto, era riuscita a espandersi, libera, in direzione del mare, come prevedeva il piano d'ornato.\nIntensa fu l'attivit\u00e0 edilizia: gi\u00e0 nel 1806 fu ricostruita la cattedrale, a spese del canonico Francesco Simon, mentre sulla riva sinistra del fiume, in prossimit\u00e0 della chiesa di Sant'Antonio, nel 1846 fu costruito un nuovo macello e, nell'anno successivo, si avvi\u00f2 l'appalto per la costruzione della caserma dei Cacciatori franchi.\nGrande fu, poi, l'attenzione riservata alla ricostruzione del porto, in memoria di quello preesistente che decadde quando, nel 1528, i bosani ostruirono la foce del Temo per il timore che vi potesse penetrare la flotta francese. Venne chiesta al Governo, che la neg\u00f2, una franchigia decennale sulle importazioni per finanziare il progetto.\nNel 1843 Carlo Alberto (1831-1849, accompagnato dal figlio Vittorio Emanuele, visit\u00f2 la citt\u00e0, accogliendo la petizione delle autorit\u00e0 locali. Acclamato dalla popolazione, davanti al vecchio episcopio, promise il suo interessamento per la ricostruzione del porto e per il suo inserimento in un progetto di sviluppo economico dell'isola. I contrammiragli Albini e Mameli furono incaricati di abbozzare i primi disegni ma il progetto non fu portato a compimento.\nIl 25 dicembre 1847, il re abol\u00ec i feudi e i privilegi di classe e concesse lo Statuto. La diatriba per il controllo del castello, che aveva visto come protagonisti la citt\u00e0 libera e gli antichi feudatari della Planargia, quindi, fu risolta a favore dello Stato che lo acquis\u00ec al demanio, nonostante le proteste del comune.\nNel 1848, in seguito all'abolizione delle province, Bosa fu inclusa nella divisione amministrativa di Nuoro.\nSalito al trono Vittorio Emanuele II (1849-1878, l'ispettore Carbonazzi venne in Sardegna con l'obiettivo di riferire circa i bisogni delle province e rifer\u00ec l'assoluta necessit\u00e0 di ricostruire il porto di Bosa, dando, quindi, il via alla progettazione e alla ricerca dei finanziamenti necessari.\nQuando le province furono ripristinate, nel 1859, Bosa entr\u00f2 a far parte della Provincia di Sassari, mentre nella citt\u00e0 rimasero la pretura, alcuni uffici finanziari, il delegato di porto e, infine, il vescovado.\nDall'unit\u00e0 d'Italia ad oggi (1861-XXI secolo).\nLa citt\u00e0 conobbe nell'Ottocento un incremento demografico progressivo ma lento: la popolazione pass\u00f2 via via dai abitanti del 1821 ai del 1844, ai del 1861, ai del 1881, ai del 1901. Si svilupp\u00f2 tuttavia l'attivit\u00e0 della concia delle pelli (sulla sinistra del Temo, negli edifici noti come \"sas Conzas\"), mentre le vecchie mura vennero abbattute e gi\u00e0 alla met\u00e0 del XIX secolo la citt\u00e0 si ampli\u00f2 verso il mare, secondo le indicazioni del piano d'ornato di Pietro Cadolini (1867). Il rinnovamento delle vecchie infrastrutture, come il ponte sul Temo (1871), e le nuove costruzioni, quali l'acquedotto (1877) e la rete fognaria, che posero rimedio all'ambiente insalubre della citt\u00e0, o la strada ferrata a scartamento ridotto per Macomer, segnarono un risveglio che soltanto dopo la grande guerra conobbe un sensibile rallentamento. Nel 1869, dopo decenni di richieste, si cerc\u00f2 di ridar vita anche al porto, ormai scomparso da pi\u00f9 di trecento anni, congiungendo l'Isola Rossa alla terraferma, senza per\u00f2 che si ottenessero risultati apprezzabili. Le opere pubbliche di questi anni diedero al centro un aspetto dignitoso ancora oggi pienamente fruibile; tuttavia per il comune di allora, accanto al miglioramento delle condizioni di vita, significarono anche un forte indebitamento, che con gli anni, sommandosi alla pressione fiscale voluta dal ministero, diede origine a una rivolta popolare (14 aprile 1889).\nLa popolazione conobbe un'evoluzione relativamente modesta anche nel corso del Novecento ( abitanti nel 1971, ma nel 2001) ed \u00e8 proprio grazie a questa sua scarsa vitalit\u00e0 che Bosa ha potuto mantenere una fisionomia storica sconosciuta in molti altri centri della Sardegna. Negli ultimi decenni l'espansione urbana ha portato al congiungimento del centro alla marina, con interventi edilizi come due nuovi ponti, il primo all'altezza di \"Terr\u00ecdi\" (anni ottanta) e il secondo (esclusivamente pedonale) presso il centro storico (anno 2000), che hanno almeno in parte alterato il sapore tradizionale del suo ambiente. \nOggi per di pi\u00f9, anche in seguito all'apertura della litoranea per Alghero, la citt\u00e0 \u00e8 avviata verso un rilancio turistico, che se rappresenta un'opportunit\u00e0 economica per gli abitanti, rischia di compromettere definitivamente il suo carattere. \nNel maggio 2005, in attuazione della Legge Regionale di riforma delle circoscrizioni provinciali della Sardegna, il comune di Bosa \u00e8 passato dalla Provincia di Nuoro alla Provincia di Oristano."}
{"id": "6059514", "revid": "767487", "url": "https://it.wikipedia.org/wiki?curid=6059514", "title": "Georgia ai Giochi della XXXI Olimpiade", "text": "La Georgia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016."}
{"id": "6059515", "revid": "775372", "url": "https://it.wikipedia.org/wiki?curid=6059515", "title": "Lingua dei segni salomonese", "text": "La lingua dei segni salomonese (SISL, Solomon Islands Sign Language) \u00e8 una lingua dei segni sviluppata dal villaggio dei sordi di Aruliho, nelle Isole Salomone.\nDa essa deriva la lingua dei segni rennellese e forse dal creolo della lingua dei segni australiana."}
{"id": "6059516", "revid": "6923", "url": "https://it.wikipedia.org/wiki?curid=6059516", "title": "Slovacchia ai Giochi della XXXI Olimpiade", "text": "La Slovacchia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016."}
{"id": "6059517", "revid": "775372", "url": "https://it.wikipedia.org/wiki?curid=6059517", "title": "A. Ralph Mollis", "text": "Biografia.\nMollis frequent\u00f2 il St. Anselm College e la Southern New England School of Law, ma lasci\u00f2 poco dopo gli studi di legge per dedicarsi a quelli di economia divenendo membro della LAMCO Pension and Investment Advisory Firm. Simultaneamente condusse una carriera politica che lo port\u00f2 ad essere consigliere della citt\u00e0 di North Providence dal 1986 al 1996. Mollis divenne Vice Presidente della LAMCO.\nMollis fu quindi eletto presidente del consiglio della citt\u00e0 di North Providence dal 1993 al 1994 e divenne sindaco del medesimo comune dal gennaio del 1997, venendo rieletto nel 2000 e nel 2004 sino al 2007 quando venne eletto Segretario di Stato di Rhode Island. Durante questo periodo si preoccup\u00f2 di operare una serie di riforme elettorali. Collaborando con la State's Economic Development Corporation, Mollis introdusse la \"We Mean Business\", un'iniziativa per aiutare le compagnie emergenti a trovare lavoro e ad ottenere risposte rapide dalle agenzie di governo. Col suo ruolo anche di sovrintendente agli Archivi di Stato di Rhode Island, Mollis prescrisse un maggiore studio della storia locale agli studenti di Rhode Island facendo toccare con mano ai ragazzi il valore dei documenti storici per appassionarli e far loro conoscere la realt\u00e0 in cui vivono come retaggio di una eredit\u00e0 storica.\nNon potendo concorrere alla rielezione a Segretario di Stato di Rhode Island nel 2014 per scadenza dei termini, decise di concorrere alla carica di Vice Governatore di Rhode Island, ma perse la nomination del Partito Democratico americano a favore di Daniel McKee."}
{"id": "6059520", "revid": "287204", "url": "https://it.wikipedia.org/wiki?curid=6059520", "title": "Sportclub 07 Bad Neuenahr", "text": "Lo Sportclub 07 Bad Neuenahr, noto anche come SC 07 Bad Neuenahr o pi\u00f9 semplicemente Bad Neuenahr, \u00e8 una societ\u00e0 calcistica tedesca con sede a Bad Neuenahr-Ahrweiler, piccolo centro nel land della Renania-Palatinato, meglio nota per la sua sezione di calcio femminile professionistico, ora scomparsa.\nSezione femminile.\nIstituita nel 1969, fu iscritta all'allora Deutsche Fu\u00dfballmeisterschaft, campionato tedesco di categoria della Germania Ovest disputato tra il 1974 e il 1990, torneo che vinse nella stagione 1978.\nDopo la riunificazione tedesca, processo di riconquista dell'unit\u00e0 nazionale che nell'ottobre 1990 si ricongiunse con i territori dell'ex Repubblica Democratica Tedesca, fu una delle squadre che parteciparono, nella stagione 1990-1991, alla prima stagione della neofondata Frauen-Bundesliga, massimo livello unificato del campionato tedesco di categoria, dove milit\u00f2 quasi ininterrottamente fino alla stagione 2012-2013, anno della sua dissoluzione. I gravi problemi economici della societ\u00e0, unitamente alla morte del presidente e direttore sportivo Bernd Stemmeler avvenuta il 17 maggio 2013, costrinsero la societ\u00e0 a dichiarare il 27 maggio successivo lo stato di insolvenza alla corte distrettuale di Bad Neuenahr.\nI migliori risultati ottenuti dalla squadra furono il quarto posto in Frauen-Bundesliga, raggiunto al termine del campionato 2005-2006, mentre in DFB-Pokal der Frauen, la Coppa di lega femminile della Germania, raggiunge le semifinali nell'edizione 2010-2011.\nLa squadra femminile verr\u00e0 in seguito integrata in una nuova realt\u00e0 societaria, lo Sportclub 2013 Bad Neuenahr.\nSezione maschile.\nLa sezione maschile gioc\u00f2 al secondo livello del campionato tedesco occidentale nella prima met\u00e0 degli anni cinquanta, come parte della 2. Liga-S\u00fcdwest prima di retrocedere nella Amateurliga Rheinland nel 1955. Da quel momento la squadra riusc\u00ec ad ottenere prestazioni che la collocavano stabilmente nella parte alta della classifica nel periodo tra gli anni sessanta e settanta. Il Bad Neuenahr ha preso parte per la prima volta alla DFB-Pokal, la Coppa di Germania, nella stagione 1974-1975, dove vennero eliminati al primo turno dagli avversari del St. Pauli per 3-0. La loro unica altra presenza in una coppa nazionale fu nel 1932, quando hanno raggiunto i quarti di finale della Westpokal regionale."}
{"id": "6059522", "revid": "1782831", "url": "https://it.wikipedia.org/wiki?curid=6059522", "title": "Associazione Sportiva Calcio Potenza 2006-2007", "text": "Questa voce raccoglie le informazioni riguardanti l'Associazione Sportiva Calcio Potenza nelle competizioni ufficiali della stagione 2006-2007."}
{"id": "6059524", "revid": "1727328", "url": "https://it.wikipedia.org/wiki?curid=6059524", "title": "Angola ai Giochi della XXXI Olimpiade", "text": "L'Angola ha partecipato ai Giochi della XXXI Olimpiade, che si sono svolte a Rio de Janeiro, Brasile, dal 5 al 21 agosto 2016.\nSi tratta della nona edizione consecutiva dei Giochi (ad eccezione di , quando l'Angola ader\u00ec al boicottaggio promosso dall'URSS) a cui l'Angola prende parte.\nLa delegazione angolana era composta da 26 atleti, 18 donne e 8 uomini, impegnati in sette discipline. Portabandiera alla cerimonia di apertura \u00e8 stata la pallamanista Lu\u00edsa Kiala, alla sua quarta Olimpiade.\nCome nelle precedenti edizioni, l'Angola non \u00e8 riuscita a conquistare nessuna medaglia olimpica. La migliore prestazione di questa edizione \u00e8 stata offerta dalla squadra femminile di pallamano che, superata la fase a gironi, \u00e8 arrivata ai quarti di finale, classificandosi all'ottavo posto complessivo del torneo olimpico.\nRisultati.\nPallamano.\nRosa\nLa nazionale femminile di pallamano ha ottenuto l'accesso ai giochi vincendo il torneo di qualificazione africano, giocato a Luanda nel marzo del 2015.\nPreliminari - Gruppo A\nQuarti di finale"}
{"id": "6059528", "revid": "73843", "url": "https://it.wikipedia.org/wiki?curid=6059528", "title": "Arabia Saudita ai Giochi della XXXI Olimpiade", "text": "L'Arabia Saudita ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di dieci atleti impegnati in cinque discipline. Portabandiera alla cerimonia di apertura \u00e8 stato il judoka Sulaiman Hamad, alla sua prima Olimpiade.\nSi \u00e8 trattato dell'undicesima partecipazione di questo paese ai Giochi estivi. Non sono state conquistate medaglie."}
{"id": "6059529", "revid": "1727328", "url": "https://it.wikipedia.org/wiki?curid=6059529", "title": "Aruba ai Giochi della XXXI Olimpiade", "text": "L'Aruba ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sette atleti impegnati in quattro discipline. Portabandiera alla cerimonia di apertura \u00e8 stata la velista Nicole van der Velden.\nSi \u00e8 trattato dell'ottava partecipazione di questo paese ai Giochi. Cos\u00ec come nelle precedenti edizioni, non sono state conquistate medaglie."}
{"id": "6059530", "revid": "73843", "url": "https://it.wikipedia.org/wiki?curid=6059530", "title": "Bangladesh ai Giochi della XXXI Olimpiade", "text": "Il Bangladesh ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sette atleti impegnati in cinque discipline. Portabandiera alla cerimonia di apertura \u00e8 stato il golfista Siddikur Rahman, alla sua prima Olimpiade.\nSi \u00e8 trattato della nona partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059531", "revid": "73843", "url": "https://it.wikipedia.org/wiki?curid=6059531", "title": "Benin ai Giochi della XXXI Olimpiade", "text": "Il Benin ha partecipato ai Giochi della XXXI Olimpiade di Rio de Janeiro, Brasile, svolti dal 5 al 21 agosto 2016, con una delegazione di 6 atleti impegnati in 4 discipline. Portabandiera alla cerimonia di apertura \u00e8 stato lo schermidore Y\u00e9mi Apithy.\nSi \u00e8 trattato dell'undicesima partecipazione di questo paese ai Giochi. Come nelle precedenti edizioni, non \u00e8 stata conquistata nessuna medaglia. La prestazione pi\u00f9 significativa della delegazione pu\u00f2 essere considerata quella della trentenne No\u00e9lie Yarigo che, dopo aver superato il primo turno degli 800 metri con il quinto tempo totale, ha ottenuto il tredicesimo tempo nella semifinale della specialit\u00e0."}
{"id": "6059532", "revid": "358169", "url": "https://it.wikipedia.org/wiki?curid=6059532", "title": "Regno Unito ai Giochi della XXIII Olimpiade", "text": ""}
{"id": "6059533", "revid": "73843", "url": "https://it.wikipedia.org/wiki?curid=6059533", "title": "Bermuda ai Giochi della XXXI Olimpiade", "text": "Bermuda ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di nove atleti impegnati in cinque discipline. Portabandiera alla cerimonia di apertura \u00e8 stato il lunghista Tyrone Smith, alla sua terza Olimpiade.\nSi \u00e8 trattato della diciottesima partecipazione di questo paese ai Giochi. Non sono state conquistate medaglie."}
{"id": "6059534", "revid": "285333", "url": "https://it.wikipedia.org/wiki?curid=6059534", "title": "Scrotal Recall", "text": ""}
{"id": "6059535", "revid": "767487", "url": "https://it.wikipedia.org/wiki?curid=6059535", "title": "Segretario di Stato del Rhode Island", "text": "Il segretario di Stato dell Rhode Island \u00e8 il capo del dipartimento di Stato, membro del gabinetto del Governatore del Rhode Island. Dal 2015, l'attuale Segretario di Stato per il Rhode Island \u00e8 Nellie Gorbea."}
{"id": "6059536", "revid": "1543377", "url": "https://it.wikipedia.org/wiki?curid=6059536", "title": "Bhutan ai Giochi della XXXI Olimpiade", "text": "Il Bhutan ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016. La partecipazione del paese a Rio de Janeiro ha rappresentato la sua nona apparizione ai Giochi olimpici estivi dal suo debutto alle Giochi della XXIII Olimpiade. La delegazione comprendeva due atleti di sesso femminile, Karma nel torneo di tiro con l'arco individuale femminile e Kunzang Lenchu nella gara femminile di tiro a segno da 10 metri. Entrambe si sono qualificate per i giochi grazie alle wild card perch\u00e9 non rispettavano gli standard di qualifica richiesti.\nKarma fu selezionata come portabandiera per la cerimonia di apertura mentre Lenchu come portabandiera nella cerimonia di chiusura. Karma \u00e8 stata eliminata agli ottavi di finale, mentre Lenchu \u00e8 uscita dalla competizione dopo il turno di qualificazione."}
{"id": "6059537", "revid": "599013", "url": "https://it.wikipedia.org/wiki?curid=6059537", "title": "Miodrag Panteli\u0107", "text": "Carriera.\nClub.\nFa il suo esordio tra i professionisti nella stagione 1992-1993. Nell'annata seguente mette a segno 9 gol e nella stagione 1994-1995 realizza 15 marcature in 28 giornate di campionato in quella che \u00e8 la sua migliore stagione realizzativa. Nel gennaio del 1996 si trasferisce dal Vojvodina alla Stella Rossa di Belgrado. Vince quattro coppe nazionali e il campionato del 2000, andando in doppia cifra solamente nell'annata 1998-1999, con 11 centri. Nel 2000 il trequartista lascia la Stella Rossa dopo 114 presenze e 31 reti in campionato e si trasferisce in Cina, al Dalian: 9 gol in 26 match di campionato, poi vinto dal club. Nel gennaio 2001 torna in Europa, firmando un contratto con i bulgari del Levski Sofia: in due anni e mezzo vince due campionati bulgari (2001 e 2002) e due coppe di Bulgaria (2002 e 2003), conquistando il suo quarto campionato consecutivo in quattro stagioni tra Jugoslavia, Cina e Bulgaria.\nNel 2003, Panteli\u0107 fa ritorno in Cina, prima al Sichaun poi nuovamente al Dalian, dove torna a vincere il campionato cinese nel 2005. Nel 2006 firma per il Vojvodina, tornando a giocare in Serbia: un anno dopo, passa in prestito ai cinesi del Beijing Guoan, club che raggiunge la seconda posizione nel campionato cinese 2007, prima di chiudere la carriera tra le file del Vojvodina.\nGioca pi\u00f9 di 450 incontri tra i professionisti e segna circa 100 gol in carriera, vincendo 12 titoli in 3 paesi diversi. Totalizza 30 presenze nelle competizioni UEFA per club: 10 in UEFA Champions League e 1 gol, realizzato il 22 agosto 2001 contro il (1-1), 12 in Coppa UEFA e 4 nelle Coppa delle Coppe UEFA.\nNazionale.\nEsordisce il 31 gennaio 1995 contro Hong Kong (1-3), in un'amichevole di un torneo non ufficiale. La prima amichevole ufficiale \u00e8 datata 31 marzo 1995, contro l' (1-0). Totalizza 5 presenze con la Nazionale jugoslava, tutte nel solo 1995."}
{"id": "6059538", "revid": "73843", "url": "https://it.wikipedia.org/wiki?curid=6059538", "title": "Birmania ai Giochi della XXXI Olimpiade", "text": "La Birmania ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sette atleti impegnati in cinque discipline. Portabandiera alla cerimonia di apertura \u00e8 stato il judoka trentasettenne Yan Naing Soe, alla sua prima Olimpiade.\nSi \u00e8 trattato della diciassettesima partecipazione di questo paese ai Giochi. Cos\u00ec come nelle precedenti edizioni, non sono state conquistate medaglie."}
{"id": "6059539", "revid": "87301310", "url": "https://it.wikipedia.org/wiki?curid=6059539", "title": "Grande Mago Piccolo (personaggio)", "text": ""}
{"id": "6059540", "revid": "73843", "url": "https://it.wikipedia.org/wiki?curid=6059540", "title": "Bolivia ai Giochi della XXXI Olimpiade", "text": "La Bolivia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di dodici atleti impegnati in cinque discipline. Portabandiera alla cerimonia di apertura \u00e8 stata la marciatrice \u00c1ngela Castro.\nSi \u00e8 trattato della quattordicesima partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059541", "revid": "73843", "url": "https://it.wikipedia.org/wiki?curid=6059541", "title": "Brunei ai Giochi della XXXI Olimpiade", "text": "Il Brunei ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di tre atleti impegnati in due discipline: atletica leggera e badminton. Portabandiera alla cerimonia di apertura \u00e8 stato il velocista Mohamed Fakhri Ismail, alla sua ptima Olimpiade.\nSi \u00e8 trattato della sesta partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059543", "revid": "1543377", "url": "https://it.wikipedia.org/wiki?curid=6059543", "title": "Burkina Faso ai Giochi della XXXI Olimpiade", "text": "Il Burkina Faso ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016 con cinque atleti, tre uomini e due donne, in tre specialit\u00e0.\nIl portabandiera alla cerimonia di apertura \u00e8 stato il judoka Rachid Sidib\u00e9.\nRisultati.\nAtletica leggera.\nIl Burkina Faso ha ricevuto due slot universitari dalla IAAF che ha mandato una delegazione composta da un uomo e una donna alle Olimpiadi.\nJudo.\nIl Burkina Faso ha conquistato la quota continentale africana nei pesi massimi maschile (+100\u00a0kg) come miglior atleta africano nel ranking IFJ il 30 Maggio 2016.\nNuoto.\nIl Burkina Faso ha ricevuto delle wild card dalla FINA e ha mandato alle Olimpiadi due atleti."}
{"id": "6059544", "revid": "358169", "url": "https://it.wikipedia.org/wiki?curid=6059544", "title": "Regno Unito ai Giochi della XXIV Olimpiade", "text": ""}
{"id": "6059546", "revid": "358169", "url": "https://it.wikipedia.org/wiki?curid=6059546", "title": "Deborah Brill", "text": ""}
{"id": "6059547", "revid": "775372", "url": "https://it.wikipedia.org/wiki?curid=6059547", "title": "Asia Pacific Deaf Games", "text": "Asia Pacific Deaf Games sono i giochi dei sordi che si organizzano nell'area pacifica.\nStoria.\nLa prima edizione \u00e8 stata organizzata nel 1984 a Hong Kong. Si giocano ogni quattro anni. Gli stati che partecipano ai giochi sono dell'Asia e dell'Oceania. Gli atleti sono sordi. Le due edizioni che dovevano essere presentate in Kuwait vengono annullate nel 2004 e nel 2008."}
{"id": "6059548", "revid": "73843", "url": "https://it.wikipedia.org/wiki?curid=6059548", "title": "Cambogia ai Giochi della XXXI Olimpiade", "text": "La Cambogia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sei atleti impegnati in quattro discipline. Portabandiera alla cerimonia di apertura \u00e8 stata la ventenne taekwondoka Sorn Seavmey, alla sua prima Olimpiade.\nSi \u00e8 trattato della nona partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059549", "revid": "1318658", "url": "https://it.wikipedia.org/wiki?curid=6059549", "title": "Camerun ai Giochi della XXXI Olimpiade", "text": "Il Camerun ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016.\nLa delegazione era composta da 24 atleti, cinque uomini e diciannove donne, che hanno gareggiato in sei discipline. Portabandiera alla cerimonia di apertura \u00e8 stato il pugile Wilfred Ntsengue. \nSi \u00e8 trattato della quattordicesima partecipazione consecutiva ai Giochi. \nPer la nona volta, e seconda consecutiva, il Camerun non ha conquistato nessuna medaglia.\nLa migliore prestazione della delegazione \u00e8 stata realizzata dalla lottatrice Annabelle Laure Ali che ha disputato, perdendola, la finale per il bronzo nella propria categoria, classificandosi quinta."}
{"id": "6059551", "revid": "1718925", "url": "https://it.wikipedia.org/wiki?curid=6059551", "title": "Capo Verde ai Giochi della XXXI Olimpiade", "text": "Capo Verde ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016.\nPer Capo Verde \u00e8 stata la sesta partecipazione consecutiva ai giochi estivi.\nA questa edizione hanno preso parte cinque atleti capoverdiani (tre donne e due uomini): si tratta della delegazione pi\u00f9 numerosa nella storia degli isolani ai giochi. Portabandiera alla cerimonia di apertura \u00e8 stata la taekwondoka Maria Andrade.\nCome nelle precedenti partecipazioni, non sono state conquistate medaglie; le prestazioni pi\u00f9 significative sono arrivate dall'atletica dove Jordin Andrade ha raggiunto la semifinale dei 400 metri ostacoli e Lidiane Lopes ha stabilito il record nazionale nei 100 metri piani."}
{"id": "6059552", "revid": "73843", "url": "https://it.wikipedia.org/wiki?curid=6059552", "title": "Comore ai Giochi della XXXI Olimpiade", "text": "Le Comore hanno partecipato ai Giochi della XXXI Olimpiade, che si sono svolti a Rio de Janeiro, Brasile dal 5 al 21 agosto 2016.\nSi tratta della sesta partecipazione consecutiva ai Giochi per le Comore.\nLa delegazione era composta da quattro atleti, due uomini e due donne, che hanno preso parte a specialit\u00e0 di atletica e nuoto. Portabandiera alla cerimonia di apertura \u00e8 stata la nuotatrice Nazlati Mohamed Andhumdine."}
{"id": "6059554", "revid": "339392", "url": "https://it.wikipedia.org/wiki?curid=6059554", "title": "Giochi silenziosi", "text": ""}
{"id": "6059555", "revid": "73843", "url": "https://it.wikipedia.org/wiki?curid=6059555", "title": "Costa Rica ai Giochi della XXXI Olimpiade", "text": "La Costa Rica ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 11 atleti impegnati in 6 discipline. Portabandiera alla cerimonia di apertura \u00e8 stato il velocista Nery Brenes, alla sua terza Olimpiade.\nSi \u00e8 trattato della quindicesima partecipazione di questo paese ai Giochi estivi. Non sono state conquistate medaglie."}
{"id": "6059556", "revid": "1782831", "url": "https://it.wikipedia.org/wiki?curid=6059556", "title": "Football Club Pro Vasto 2006-2007", "text": "Questa voce raccoglie le informazioni riguardanti il Football Club Pro Vasto nelle competizioni ufficiali della stagione 2006-2007."}
{"id": "6059557", "revid": "358169", "url": "https://it.wikipedia.org/wiki?curid=6059557", "title": "Regno Unito ai Giochi della XXV Olimpiade", "text": ""}
{"id": "6059558", "revid": "339392", "url": "https://it.wikipedia.org/wiki?curid=6059558", "title": "Giochi dei sordi", "text": ""}
{"id": "6059559", "revid": "1272592", "url": "https://it.wikipedia.org/wiki?curid=6059559", "title": "Chiesa del Santissimo Salvatore (Alcamo)", "text": "La chiesa del Santissimo Salvatore (o Badia Grande) \u00e8 una chiesa cattolica che si trova ad Alcamo, in provincia di Trapani.\nStoria.\nLa chiesa, attigua al monastero \"Badia Grande\" (oggi adibito ad edificio scolastico) era gi\u00e0 esistente dal 1300: infatti venne citata in un documento del 1308 per la riscossione della decima apostolica. Fu ricostruita a met\u00e0 del '500 e negli anni 1690-1697; nel 1737 fu restaurata ed adornata di stucchi e riaperta nel 1759.\nDopo il terremoto del 1968, la chiesa rimase chiusa per diversi anni a causa dei danni riportati.\nFino a qualche anno fa, ogni mercoled\u00ec sera si celebrava la Santa Messa in latino, accompagnata dal canto gregoriano e polifonico del coro \"Jacopone da Todi\".\nAll'interno della chiesa si tengono inoltre attivit\u00e0 culturali connesse al canto sacro e antico in particolare, grazie all'attivit\u00e0 dello stesso coro, che di solito utilizza la struttura la domenica pomeriggio e il mercoled\u00ec sera.\nDescrizione ed opere.\nIl prospetto, con annessi portali e finestre, \u00e8 in stile classico, sormontato da un campanile di forma quadrata, con quattro archi a tutto sesto.\nL\u2019interno ha una sola navata con volta a botte e cinque altari. La chiesa \u00e8 abbellita da diverse opere, fra cui dieci statue in stucco: \nNel 1981 gli ovali con l'Annunciazione furono rubati assieme agli altorilievi di san Michele Arcangelo e san Giovanni Battista; furono poi ricomprati (senza l'ovale della Madonna) all'asta di Sotheby's di Londra nel 1994 per la somma di 25 milioni di lire, senza considerare le spese di trasporto e assicurazione, pagate da un comitato di cittadini.\nLa Custodia Eucaristica.\nLa \"Custodia Eucaristica\" (altorilevo in marmo alto circa 4 metri) \u00e8 stata realizzata da Antonino Gagini e Baldassare Massa (1557-1558).\nIl ciborio, fra 4 angeli inginocchiati, \u00e8 sormontato da un Crocifisso al di sopra delle figure di san Giovanni Apostolo, Maria Santissima e dello Spirito Santo in forma di colomba fra 4 teste di angeli.\nVi sono inoltre la scena della flagellazione e la figura di san Giovanni Battista con il battesimo di Ges\u00f9, san Michele Arcangelo nell'atto di sconfiggere Satana, la cacciata degli angeli ribelli nell'inferno, e infine gli stemmi di Alcamo e della badessa Margherita di Montesa. Fu lei a fare completare l'opera cominciata da Gagini a Baldassare Massa (scultore palermitano) che inser\u00ec sette scene della Passione di Cristo, 2 ovali che rappresentano san Benedetto e il Redentore, e una raffigurazione del Padre Eterno con braccia aperte. \nLa custodia marmorea del Santissimo Sacramento fu infine indorata nel 1558 dal pittore veronese Giovan Leonardo Bagolino, padre di Sebastiano Bagolino.\nMonastero.\nLe suore del monastero provenivano da famiglie nobili; oltre alle pratiche religiose, le monache creavano opere di artigianato sacro come smaltoplastica, ceroplastica e forse anche paramenti sacri. \nNel 1567 la badessa Margherita de Montesa, assieme ad un gruppo di suore, vennero trasferite nel monastero di San Francesco di Paola (poi chiamato Badia Nuova) allo scopo di fondare una nuova comunit\u00e0. Per evitare la soppressione del monastero a causa delle leggi del 1866, organizzarono delle attivit\u00e0 scolastiche dal 1862 in poi.\nIn particolare le suore gestirono un \"Collegio di Civili Donzelle\" con 3 classi operanti all'interno di esso. Oltre a leggere e scrivere correttamente, si dedicavano al ricamo, allo studio dell'aritmetica, la geografia e l'italiano. Nell'ultima classe studiavano la storia, la musica e il francese. \nNella retta pagata dalle ragazze erano compresi anche i libri, le attrezzature e le eventuali cure mediche.\nIl monastero venne soppresso nel 1906. Le monache rimaste furono trasferite al monastero della Badia Nuova. I locali vennero poi utilizzati prima a caserma, quindi a scuole elementari e asilo, scuola professionale. sono utilizzati dall'Istituto Comprensivo \"Pietro Maria Rocca\"."}
{"id": "6059560", "revid": "73843", "url": "https://it.wikipedia.org/wiki?curid=6059560", "title": "Dominica ai Giochi della XXXI Olimpiade", "text": "La Dominica ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di due atleti impegnati nell'atletica leggera. Portabandiera alla cerimonia di apertura \u00e8 stato il triplista Yordanys Dura\u00f1ona, alla sua prima Olimpiade.\nSi \u00e8 trattato della sesta partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059561", "revid": "73843", "url": "https://it.wikipedia.org/wiki?curid=6059561", "title": "El Salvador ai Giochi della XXXI Olimpiade", "text": "El Salvador ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di nove atleti impegnati in sei discipline. Portabandiera alla cerimonia di apertura \u00e8 stata la tiratrice Lilian Castro, alla sua prima Olimpiade.\nSi \u00e8 trattato della dodicesima partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059562", "revid": "124349120", "url": "https://it.wikipedia.org/wiki?curid=6059562", "title": "Ospedale San Paolo (Savona)", "text": "LOspedale San Paolo \u00e8 una istituzione ospedaliera della citt\u00e0 di Savona, in Liguria.\nFondato nel XVI secolo, l'ospedale San Paolo fa parte della rete dell'Azienda sanitaria locale 2 Savonese, che include anche gli ospedali Santa Maria di Misericordia di Albenga, San Giuseppe di Cairo Montenotte e Santa Corona di Pietra Ligure.\nStoria.\nOrigini.\nA met\u00e0 del XIV secolo la Confraternita di disciplinati del Terz'ordine di San Domenico fond\u00f2 un \"Ospedale grande di misericordia\", cos\u00ec denominato per la ricchezza del patrimonio di cui disponeva, per la quantit\u00e0 dei lasciti che amministrava e per la vastit\u00e0 del settore assistenziale che ricopriva, tanto da essere considerato l'ospedale per eccellenza a Savona. Alla finalit\u00e0 iniziale di ospitare i pellegrini, distribuire doti nuziali e sussidi ai poveri e assicurare assistenza medica, si aggiunsero gradualmente la fornitura di vitto ai carcerati, civili e criminali, e la cura e il ricovero per i vecchi e i fanciulli esposti. Il periodo di maggiore attivit\u00e0 dell'Ospedale grande di Misericordia, detto Scagno, fu compreso tra i secoli XIV e XVI; in seguito le sue funzioni furono ereditate prima dall'Ospedale di San Lazzaro e in seguito dall'Ospedale San Paolo, mentre nel 1536 l'attivit\u00e0 di assistenza a bambini e anziani indigenti pass\u00f2 alla nuova Opera pia di Nostra Signora di Misericordia. Alla fine del Cinquecento anche l'attivit\u00e0 di assistenza sanitaria cess\u00f2 e l'Ospedale grande rimase impegnato nelle opere umanitarie.\nAll'inizio del XVI secolo la Compagnia di San Paolo fond\u00f2 un proprio ospedale, con lo scopo di occuparsi della cura degli ammalati in citt\u00e0. Risale al 29 aprile 1513 il riferimento allo \"Hospitalis Societatis Sancti Pauli\", contenuto in un lascito testamentario rogato dal notaio Giacomo Giordani.\nNel 1517, grazie anche ad un'ingente sovvenzione da parte del Comune di Savona, venne realizzato un ospedale sul Priamar. In seguito il Consiglio grande del Comune concesse all'Ospedale l'esenzione dalle gabelle di tutti i generi necessari all'alimentazione dei poveri e lo autorizz\u00f2 ad annettere tutti i redditi spettanti all'Ospedale degli incurabili di San Lazzaro.\nDopo la distruzione del Priamar nel 1542 per costruirvi la fortezza, attorno al 1549 la Compagnia di San Paolo eresse un nuovo ospedale nella zona del Monastero dell'Annunziata. Nel 1615 furono approvati con decreto dogale i capitoli, deliberati gi\u00e0 a partire dal secondo quarto del XVI secolo e successivamente modificati dalla Compagnia di carit\u00e0, deputata alla gestione dell'ospedale: in base ai capitoli, la Compagnia eleggeva al suo interno il padre, il sottopadre e i protettori dell'opera pia.\nNel 1647 fu aggiunta una nuova ala destinata alle donne.. Nel 1666 venne realizzata la nuova farmacia ospedaliera, per la quale vennero realizzati eleganti vasi in maiolica con l'effige di San Paolo, oggi esposti presso il museo della maiolica di Savona.\nNel 1805, durante l'epoca napoleonica, la Compagnia di carit\u00e0 fu estromessa dalla gestione dell'ospedale e, per effetto di alcune leggi francesi risalenti agli anni 1796-1800, la nomina delle commissioni amministrative degli istituti pii fu attribuita ai comuni. Nel 1806 il prefetto del Dipartimento di Montenotte pose l'Ospedale San Paolo e l'Ospizio dei poveri di Nostra Signora di Misericordia sotto un'unica amministrazione, denominata Commissione amministrativa degli Ospizi di Savona, la cui nomina era attribuita al Governo (i due ospedali furono poi di nuovo posti sotto due amministrazioni distinte nel 1898).\nL'ospedale sabaudo.\nA seguito dell'aumento della popolazione, il 25 novembre 1842 il Comune di Savona band\u00ec un concorso pubblico per la costruzione di un nuovo ospedale civico, aggiudicando il progetto all'architetto Carlo Sada di Bellagio (1809-1873) il 22 dicembre 1843. I lavori del nuovo palazzo, realizzato alle porte della citt\u00e0 medievale, furono diretti dall'architetto savonese Giuseppe Cortese. Nel 1856 fu ratificata la convenzione tra il Comune e l'Amministrazione degli Ospizi con l'obbligo di assumere la denominazione \"Ospedale civico di San Paolo\". L'ospedale venne inaugurato il 14 ottobre 1857 e per l'epoca era uno dei pi\u00f9 grandi e moderni del Regno di Sardegna, con circa 500 posti letto. Durante le vicende belliche del 1859 divenne un ospedale militare, curando oltre mille feriti, 500 dei quali dell'esercito francese. Nel 1880 venne allestita nella struttura ospedaliera una pinacoteca, che rimase aperta per circa venti anni. Con il nuovo sviluppo urbano del XIX secolo si venne a trovare in posizione centralissima, tra Corso Italia e piazza Giulio II.\nAgli inizi del XX secolo, a seguito del notevole aumento del numero di abitanti della citt\u00e0, la capienza dell'ospedale inizi\u00f2 ad essere insufficiente e si inizi\u00f2 a valutarne l'ampliamento o il trasferimento in un'altra zona. Inizialmente, tra il 1928 e il 1931, il palazzo ottocentesco venne innalzato costruendo un secondo piano.\nL'ospedale moderno.\nNel mese di agosto del 1935, l'amministrazione ospedaliera accett\u00f2 la donazione da parte del Comune di Savona di un terreno situato nella zona di Valloria, su una collina con un dislivello di circa cinquanta metri sul livello del mare. All'epoca su quest'area sorgeva una piccola struttura adibita a ospitare gli ammalati di tubercolosi. Tra il 1937 e il 1938 venne indetto un concorso per la realizzazione del nuovo ospedale. Inizialmente, tra i progetti di vari architetti, il preferito sembr\u00f2 essere quello dei genovesi Antonio e Angelo Sibilla.\nCon la Seconda guerra mondiale il progetto fu interrotto per essere poi ripreso e revisionato nel 1955 ed approvato definitivamente nel 1958. Mentre inizialmente si era prevista una struttura con pi\u00f9 padiglioni, il progetto definitivo sanc\u00ec la realizzazione di una struttura monoblocco. I lavori del nuovo ospedale iniziarono all'inizio degli anni 1960 e nel mese di novembre del 1968 entrarono in esercizio i primi locali disponibili a Valloria, con il trasferimento dei reparti di Medicina generale, Dermatologia e Neurologia. Il completamento dei lavori ed il conseguente trasferimento di tutti gli altri reparti avvenne invece tra gli anni '80 e '90.\nLa struttura ospedaliera viene utilizzata dall'Universit\u00e0 degli Studi di Genova nei corsi di Scienze infermieristiche e fisioterapia.\nL'ospedale San Paolo ha accumulato nel corso dei secoli un certo numero di opere d'arte, donate dagli artisti locali, come statue, quadri (a volte poi trasferiti altrove) e ceramiche come i vasi da farmacia.\nReparti.\nDipartimento chirurgie \nDipartimento medicina \nDipartimento specialit\u00e0 mediche \nDipartimento testa-collo \nDipartimento di ortopedia \nDipartimento riabilitazione \nDipartimento di immagini \nDipartimento di emergenza \nDipartimento materno infantile \nDipartimento di salute mentale e dipendenze \nDipartimento di patologia clinica \nArea Farmaceutica Presidio Ospedaliero Savona-Cairo \nAltro.\nNel piazzale interno dell'ospedale, \u00e8 presente un cippo posto in memoria di tredici partigiani che furono giustiziati in questo luogo dai nazifascisti all'alba del 5 aprile 1944. Questo monumento fu realizzato pochi mesi dopo la fine della guerra da Giorgio Gatti, fratello di Edoardo Gatti, uno degli uomini uccisi."}
{"id": "6059563", "revid": "1543377", "url": "https://it.wikipedia.org/wiki?curid=6059563", "title": "Domenico Bellini", "text": " \nPer la sua attivit\u00e0 di pubblicista, fu uno dei protagonisti del Risorgimento nel Molise.\nBiografia.\nGiovent\u00f9 e rivoluzione.\nNasce da famiglia borghese, da almeno due secoli attiva nel commercio, ma la sua generazione \u00e8 avviata alle professioni liberali. Inviato a Napoli a studiare giurisprudenza, frequenta la casa del barone Giuseppe Poerio e dei suoi due figli, Alessandro e Carlo, e quella della poetessa Maria Giuseppa Guacci. Entra allora in contatto con le idee liberali, entusiasmandosene al punto che - scriver\u00e0 - \"il cospirare divenne la passione predominante del mio animo\".\nRientrato a Campobasso, fonda assieme al pi\u00f9 giovane Pasquale Albino la rivista \"Il Sannita\", uno dei pi\u00f9 noti esempi del giornalismo liberale pre-unitario nel Mezzogiorno. Ne escono ventiquattro numeri tra l'11 marzo ed il 21 settembre 1848. Bellini e Albino esprimono il bisogno della borghesia locale di uscire dall'arretratezza, di legare la provincia con Napoli, pur senza un\u2019analisi sistematica dei motivi di tale arretratezza. La promulgazione dello Statuto da parte di Ferdinando II delle Due Sicilie \u00e8 accolta con entusiasmo, ma, quando la guerra contro l\u2019Austria viene interrotta, seguono la delusione e infine la denuncia esplicita del disegno reazionario.\nAd agosto, Bellini \u00e8 costretto a dimettersi. La direzione \u00e8 affidata esclusivamente ad Albino, la polemica anti-borbonica si attenua e nei numeri successivi Il Sannita finisce per assumere un carattere di periodico letterario. Bellini ricomparir\u00e0 solo nell'ottobre con l'intenzione di rilanciare il giornale con un taglio diverso: \"non si occuper\u00e0 che di politica, e di cose che puramente riguardano la nostra provincia\". Ne uscir\u00e0 un solo numero.\nBellini \u00e8 obbligato a soggiornare dapprima a Foggia e poi a San Severo, sotto vigilanza. Nel settembre 1849 un'inchiesta giudiziaria sulle manifestazioni del luglio 1848 porta all'incriminazione di sessantaquattro liberali, tra cui Bellini, che viene incarcerato. Il 4 luglio 1851 il processo si conclude con una condanna di colpevolezza per \"spargimento di notizie sediziose\". Il reato viene per\u00f2 condonato e Bellini \u00e8 rimesso in libert\u00e0. Il giornale ricomparir\u00e0 solo nell'ottobre 1860, uscendo, con venticinque numeri, sino al marzo 1862.\nDopo l'Unit\u00e0.\nLa \"rivoluzione disciplinata\", guidata in Molise dal cavouriano Nicola De Luca, si confronta subito, nel settembre \u2013 ottobre 1860, con la sanguinosa reazione borbonica, nota come rivolta di Isernia. Bellini \u00e8 nominato da De Luca capitano dei volontari della Legione Sannita e partecipa alla breve e dura campagna militare che porta infine alla riconquista della citt\u00e0 da parte delle truppe sabaude. \nDalla spedizione di Isernia ritorna con impresse nella memoria \"scene di orrore e sangue\", \"inorridito allo strazio che il dispotismo politico e religioso hanno fatto di una classe di popolo, in modo da non pi\u00f9 riconoscere l'uomo\". La repressione della rivolta \u2013 scrive a distanza di un quarto di secolo \u2013 \u00e8 stata necessaria (\"questione di esistenza, di vita o di morte\"), anche se a quella esperienza hanno partecipato \"varie specie di persone\": eroi veri, ma anche \"cantambanchi\", profittatori vari e personaggi ambigui (\"molte persone fattesi tenenti, capitani, maggiori, girovagavano per la provincia, annunziandosi messi di Garibaldi per tentare la fortuna\").\nUna volta congedato, Bellini, nonostante le sollecitazioni di Carlo Poerio, rinuncia ad intraprendere una carriera politica a livello nazionale (con una nomina a prefetto) e ritorna alla direzione del giornale, di cui pubblica una nuova serie nel 1862 con la testata \"Il Sannita Unitario\". Ne escono cinque numeri con cadenza irregolare sino al marzo 1863. \u00c8 confermata la linea politica di fondo a carattere moderato (\"una opposizione costante al dispotismo ed alle utopie\"), fortemente anticlericale e sostenitrice di una dura repressione del brigantaggio, ma l'attenzione si sposta sulla crescita economica e sociale del Molise nel nuovo Stato unitario e sulle promesse deluse di cambiamento. Bellini entra in polemica con le modalit\u00e0 con cui si realizza l'unificazione amministrativa, con la legge sulle tasse di registro, a difesa di un Mezzogiorno di cui \u2013 sostiene - non si conoscono i problemi. Bellini rifiuta il pregiudizio negativo sulla legislazione borbonica, contrapponendo un Nord avanzato ma \"barbaro\", ad un Sud civile, ma umiliato e sacrificato, dove \"si \u00e8 distrutto il passato, ed il distruggere \u00e8 facile ad ognun, senza riedificare e rimetterci al livello dei tempi\".\nIl \"Sannita Unitario\" riprende le pubblicazioni nel 1865. Ne usciranno ventuno numeri sino al settembre. Il giornale si dedica solo saltuariamente alle grandi questioni della politica nazionale, con articoli che attaccano il governo e rivelano forti sentimenti anticlericali, tanto da rifiutare l'idea stessa di una \"conciliazione\" con il Papato, considerato istigatore del brigantaggio.\nAl centro delle preoccupazioni di Bellini sono piuttosto i temi dello sviluppo locale: l'agricoltura, il fisco, le infrastrutture, la pubblica istruzione etc. Il giornale si scaglia sistematicamente contro il \"nuovo corso\" e l'incapacit\u00e0 dello Stato unitario di esprimere una buona amministrazione per il Mezzogiorno, della cui arretratezza il Molise e la citt\u00e0 di Campobasso sono la desolante vetrina, ma anche contro l'assenteismo della classe dirigente locale, in particolare sulla questione cruciale del collegamento ferroviario. Il tono aspro delle sue polemiche, ispirate ad una visione insieme conservatrice e \"garibaldina\", lo condannano ad una progressiva emarginazione: le sue iniziative giornalistiche restano tormentate, osteggiate dai nuovi gruppi dirigenti ed economicamente fallimentari, mentre i suoi ruoli istituzionali non vanno oltre quello di presidente del Comizio Agrario.\nIn quegli anni comincia a svilupparsi in Bellini una diagnosi ancora pi\u00f9 radicale, secondo la quale il rapido deterioramento della qualit\u00e0 e dell'etica del governo (sia nazionale che locale) viene ricondotta all'intreccio di interessi particolari (le \"chiesuole\"), che si realizzava nell'abusiva estensione del \"parlamentarismo\" anche alle funzioni esecutive. Queste posizioni sono ulteriormente proposte in un nuovo periodico fondato e diretto da Bellini, la \"Democrazia alla Moda\" (marzo 1876 \u2013 settembre 1877).\nResta ancora il prestigio, non solo locale, che gli deriva in particolare dalla conoscenza del settore agricolo. Egli \u00e8 l'autore della relazione su Campobasso che confluisce nella Inchiesta Jacini e dove peraltro non manca la riflessione politica: \"Altra \u00e8 la libert\u00e0 di nome, altra la libert\u00e0 di fatto\". Dal 1879 partecipa all'amministrazione comunale guidata da Luigi Mascilli, esperienza che si chiude nel 1882, con una violenta polemica sulle scelte urbanistiche, e con uno sterile tentativo di candidatura alle elezioni politiche (\"sfiduciati disertammo il campo... oggi non sono possibili elezioni senza forte spesa...\").\nGli anni romani.\nNello stesso 1882 Bellini, ormai politicamente emarginato in Molise, si trasferisce a Roma. Qui pubblica un opuscolo su \"Il Parlamentarismo e la Repubblica\" (1884), che ha una breve eco nazionale, e fonda un nuovo periodico, \"Il Parlamentarismo\", di cui riuscir\u00e0 a pubblicare solo quattro numeri (maggio 1885). In questi scritti domina la percezione di un malcontento diffuso e crescente nei confronti del sistema, nello stesso momento in cui la questione sociale \"forte picchia alle nostre porte\".\nDecisiva \u00e8 l'esperienza di vita in una Roma dove la finanza pubblica, gestita dalle nuove \u00e9lite (una \u201caristocrazia di fatto\u201d), permette i pi\u00f9 dubbi sviluppi edilizi e infrastrutturali, ma non la diminuzione del prezzo del sale. Partecipando al pi\u00f9 ampio dibattito politico-istituzionale del tempo sulle tendenze degenerative del governo parlamentare, Bellini fa evolvere la propria posizione ben oltre la semplice richiesta di un ritorno allo Statuto, che aveva sostenuto in passato e che diventer\u00e0 poi il perno del programma di Sonnino. Delinea invece una riforma assai pi\u00f9 radicale, evocando una \"repubblica\" (etimologicamente intesa) con forme di partecipazione popolare ad ampio suffragio sul modello dei cantoni svizzeri.\nLa sua morte, il 14 settembre 1889, \u00e8 riportata dalla stampa dell'epoca come quella di \"uno dei patrioti pi\u00f9 modestamente operosi delle province meridionali\". Domenico Bellini \u00e8 sepolto nel Cimitero del Verano in Roma. La citt\u00e0 di Campobasso gli ha intitolato una strada, traversa di via XXIV Maggio.\nCollegamenti esterni.\nBiblioteca provinciale \u201cPasquale Albino\u201d, Campobasso, I periodici molisani"}
{"id": "6059564", "revid": "1543377", "url": "https://it.wikipedia.org/wiki?curid=6059564", "title": "How to Fly", "text": "How To Fly \u00e8 una canzone del gruppo inglese Skye and Ross, che \u00e8 stata estratta come secondo singolo dal loro album di debutto \"Skye and Ross\". Il brano \u00e8 stato commercializzato a partire dal 18 agosto 2016.\nVideo.\nUna versione del video musicale esclusivamente audio che consisteva in un'immagine statica \u00e8 stata pubblicata sul sito di YouTube il 18 agosto 2016, in contemporanea con l'uscita commerciale del singolo."}
{"id": "6059565", "revid": "73843", "url": "https://it.wikipedia.org/wiki?curid=6059565", "title": "Eritrea ai Giochi della XXXI Olimpiade", "text": "L'Eritrea ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di dodici atleti impegnati in due discipline: atletica leggera e ciclismo.\nSi \u00e8 trattato della quinta partecipazione di questo paese ai Giochi. Non sono conquistate medaglie, ma il podio olimpico \u00e8 stato sfiorato da Ghirmay Ghebreslassie, giunto quarto nella maratona."}
{"id": "6059569", "revid": "73843", "url": "https://it.wikipedia.org/wiki?curid=6059569", "title": "Gabon ai Giochi della XXXI Olimpiade", "text": "Il Gabon ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sei atleti, quattro uomini e due donne, impegnati in quattro discipline. La nazionale del Gabon \u00e8 stata soggetta ad una drastica riduzione rispetto ai giochi di Londra 2012 dove aveva partecipato con 26 atleti.\nPortabandiera alla cerimonia di apertura \u00e8 stato il taekwondoka Anthony Obame, che quattro anni prima aveva conquistato la prima medaglia olimpica nella storia del suo paese. In questa edizione, alla decima partecipazione del Gabon ai Giochi, non sono state ottenute medaglie."}
{"id": "6059574", "revid": "73843", "url": "https://it.wikipedia.org/wiki?curid=6059574", "title": "Gambia ai Giochi della XXXI Olimpiade", "text": "Il Gambia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 4 atleti impegnati in 3 diverse discipline.\nPortabandiera alla cerimonia di apertura \u00e8 stata la velocista Gina Bass, alla sua prima Olimpiade.\nSi \u00e8 trattato della nona partecipazione del Gambia ai Giochi olimpici. Non sono state conquistate medaglie."}
{"id": "6059578", "revid": "73843", "url": "https://it.wikipedia.org/wiki?curid=6059578", "title": "Gibuti ai Giochi della XXXI Olimpiade", "text": "Gibuti ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 7 atleti impegnati in 3 diverse discipline.\nPortabandiera alla cerimonia di apertura \u00e8 stato il mezzofondista Abdi Waiss Mouhyadin, alla sua prima Olimpiade. \nSi \u00e8 trattato dell'ottava partecipazione di questo paese ai Giochi olimpici. Non sono state conquistate medaglie."}
{"id": "6059581", "revid": "228587", "url": "https://it.wikipedia.org/wiki?curid=6059581", "title": "Blonde", "text": ""}
{"id": "6059582", "revid": "298229", "url": "https://it.wikipedia.org/wiki?curid=6059582", "title": "Guam ai Giochi della XXXI Olimpiade", "text": "Guam ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016.\nIl Comitato Olimpico Nazionale di Guam ha selezionato cinque atleti, tre uomini e due donne, per concorrere in tre discipline: atletica leggera, nuoto e mountain bike. \nBenjamin Schulte, alla sua seconda partecipazione olimpica, \u00e8 stato il portabandiera alla Cerimonia di apertura dei Giochi."}
{"id": "6059584", "revid": "73843", "url": "https://it.wikipedia.org/wiki?curid=6059584", "title": "Guatemala ai Giochi della XXXI Olimpiade", "text": "Il Guatemala ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, dal 5 al 21 agosto 2016, con una delegazione di 21 atleti impegnati in 10 discipline. Portabandiera alla cerimonia di apertura \u00e8 stata la ginnasta Ana Sof\u00eda G\u00f3mez, alla sua seconda Olimpiade.\nSi \u00e8 trattato della quattordicesima partecipazione di questo paese ai Giochi estivi. Non sono state conquistate medaglie."}
{"id": "6059585", "revid": "287204", "url": "https://it.wikipedia.org/wiki?curid=6059585", "title": "Clube Futebol Benfica (calcio femminile)", "text": "Il Clube Futebol Benfica, noto anche come C.F. Benfica, \u00e8 una squadra di calcio femminile, sezione femminile del Clube Futebol Benfica, societ\u00e0 polisportiva portoghese con sede a Lisbona. Il Benfica ha vinto due campionati portoghesi.\nStoria.\nDopo aver partecipato al campionato portoghese nella stagione 1998-1999, il CF Benfica \u00e8 tornato in massima serie nel 2010, concludendo al settimo posto la stagione 2010-2011. Dopo aver conquistato la salvezza nelle due stagioni successive, nel campionato 2013-2014 ha concluso la stagione regolare al terzo posto. Nel 2015 \u00e8 arrivata la vittoria del primo campionati portoghesi, a cui si \u00e8 affiancata anche la vittoria della coppa nazionale. Grazie alla vittoria del campionato il CF Benfica ha guadagnato l'accesso alla UEFA Women's Champions League per l'edizione 2015-2016. \u00c8 entrato nella fase a gironi, concludendo il suo raggruppamento al secondo posto alle spalle della squadra serba dello Spartak Subotica, e venendo eliminato. Nel 2016 il CF Benfica ha ripetuto l'accoppiata campionato-coppa nazionale, vincendole entrambe per la seconda volta.\nOrganico.\nRosa 2016-2017.\nRosa come da sito UEFA."}
{"id": "6059586", "revid": "73843", "url": "https://it.wikipedia.org/wiki?curid=6059586", "title": "Guinea ai Giochi della XXXI Olimpiade", "text": "La Guinea partecip\u00f2 ai Giochi della XXXI Olimpiade, svoltisi a Rio de Janeiro, Brasile, dal 5 al 21 agosto 2016, con una delegazione di 5 atleti impegnati in 3 discipline: atletica leggera, judo e nuoto.\nAlla cerimonia di apertura la Guinea sfil\u00f2 all'87\u00ba posto, preceduta dalla Guyana e seguita dalla Guinea Equatoriale; portabandiera fu la judoka Mamadama Bangoura, alla sua prima Olimpiade.\nFu l'undicesima partecipazione di questo paese ai Giochi Olimpici. Non furono conquistate medaglie."}
{"id": "6059587", "revid": "287204", "url": "https://it.wikipedia.org/wiki?curid=6059587", "title": "Blonde (album)", "text": ""}
{"id": "6059589", "revid": "73843", "url": "https://it.wikipedia.org/wiki?curid=6059589", "title": "Guinea-Bissau ai Giochi della XXXI Olimpiade", "text": "La Guinea-Bissau partecip\u00f2 ai Giochi della XXXI Olimpiade, svoltisi a Rio de Janeiro, Brasile, dal 5 al 21 agosto 2016, con una delegazione di 5 atleti impegnati in 3 discipline: atletica leggera, judo e lotta.\nAlla cerimonia di apertura la Guinea sfil\u00f2 all'89\u00ba posto, preceduta dalla Guinea Equatoriale e seguita da Haiti; portabandiera fu il lottatore Augusto Midana, alla sua terza Olimpiade. \nFu la sesta partecipazione di questo paese ai Giochi Olimpici. Non furono conquistate medaglie."}
{"id": "6059593", "revid": "73843", "url": "https://it.wikipedia.org/wiki?curid=6059593", "title": "Guinea Equatoriale ai Giochi della XXXI Olimpiade", "text": "La Guinea Equatoriale partecip\u00f2 ai Giochi della XXXI Olimpiade, svoltisi a Rio de Janeiro, Brasile, dal 5 al 21 agosto 2016, con una delegazione di due atleti, impegnati in altrettante competizioni di atletica leggera.\nAlla cerimonia di apertura la Guinea Equatoriale sfil\u00f2 all'88\u00ba posto, preceduta dalla Guinea e seguita dalla Guinea-Bissau; portabandiera fu l'ostacolista Re\u00efna-Flor Okori, alla sua quarta Olimpiade. \nFu la nona partecipazione di questo paese ai Giochi Olimpici. Non furono conquistate medaglie."}
{"id": "6059595", "revid": "73843", "url": "https://it.wikipedia.org/wiki?curid=6059595", "title": "Guyana ai Giochi della XXXI Olimpiade", "text": "La Guyana ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sei atleti impegnati in due discipline: atletica leggera e nuoto. Portabandiera alla cerimonia di apertura \u00e8 stato il diciottenne nuotatore Hannibal Gaskin, alla sua prima Olimpiade.\nSi \u00e8 trattato della diciassettesima partecipazione di questo paese ai Giochi estivi. Non sono state conquistate medaglie."}
{"id": "6059597", "revid": "73843", "url": "https://it.wikipedia.org/wiki?curid=6059597", "title": "Haiti ai Giochi della XXXI Olimpiade", "text": "Haiti ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di dieci atleti impegnati in sette discipline. Portabandiera alla cerimonia di apertura \u00e8 stato il trentottenne lottatore Asnage Castelly, alla sua prima Olimpiade.\nSi \u00e8 trattato della diciassettesima partecipazione di questo paese ai Giochi estivi. Non sono state conquistate medaglie."}
{"id": "6059598", "revid": "73843", "url": "https://it.wikipedia.org/wiki?curid=6059598", "title": "Honduras ai Giochi della XXXI Olimpiade", "text": "L'Honduras ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di nove atleti impegnati in tre discipline: atletica leggera, nuoto e pugilato. Portabandiera alla cerimonia di apertura \u00e8 stato il velocista Rolando Palacios, alla sua seconda Olimpiade.\nSi \u00e8 trattato dell'undicesima partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059601", "revid": "73843", "url": "https://it.wikipedia.org/wiki?curid=6059601", "title": "Hong Kong ai Giochi della XXXI Olimpiade", "text": "Hong Kong ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di 37 atleti impegnati in 9 discipline. Portabandiera alla cerimonia di apertura \u00e8 stata la nuotatrice Stephanie Au, alla sua quarta Olimpiade."}
{"id": "6059603", "revid": "73843", "url": "https://it.wikipedia.org/wiki?curid=6059603", "title": "Iraq ai Giochi della XXXI Olimpiade", "text": "L'Iraq ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di venti atleti impegnati in cinque discipline. Portabandiera alla cerimonia di apertura \u00e8 stato il pugile trentatreenne Waheed Abdulridha, alla sua prima Olimpiade.\nSi \u00e8 trattato della quattordicesima partecipazione di questo paese ai Giochi estivi. Non sono state conquistate medaglie."}
{"id": "6059605", "revid": "600229", "url": "https://it.wikipedia.org/wiki?curid=6059605", "title": "Direzione di coro", "text": ""}
{"id": "6059607", "revid": "73843", "url": "https://it.wikipedia.org/wiki?curid=6059607", "title": "Isole Cayman ai Giochi della XXXI Olimpiade", "text": "Le Isole Cayman hanno partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di cinque atleti impegnati in tre discipline: atletica leggera, nuoto e vela. Portabandiera alla cerimonia di apertura \u00e8 stato l'ostacolista Ronald Forbes, alla sua terza Olimpiade.\nSi \u00e8 trattato della decima partecipazione di questo paese ai Giochi estivi. Cos\u00ec come nelle precedenti edizioni, non sono state conquistate medaglie."}
{"id": "6059613", "revid": "278406", "url": "https://it.wikipedia.org/wiki?curid=6059613", "title": "Isole Cook ai Giochi della XXXI Olimpiade", "text": "Le Isole Cook hanno partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016 con una delegazione di 9 atleti, la pi\u00f9 grande delegazione mai inviata dalle isole, battendo il record di 8 atleti di Londra 2012\n "}
{"id": "6059614", "revid": "278406", "url": "https://it.wikipedia.org/wiki?curid=6059614", "title": "Isole Marshall ai Giochi della XXXI Olimpiade", "text": "Le Isole Marshall hanno partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016 con 5 atleti che hanno partecipato alle competizioni di atletica leggera, nuoto e sollevamento pesi. La portabandiera \u00e8 stata la sollevatrice Mathlynn Sasser, unica atleta ad aver partecipato anche a Londra 2012."}
{"id": "6059615", "revid": "767487", "url": "https://it.wikipedia.org/wiki?curid=6059615", "title": "Rende Calcio 2006-2007", "text": "Questa voce raccoglie le informazioni riguardanti il Rende Calcio nelle competizioni ufficiali della stagione 2006-2007."}
{"id": "6059616", "revid": "73843", "url": "https://it.wikipedia.org/wiki?curid=6059616", "title": "Isole Vergini britanniche ai Giochi della XXXI Olimpiade", "text": "Le Isole Vergini britanniche hanno partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016 con una delegazione di 4 atleti: 3 nell'atletica leggera e 1 nel nuoto. La portabandiera \u00e8 stata la velocista Ashley Kelly."}
{"id": "6059618", "revid": "73843", "url": "https://it.wikipedia.org/wiki?curid=6059618", "title": "Zambia ai Giochi della XXXI Olimpiade", "text": "Lo Zambia ha partecipato ai Giochi della XXXI Olimpiade, che si sono svolti a Rio de Janeiro, Brasile, dal 5 al 21 agosto 2016, con una delegazione di sette atleti impegnati in quattro discipline. Portabandiera alla cerimonia di apertura \u00e8 stato il judoka Mathews Punza.\nSi \u00e8 trattato della tredicesima partecipazione di questo paese ai Giochi. Non sono state conquistate medaglie."}
{"id": "6059619", "revid": "899609", "url": "https://it.wikipedia.org/wiki?curid=6059619", "title": "Millingen", "text": ""}
{"id": "6059620", "revid": "6923", "url": "https://it.wikipedia.org/wiki?curid=6059620", "title": "Aleksandar Stanojevi\u0107", "text": "Carriera.\nIl 27 maggio 1990 segna il secondo gol nella finale del campionato europeo Under-16 del 1990 disputatosi in Germania dell'Est contro i pari et\u00e0 della Cecoslovacchia, rete che vale il parziale 0-2: la Nazionale jugoslava Under-16 perder\u00e0 l'incontro per 3-2.\nVanta 10 presenze nelle competizioni UEFA per club.\nTrascorre la maggior parte della propria carriera calcistica in patria, soprattutto nel Partizan di Belgrado, giocando anche in Spagna (Mallorca) e in Ungheria (Videoton). Dopo il ritiro dall'attivit\u00e0 nel 2003, ha iniziato la carriera da allenatore, sedendosi prima sulla panchina del Partizan poi su quella della Nazionale serba, in entrambe le occasioni come assistente. Tra il luglio del 2010 e il novembre del 2011 diviene l'allenatore del Partizan, vincendo due campionati di fila (2010 e 2011) e una coppa di Serbia nel 2011.\nPoi comincia una carriera da giramnondo andando prima in Cina, col Dalian e poi a Pechino con il Bejing Enterprises, poi in Israele al Maccabi Haifa. successivamente in Grecia al PAOK di Salonicco e nel 2018 in Arabia Saudita al club del Al Qadisiya.\nNello stesso anno torna in Cina al Beijing Renhe venendo esonerato nel 2019 a causa degli scarsi risultati. Per la stagione 2020-2021 ritorna in patria per allenare il Partizan Belgrado, in sostituzione di Savo Milo\u0161evi\u0107.\nPredilige il modulo tattico 4-4-2."}
{"id": "6059622", "revid": "767487", "url": "https://it.wikipedia.org/wiki?curid=6059622", "title": "Fueros de Arag\u00f3n", "text": "Nel 1247, il re Giacomo I d'Aragona convoc\u00f3 le Cortes Generales del Reino a Huesca con l'intenzione di continuare l'opera legislativa della Corona e compilare un unico documento che contenesse le norme che dovevano reggere le attivit\u00e0 di giustizia, private e amministrative. I nobili e i rappresentanti delle citt\u00e0 e comunit\u00e0 del regno, approvarono i Fueros de Arag\u00f3n sulla base dell'opera giuridica in precedenza realizzata dal vescovo di Huesca, Vidal de Canellas, che raccoglieva una parte sostanziale delle leggi locali.\nNel Privilegio General del 1283, Pedro III de Arag\u00f3n conferm\u00f2 i \"fueros\" e la loro applicazione venne estasa a tutto il Regno.\nStoria.\nI \"fueros\" erano originariamente concordati, cio\u00e8, il frutto di un contributo comune dei Consigli a cui il re dava la sua approvazione. In un primo momento arrivarono ad avere fino a dodici libri nelle revisioni del 1496, 1517 e 1542. Nel 1552 venne realizzata una ristrutturazione, includendo le \"Observancias\". L'ultima operazione di compilazione si verific\u00f2 nel 1667. L'opera di codificazione venne superata, in molte occasioni, dalle regole dettate dalle \"Cortes\" di Aragona e incorporata come parte delle norme giuridiche del Regno.\nDopo le Alteraciones de Arag\u00f3n e l'esecuzione per ordine del re di Juan de Lanuza y Urrea, Justicia de Arag\u00f3n, che si era ribellato contro Filippo II, il re convoc\u00f2, nel 1592, le \"Cortes\" di Tarazona (1592). Questi tribunali cambiarono i privilegi per aumentare la potenza e il controllo del re e dei suoi funzionari.\nFilippo V prest\u00f2 giuramento come re d'Aragona nel 1701, ma durante la guerra di successione e dopo che l'arciduca Carlo occup\u00f2 la maggior parte dell'Aragona nel 1706, le istituzioni aragonesi lo proclamarono re. Filippo V reag\u00ec e nel 1707 promulg\u00f2 i primi \"Decretos de Nueva Planta del Reino de Arag\u00f3n\", che abrogavano i \"fueros\" e le istituzioni aragonesi e imponevano la legge spagnola e la sua struttura amministrativa. Pi\u00f9 tardi, nel 1711, un nuovo decreto ripristin\u00f2 la validit\u00e0 dei \"fueros\" Aragonesi ai rapporti tra privati e sul diritto civile, ma confermarono l'abolizione sul diritto pubblico e le istituzioni private d'Aragona.\nLa proibizione della tortura e \"Manifestaci\u00f3n de personas\".\nNel Regno d'Aragona la tortura delle persone era stata abolita nel 1325 dalla \"Declaratio Privilegii generalis\" approvata dal re Giacomo II alle \"Cortes\" d'Aragona riunite a Saragozza, con la sola eccezione del reato di contraffazione di moneta commesso da \"gente estranea al regno di Aragona, o vagabondi del regno, che non possedevano alcun bene nello stesso, o uomini di vile condizione di vita o di fama.\" Come scrisse il giurista Miguel de Molino nel 1513. \"E questa \u00e8 una delle grandi libert\u00e0 di Aragona\" \nIl divieto fu davvero efficace perch\u00e9 chi possedeva i diritti aragonesi (ricchi uomini, mesnaderos, cavalieri, nobili, onesti cittadini) denominati \"Manifestaci\u00f3n de personas\", precedente all'Habeas Corpus del diritto inglese a cui assomigliava e perseguiva, secondo l'avvocato del XVIII secolo Juan Francisco La Ripa, \"liberare la persona detenuta nelle sue prigioni [in quelle dei giudici del regno] dell' oppressione e della tortura o [di] qualsiasi carcere smodato\". Il diritto consisteva nel fatto che il \"Justicia de Arag\u00f3n\" poteva ordinare a un giudice o a qualsiasi altra autorit\u00e0 di consegnargli qualsiasi detenuto in modo che nessuna violenza potesse essere commessa contro di lui prima della condanna, e solo dopo essere convinto del reato, lo restituiva alla giustizia la giusta punizione. L'autorit\u00e0 giudiziaria o altro che si fosse rifiutato di consegnare il prigioniero si poneva contro la legge. In questo modo si impediva che il prigioniero venisse torturato. Questo diritto non si applicava ai servi dei signori aragonesi, su cui i padroni avevano giurisdizione assoluta."}
{"id": "6059626", "revid": "729019", "url": "https://it.wikipedia.org/wiki?curid=6059626", "title": "Kantatie 63", "text": "La Kantatie 63 (in svedese \"Stamv\u00e4g 63\") \u00e8 una strada principale finlandese. Ha inizio a Kauhava e si dirige verso nord, dove si conclude dopo 169 km nei pressi di Ylivieska.\nPercorso.\nLa Kantatie 63 attraversa i comuni di Evij\u00e4rvi, Kruunupyy, Kaustinen, Kokkola, Toholampi, Sievi, Ylivieska e nuovamente Sievi."}
{"id": "6059629", "revid": "73843", "url": "https://it.wikipedia.org/wiki?curid=6059629", "title": "Palau ai Giochi della XXXI Olimpiade", "text": "Palau ha partecipato ai Giochi della XXXI Olimpiade di Rio de Janeiro, che si sono svolti dal 5 al 21 agosto 2016, con una delegazione di 5 atleti, con una delegazione di cinque atleti impegnati in quattro: atletica leggera, canoa, lotta e nuoto. Portabandiera alla cerimonia di apertura \u00e8 stato il lottatore Florian Skilang Temengil. Si \u00e8 trattato della quinta partecipazione di questo paese ai Giochi. Non sono state conquistate medaglie."}
{"id": "6059633", "revid": "247222", "url": "https://it.wikipedia.org/wiki?curid=6059633", "title": "How To Fly", "text": ""}
{"id": "6059634", "revid": "124123", "url": "https://it.wikipedia.org/wiki?curid=6059634", "title": "Whitney Myers", "text": "Carriera.\nHa iniziato a nuotare a livello agonistico frequentando la squadra dell'Universit\u00e0 dell'Arizona nella NCAA. Specializzatasi nello stile libero e nella farfalla, ha conquistato la medaglia d'oro nella staffetta 4x200\u00a0m stile libero ai mondiali di Montr\u00e9al del 2005."}
{"id": "6059635", "revid": "120826752", "url": "https://it.wikipedia.org/wiki?curid=6059635", "title": "Caminito (brano musicale)", "text": "Caminito \u00e8 un brano musicale di genere tango, composto da Gabino Coria Pe\u00f1aloza (autore del testo) e Juan de Dios Filiberto (autore della melodia) e pubblicato nel 1926.\nIl brano, inciso da numerosi artisti, ha preso il nome dalla celebre via Caminito nel quartiere La Boca di Buenos Aires.\nStoria.\nAd ispirare la melodia del brano a Juan de Dios Filiberto fu una via (\"caminito\") che percorreva abitualmente nel quartiere La Boca di Buenos Aires, percorso che lo portava da Calle Magallanes, dove abitava, alla Vuelta de Rocha, per incontrare i propri amici, oppure all'officina Mihanovich, dove lavorava come meccanico. Oltre alla via, ad ispirarlo fu anche una donna che lo salutava quotidianamente durante questo tragitto.\nAd ispirare il testo a Gabino Coria Pe\u00f1aloza fu invece una storia d'amore con una donna di nome Mar\u00eda che abitava nella sua stessa citt\u00e0, Olta. In particolare il \"caminito\" descritto dalla canzone fu ispirato alla stradina irta e fiorita che la donna, di ritorno dalla scuola dove insegnava, percorreva per raggiungere la propria abitazione.\nIn seguito, Gabino Coria Pe\u00f1aloza conobbe in uno dei suoi numerosi viaggi a Buenos Aires Juan de Dios Filiberto, che gli era stato presentato dall'amico Benito Quinquela Mart\u00edn.\nAl tango Caminito, originariamente pubblicato senza parole nel 1923, fu quindi aggiunto il testo di Coria Pe\u00f1aloza nel 1926, quando fu presentato al concorso di canzoni autoctone (\"Concurso de Canciones Nativas del Corso Oficial de Buenos Aires\") in occasione del Carnevale di quell'anno. Durante il concorso, il brano fu presentato da un'orchestra composta da un armonio e da dieci violini e da un coro composto da quattro voci.\nIl brano cos\u00ec come lo conosciamo nacque al nr. 300 di Calle Florida. \nNel corso dell'adattamento del testo alla melodia, Juan de Dios Filiberto sugger\u00ec a Gabino Coria Pe\u00f1aloza l'opportunit\u00e0 di apportare qualche modifica al testo, ma Coria Pe\u00f1aloza non acconsent\u00ec. Modifiche furono invece apportate da Filiberto alla melodia originale.\nIn seguito, il brano divenne noto in tutto il mondo dopo che Ignacio Corsini lo aveva interpretato nel corso dell'opera teatrale \"Facha Tosta\" di Alberto Novi\u00f3n andata in scena al Teatro C\u00f3mico.\nSignificato del testo.\nIl testo parla di una storia d'amore piuttosto triste: un uomo vede la donna che ama andarsene percorrendo una stradina. Da quel momento, la donna non far\u00e0 pi\u00f9 ritorno e il protagonista dice quindi che anche lui se ne va percorrendo questa strada, definita \"amica\".\nVersioni (lista parziale).\nTra i numerosi artisti che hanno inciso il brano, figurano tra gli altri (in ordine alfabetico):"}
{"id": "6059636", "revid": "736476", "url": "https://it.wikipedia.org/wiki?curid=6059636", "title": "Caminito (tango)", "text": ""}
{"id": "6059639", "revid": "44876", "url": "https://it.wikipedia.org/wiki?curid=6059639", "title": "Sorrento Calcio 2006-2007", "text": "Questa voce raccoglie le informazioni riguardanti il Sorrento Calcio nelle competizioni ufficiali della stagione 2006-2007."}
{"id": "6059643", "revid": "61051", "url": "https://it.wikipedia.org/wiki?curid=6059643", "title": "Mafalda Jes\u00fas Marujo", "text": ""}
{"id": "6059644", "revid": "503613", "url": "https://it.wikipedia.org/wiki?curid=6059644", "title": "Luce infinita", "text": "Luce infinita \u00e8 il terzo album in studio della cantante italiana Loredana Errore, pubblicato il 9 settembre 2016 dalla Isola degli Artisti.\nIl disco.\nL'album \u00e8 stato anticipato dal singolo \"Nuovi giorni da vivere\", uscito il 2 settembre per il download digitale e per la rotazione radiofonica, e contiene nove brani, di cui due cover, i brani \"Dio come ti amo\" e \"Per amarti\". Fra gli autori dei brani contenuti nell'album spicca un brano inedito del cantautore Franco Califano, intitolato \"Convincimi\". \nGli altri pezzi che compongono \"Luce Infinita\", in bilico fra sonorit\u00e0 pop e rock, sono stati firmati da numerosi autori, fra cui Amara, Diego Calvetti, Emiliano Cecere, Marco Ciappelli, Salvatore Mineo, Carlo Avarello, Marco Latini, Andrea Amati e Pacifico Settembre.\nIl 16 settembre 2016 l'album \"Luce infinita\" esordisce al 5\u00ba posto della classifica FIMI degli album pi\u00f9 venduti in Italia."}
{"id": "6059646", "revid": "124123", "url": "https://it.wikipedia.org/wiki?curid=6059646", "title": "Martha Bowen", "text": "Carriera.\nNata a Jackson, nel Mississippi, ha iniziato a nuotare a livello agonistico frequentando la squadra dell'Universit\u00e0 della Georgia nella NCAA. Specializzatasi nei misti, ha conquistato diverse medaglie, di cui una ai campionati mondiali del 2001, nei 200m."}
{"id": "6059647", "revid": "149485", "url": "https://it.wikipedia.org/wiki?curid=6059647", "title": "Taha Akg\u00fcl", "text": " E' stato campione olimpico nel torneo dei -125 kg ai Giochi di e vincitore della medaglia di bronzo a quelli di nella stessa categoria di peso."}
{"id": "6059648", "revid": "889336", "url": "https://it.wikipedia.org/wiki?curid=6059648", "title": "Maggie Bowen", "text": ""}
{"id": "6059656", "revid": "125904569", "url": "https://it.wikipedia.org/wiki?curid=6059656", "title": "Pietro IV Celestri", "text": "Biografia.\nPietro IV Celestri nacque a Licata (AG) l'11 dicembre 1581 da Giovanni Battista II Celestri e da Donna Lucrezia Migliaccio, baronessa di Montemaggiore.\nIl 26 luglio 1596, non ancora quindicenne, fu fatto sposare con la ventenne Francesca Cifuentes de Heredia, figlia di Luca Cifuentis de Heredia e di Polissena Imbarbara.\nEssendo il figlio primogenito, Pietro fu quello maggiormente coinvolto nell'opera del padre di fondare e popolare la Terra di Santa Croce (oggi Comune di Santa Croce Camerina) e si trov\u00f2 durante le lunghe assenze del padre (chiamato a Madrid per ricoprire altre cariche) quasi da solo a dirigere questa grande opera, che fu realizzata a partire dal 1599.\nNel 1609 fu rinchiuso assieme ad altri nobili ed al Pretore di Palermo il Conte Baldassare III Naselli, nel castello reale di Castello a Mare di Palermo essendosi ribellato al vicer\u00e9 di Sicilia Juan Fernandez Pacheco, Conte di Vigliena che pretendeva un donativo suppletivo di 300.000 ducati.\nNel 1610 il padre lo nomina procuratore speciale di tutti i suoi beni da lui posseduti nel Regno di Sicilia con atto rogato presso il notaio Memmi di Palermo.\nDal 5 giugno 1611 fino al 3 giugno 1612 ricopre la carica di Pretore di Palermo, il 264\u00b0 della serie.\nNel 1613, ottenne da Re Filippo III di Spagna l'ambito titolo cavalleresco dell'Ordine di San Giacomo della Spada.\nDopo la morte del padre avvenuta a Madrid l'11 aprile 1615, don Pietro IV Celestri venne investito come 2\u00ba Marchese della Terra di Santa Croce, il 23 marzo 1616. \nDurante il suo Marchesato venne edificata la Chiesa ed il convento del Carmine a Santa Croce Camerina.\nMor\u00ec a Palermo l'10 agosto 1616.\nFamiglia.\nDon Pietro Celestri ebbe tre figli legittimi: don Giovanni Battista III Celestri (1609 - 23 agosto 1665), Luca Celestri (Scicli, 4 agosto 1616 - deceduto infante) e Donna Lucrezia Celestri (1612 - 2 maggio 1691).\nPietro Celestri veniva da una discendenza di baroni che da suo padre in poi avevano avuto il titolo di marchese."}
{"id": "6059657", "revid": "709406", "url": "https://it.wikipedia.org/wiki?curid=6059657", "title": "Inachis io", "text": ""}
{"id": "6059667", "revid": "61051", "url": "https://it.wikipedia.org/wiki?curid=6059667", "title": "Mafalda (calciatrice)", "text": ""}
{"id": "6059671", "revid": "729019", "url": "https://it.wikipedia.org/wiki?curid=6059671", "title": "Doppelganger (I Racconti di Mezzanotte)", "text": "Doppelganger \u00e8 il terzo libro della serie \"I racconti di mezzanotte\" di Nick Shadow, uno dei pseudonimi usati dallo scrittore inglese Allan Frewin Jones.\nTrama.\nI tre fratelli Jessica, Robbie e Megan, vengono affidati alla loro baby sitter Laura; una sera questa si comporta per\u00f2 in modo molto strano, al contrario di come fa di solito. Inoltre la piccola Megan continua a chiedere dove sia Laura. Jessica, domandandosi pi\u00f9 degli altri del comportamento della baby sitter, si accorge, inoltre, che i suoi occhi, da castani sono diventati verde intenso. Confidandosi con Robbie, quest'ultimo ipotizza che non possa trattarsi della vera Laura ma del suo Doppelganger, ovvero la sua copia ma col carattere opposto; infatti la baby sitter era arrivata come reduce da una rissa, e quindi poteva darsi che Laura e la sua Doppelganger avessero combattuto fino alla morte della vera Laura. Inoltre i bambini riconoscono le persone e i Doppelganger, pertanto si spiega il comportamento di Megan. In quella i due fratelli realizzano che, se la Laura buona voleva loro bene e proteggerli, quella \"cattiva\" avrebbe voluto far loro del male. Infatti il Doppelganger chiude la casa e riesce a portare Robbie e Megan in camera loro. Quando sta per prendere anche Jessica, per\u00f2, fanno ritorno i genitori; il sosia di Laura, facendo finta di nulla, riesce a farsi dare un passaggio a casa, prima che la ragazza possa avvisarli. Quando questi fanno ritorno, Jessica scopre che sono diventati anche loro Doppelganger, cos\u00ec come Robbie e Megan."}
{"id": "6059673", "revid": "729019", "url": "https://it.wikipedia.org/wiki?curid=6059673", "title": "UFC 202", "text": "UFC 202: Diaz vs. McGregor 2 \u00e8 stato un evento di arti marziali miste tenuto dalla Ultimate Fighting Championship svolto il 20 agosto 2016 al T-Mobile Arena di Las Vegas, Stati Uniti.\nQuesto \u00e8 stato il primo evento sotto il pieno controllo della WME-IMG, il nuovo proprietario dell'organizzazione.\nRetroscena.\nNel main event della card si affrontarono in un rematch nella categoria dei pesi welter, Nate Diaz e il campione dei pesi piuma UFC Conor McGregor.\nIl primo incontro tra i due lottatori avvenne all'inizio dell'anno all'evento UFC 196. McGregor doveva inizialmente affrontare il campione dei pesi leggeri UFC Rafael dos Anjos, ma quest'ultimo venne rimosso dalla card per la rottura di un piede a 11 giorni dall'inizio dell'evento. Al suo posto venne inserito Diaz e l'intero incontro venne spostato nella categoria dei pesi welter. Nate vinse il match con una rear-naked choke al secondo round. Il loro rematch doveva svolgersi all'evento UFC 200 ma, a met\u00e0 aprile, a causa di alcuni disaccordi avuti tra McGregor e la UFC il match venne cancellato.\nL'incontro tra Anthony Johnson e Glover Teixeira doveva essere il co-main evento della card . Tuttavia, Johnson venne rimosso un mese prima dall'evento a causa di problemi personali, ed in seguito anche il brasiliano venne rimosso e l'incontro venne infine organizzato per questo evento.\nDong Hyun Kim avrebbe dovuto affrontare Neil Magny, ma sub\u00ec un infortunio il 12 luglio e venne sostituito da Lorenz Larkin.\nL'incontro di pesi leggeri tra Al Iaquinta e Thiago Alves doveva tenersi in questo evento, ma successivamente la UFC decise di spostarlo per UFC 205.\nIl match tra l'ex campione dei pesi welter WEC ed ex campione dei pesi welter UFC ad interim Carlos Condit e Demian Maia, doveva svolgersi per questo evento ma in seguito venne spostato in un evento futuro.\nSultan Aliev doveva affrontare Hyun Gyu Lim. Tuttavia, Aliev venne rimosso dalla card nei primo giorni di agosto a causa di un infortunio al polso. Al suo posto venne inserito Mike Perry.\nIl 5 agosto, Sean Strickland venne rimosso dal suo incontro con Tim Means a causa di un infortunio al ginocchio. Venne rimpiazzato da Sabah Homasi.\nIl vincitore del reality show The Ultimate Fighter: China Ning Guangyou venne trovato positivo al clenbuterolo, ma la USADA decise di assolverlo per assenza di colpa. Infatti dopo aver esaminato affondo il caso, fu determinato che molto probabilmente la causa di ingerimento di tale sostanza era dovuta a della carne contaminata. Guangyou doveva affrontare Marlo Vera, ma a causa di questo avvenimento l'intero incontro venne spostato per .\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "6059681", "revid": "6923", "url": "https://it.wikipedia.org/wiki?curid=6059681", "title": "Ol'ga Aleksandrovna Spesivceva", "text": "Della sua interpretazione di \"Giselle\" si diceva:\nBiografia.\nOl'ga Spesivceva \u00e8 nata a Rostov sul Don il 18 luglio del 1895 (alcune fonti citano il 4 luglio), figlia di un cantante d'opera. Dopo la morte del padre, Ol'ga venne inviata in un orfanotrofio che aveva collegamenti con il teatro di San Pietroburgo, qui fece delle audizioni ed entr\u00f2 all'Accademia imperiale del Balletto di San Pietroburgo nel 1906, dove fu allieva di Klavdija Kuli\u010devskaja e di Evgenija Sokolova.\nDopo il diploma, conseguito nel 1913, entr\u00f2 a far parte del teatro Mariinskij, dove fu promossa ballerina nel 1916, venendo definita una squisita ballerina romantica con una tecnica perfetta, ideale per ruoli come Giselle e Odette-Odile nel \"Lago dei cigni\".\nNel 1916, Sergej Djagilev la invit\u00f2 a una tourn\u00e9e con i Balletti Russi negli Stati Uniti, dove la Spesivceva ball\u00f2 con Vaclav Ni\u017einskij in \"Le Spectre de la rose\", \"La Sylphide\" e \"La bella addormentata\". Nel 1918, tornata al Mariinskij dopo la rivoluzione russa del 1917, fu promossa come prima ballerina.\nIn seguito continu\u00f2 ad esibirsi con i Balletti Russi all'estero, a Londra nel 1921 e al teatro Colon di Buenos Aires nel 1923. Con l'aiuto del suo ex-marito Boris Kaplun, un funzionario bolscevico amante delle arti, lasci\u00f2 la Russia nel 1924, accettando l'ingaggio come \u00e9toile presso il Balletto dell'Opera di Parigi, dove rimase fino al 1932.\nNel 1932 fece una storica performance a Londra nel balletto \"Giselle\", con partner Anton Dolin del Royal Ballet, con le coreografie di Nikol\u00e1j Grigor'evi\u010d Serg\u00e9ev, che per questa produzione vinse la medaglia dell'Academie Nationale de Musique et la Danse. Dal 1932 al 1937 fece tourn\u00e9e in tutto il mondo, eseguendo ruoli sia dal repertorio classico che contemporaneo con coreografi come Michail Fokin e Bronislava Nijinskaja.\nVivere durante la rivoluzione in Russia fu per la Spesivceva una terribile esperienza, la giovane ballerina era infatti di salute fragile e le privazioni e le sofferenze subite contribuirono da una parte, a farla ammalare di tubercolosi e dall'altra, ad influire profondamente sulla sua condizione mentale. Soffriva infatti di periodi di depressione e paranoia gi\u00e0 dal 1934, credendo di essere costantemente spiata e che si stesse complottando per tagliarle via i piedi. Le sue paure la seguivano ovunque lei andasse, evidenziando i primi segni della sua malattia mentale, finch\u00e9 nel 1937, mentre era in tourn\u00e9e a Sydney, abbandon\u00f2 il palco a causa di un esaurimento nervoso e fu ricoverata in ospedale.\nNel 1939 si trasfer\u00ec negli Stati Uniti a New York, dove, presa una pausa dal ballo, lavor\u00f2 come consulente per il \"Ballet Theatre Foundation\", ma nel 1943 sub\u00ec un altro esaurimento nervoso con un grave attacco di panico nella sua camera d'albergo. I medici accorsi consigliarono il ricovero in un manicomio dove la Spesivceva fu sottoposta a elettroshock, riuscendo ad evitare per sua fortuna una lobotomia, pratica comune a quel tempo. Fu dimessa dall'ospedale psichiatrico dopo 10 anni di internamento.\nLa BBC ha prodotto un programma breve sulla sua vita nel 1964, e due anni dopo Anton Dolin scrisse il libro: \"La suprema ballerina classica del secolo\"."}
{"id": "6059682", "revid": "82706279", "url": "https://it.wikipedia.org/wiki?curid=6059682", "title": "Amadeus Mozart", "text": ""}
{"id": "6059683", "revid": "287204", "url": "https://it.wikipedia.org/wiki?curid=6059683", "title": "Oleinae", "text": "Oleinae \u00e8 una sottotrib\u00f9 di piante arbustive, spermatofite, dicotiledoni appartenenti alla famiglia delle Oleaceae.\nEtimologia.\nIl nome della sottotrib\u00f9 deriva dal suo genere tipo \"Olea\" che risale inizialmente al greco \"\u00e9laia\" e successivamente al nome latino per l'albero dell'olivo, conosciuto fin dall'antichit\u00e0 come simbolo di pace e di buona volont\u00e0. Il nome scientifico della sottotrib\u00f9 \u00e8 stato definito dai botanici contemporanei Wallander e V. Albert nella pubblicazione \"American Journal of Botany 88(3): 390 (2001)\" del 2001.\nDistribuzione e habitat.\nLe specie di questa trib\u00f9 sono cosmopolite e vivono in habitat temperati e subtropicali (ma anche tropicali). Alcune specie (come \"Olea europaea\" - Olivo) sono presenti nel Mediterraneo.\nTassonomia.\nLa famiglia di appartenenza di questa sottotrib\u00f9 (Oleaceae) comprende 25 generi e circa 600 specie (29 generi e 600 specie secondo altri Autori oppure 24 generi con 615 specie) con distribuzione cosmopolita dalle regioni tropicali fino a quelle temperate. La sottotrib\u00f9 \u00e8 descritta all'interno della trib\u00f9 Oleeae; trib\u00f9 caratterizzata dalla presenza di flavoni glicosidi, ovario con 2 ovuli penduli per loculo, vasi multipli e fibre libriformi nel legno.\nFilogenesi.\nNell'ambito della trib\u00f9 Oleeae la sottotrib\u00f9 Oleinae dal punto di vista filogenetico fa parte del \"core\" della trib\u00f9 e risulta \"gruppo fratello\" della sottotrib\u00f9 Fraxininae. Oleinae forma un clade monofiletico anche se il supporto cladistico non \u00e8 dei migliori. I rapporti tra i generi in questa sottotrib\u00f9 sono ancora difficili da chiarire e sicuramente alcuni gruppi sono parafiletici (ad esempio \"Olea\" e \"Osmanthus\"). All'interno del gruppo si possono individuare 5 generi del Vecchio Mondo pi\u00f9 strettamente correlati quali \"Osmanthus\" (tranne \"O. americanus\"), \"Phillyrea\", \"Picconia\", \"Nestegis\" e \"Notelaea\" simili in alcuni caratteri anatomici del legno e delle tracheidi dendritiche.\nIn base a ricerche fossili un legno trovato nel Deccan datato circa 67-65 milioni di anni fa \u00e8 stato identificato come Oleinae. Tuttavia per il momento questa data fossile \u00e8 incompatibile con altre ricerche basate su date molecolari.\nIl cladogramma tratto dallo studio citato (e semplificato) mostra l'attuale struttura filogenetica dei generi della sottotrib\u00f9. \nGeneri e specie della sottotrib\u00f9.\nLa sottotrib\u00f9 \u00e8 formata da 12 generi e circa 210 - 260 specie:\nNote 1: forse estinta.\nChiave per i generi.\nPer meglio comprendere ed individuare i vari generi della sottotrib\u00f9 l\u2019elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro).\nSpecie italiane e europeo-mediterranee.\nIn Italia, nella flora spontanea, sono presenti solamente tre specie di questo gruppo:\nNell'areale del Mediterraneo (in senso lato) sono presenti nella Macaronesia le uniche due specie del genere \"Picconia\":\nUsi.\nDi questo gruppo la specie di gran lunga pi\u00f9 importante per l'uomo \u00e8 Olea europaea (olivo). \u00c8 utilizzato fin dall'antichit\u00e0 per l'alimentazione. I suoi frutti, le olive, sono impiegate per l'estrazione dell'olio e, in misura minore, per l'impiego diretto nell'alimentazione. A causa del sapore amaro dovuto al contenuto in polifenoli, l'uso delle olive come frutti nell'alimentazione richiede per\u00f2 trattamenti specifici finalizzati alla deamaricazione (riduzione dei principi amari), realizzata con metodi vari."}
{"id": "6059684", "revid": "599013", "url": "https://it.wikipedia.org/wiki?curid=6059684", "title": "Nuno Afonso", "text": "Difensore centrale, vanta 69 presenze e 1 gol in Primeira Liga. Partecipa alle Olimpiadi di Atlanta 1996, dove la Nazionale olimpica portoghese raggiunge il quarto posto."}
{"id": "6059686", "revid": "124016577", "url": "https://it.wikipedia.org/wiki?curid=6059686", "title": "Incantatrice (DC Comics)", "text": "L'Incantatrice (\"Enchantress\") \u00e8 un personaggio immaginario dei fumetti pubblicato dalla DC Comics e creato da Bob Haney e Howard Purcell e apparso per la prima volta nella serie di fumetti Strange Adventures nell'aprile del 1966. Il personaggio appare anche nel film \"Suicide Squad\" del 2016, nel ruolo di antagonista principale.\nLa storia.\nLa giovane artista June Moone, durante una festa in un vecchio castello, si imbatte in una camera segreta in cui un'entit\u00e0 magica nota come Dzamor la mette nelle condizioni di combattere una presenza malefica che si aggirava nel castello: ogni volta che pronuncia la parola \"Incantatrice\" il suo aspetto cambia ed entra in possesso di capacit\u00e0 mistiche incredibili. Nel corso delle storie successive si unir\u00e0 a diversi gruppi, come la \"Suicide Squad\", lo \"Shadowpact\", le \"Sentinelle della Magia\", i \"Villains Forgotten\" e la \"Justice League Dark\". In pi\u00f9 occasione l'Incantatrice cercher\u00e0 di sottrarsi al controllo di June Moone, altre volte saranno terzi personaggi a permettere questa scissione, come il demone Incubus e l'entit\u00e0 Faust. In alcune storie June chieder\u00e0 aiuto alla maga Xanadu per tenere sotto controllo l'Incantatrice.\nThe New 52.\nNel \"The New 52\" l'Incantatrice e June sono entit\u00e0 separate, e questo porta la prima a impazzire a causa della mancata unione con June. Il personaggio appare come nemico della \"Justice League Dark\", infine viene fermata da John Constantine che lega nuovamente l'Incantatrice a June.\nPoteri e abilit\u00e0.\nL'Incantatrice \u00e8 una strega molto potente ed estremamente malvagia. Pu\u00f2 manipolare la magia nera a livelli elevati, in una miriade di modi differenti, che vanno dal teletrasporto, alla telecinesi e alle capacit\u00e0 curative. Pu\u00f2 inoltre influenzare cose ed oggetti inanimati con la sua magia e passare attraverso i muri. \u00c8 anche in grado di captare le auree magiche, capacit\u00e0 che ha sfruttato per intercettare lo Spettro."}
{"id": "6059688", "revid": "71155", "url": "https://it.wikipedia.org/wiki?curid=6059688", "title": "Coffee House al Quirinale", "text": ""}
{"id": "6059690", "revid": "71155", "url": "https://it.wikipedia.org/wiki?curid=6059690", "title": "Coffe House del Palazzo del Quirinale", "text": ""}
{"id": "6059691", "revid": "373458", "url": "https://it.wikipedia.org/wiki?curid=6059691", "title": "Effetto Kirlian", "text": ""}
{"id": "6059697", "revid": "599013", "url": "https://it.wikipedia.org/wiki?curid=6059697", "title": "Svenja Huth", "text": "carriera.\nClub.\nHuth si appassiona al calcio fin da giovanissima, iniziando a giocare con il TSG K\u00e4lberau dall'et\u00e0 di sette anni, indossando in seguito la maglia del Bayern Alzenau prima di trasferirsi, raggiunti i 14 anni, al iniziando a giocare nelle sue formazioni giovanili.\nInserita in rosa con la prima squadra dalla stagione 2007-2008, debutta in Frauen-Bundesliga, il livello di vertice del campionato tedesco di categoria, il 2 dicembre 2007, all'8\u00aa giornata di campionato, rilevando l'infortunata Kerstin Garefrekes al 46' nell'incontro vinto in trasferta per 4-2 con il . Per la sua prima rete in Bundesliga deve aspettare la stagione seguente, segnando una doppietta alla 20\u00aa giornata di campionato 2008-2009, nella vittoria in trasferta per 5-1 sul .\nNella sua prima apparizione in Coppa di Germania, il 25 novembre 2007, ha portato l'1. FFC Francoforte ai quarti di finale contro il Tennis Borussia Berlin, segnando al 43' per il punteggio finale di 1-0. Nel 2015, ha vinto la UEFA Women's Champions League con il Francoforte dopo la vittoria in finale per 2-1 sul Paris Saint-Germain.\nPer la stagione 2015-2016, l'attaccante si \u00e8 trasferita alle rivali di lega del .\nNel 2019, Huth si trasferisce al . Nel 2020, con il Wolfsburg vince il campionato tedesco e la Coppa di Germania. Nel 2021, hanno difeso la coppa con una vittoria per 1-0 dopo i tempi supplementari contro l'. Nel giugno 2021, ha esteso il suo contratto fino al 2024."}
{"id": "6059703", "revid": "729019", "url": "https://it.wikipedia.org/wiki?curid=6059703", "title": "Voci dal nulla (I Racconti di Mezzanotte)", "text": "Voci dal nulla \u00e8 il quarto libro della serie \"I racconti di mezzanotte\" di Nick Shadow, uno dei pseudonimi usati dallo scrittore inglese Allan Frewin Jones.\nTrama.\nKate Openshaw ha la madre affetta da una malattia apparentemente incurabile. Dopo una sua visita all'ospedale, la ragazza va anche a trovare la tomba di sua nonna al cimitero; l\u00ec comincia a sentire strani voci, che nessun altro sente e che da quel momento la perseguitano. Scopre che sono conversazioni provenienti dal futuro e, chiss\u00e0 come, lei riesce a captarle. Dopo un'altra visita alla madre, che sta guarendo sempre di pi\u00f9, la donna le spiega che si tratta di un potere che si trasmettono da quando la bis-bis nonna di Kate fu colpita da un fulmine che al contempo centr\u00f2 un palo di un telegrafo. La madre di Kate aveva cercato di non passarglielo, ma cos\u00ec era stata sempre pi\u00f9 male, finch\u00e9 non aveva ceduto, baciandola vicino all'orecchio alla sua ultima visita. Kate la perdona, e la madre promette di insegnare a padroneggiarlo. Una volta a casa, per\u00f2, la ragazza sente una futura conversazione telefonica, nel quale si programma di rubare la collezione di monete d'oro del padre della sua migliore amica Susie. Dopo aver inutilmente provato ad avvertire la polizia, ma non creduta, Kate va personalmente a casa dell'amica, via per il week-end con la famiglia, per provare a fermare i ladri; mentre si avvia, sente nuovamente nella sua testa i due ladri parlare, discutendo sull'uccidere qualcuno, dopodich\u00e9, per la prima volta, Kate smette di sentire le voci nella sua testa. La ragazza entra nella casa di Susie, ma viene scoperta dai manigoldi. Si scopre cos\u00ec che la ragazza da uccidere era proprio lei."}
{"id": "6059709", "revid": "785863", "url": "https://it.wikipedia.org/wiki?curid=6059709", "title": "Episodi di One Piece (diciottesima stagione)", "text": "Questa lista comprende la diciottesima stagione della serie televisiva anime \"One Piece\", prodotta da Toei Animation, diretta da K\u014dnosuke Uda e tratta dall'omonimo manga di Eiichir\u014d Oda.\nLa diciottesima stagione si intitola e raggruppa gli episodi dal 751 al 782. Dopo la partenza da Dressrosa, la ciurma di Cappello di paglia rimasta sull'isola, in compagnia di Trafalgar Law, Kin'emon, Kanjuro e Bartolomeo con la sua ciurma, si dirige verso Zo, per potersi ricongiungere con i membri della ciurma che hanno lasciato Dressrosa a bordo della \"Thousand Sunny\" e i pirati Heart. I 32 episodi sono stati trasmessi su Fuji TV dal 31 luglio 2016 al 2 aprile 2017.\nLa sigla di apertura adottata \u00e8 di Hiroshi Kitadani.\nPubblicazione.\nGiappone.\nGli episodi della diciottesima stagione di \"One Piece\" sono stati pubblicati per il mercato home video nipponico in edizione DVD e Blu-ray, quattro per disco, dall'11 gennaio al 2 agosto 2017."}
{"id": "6059724", "revid": "600229", "url": "https://it.wikipedia.org/wiki?curid=6059724", "title": "BWV 525", "text": ""}
{"id": "6059725", "revid": "600229", "url": "https://it.wikipedia.org/wiki?curid=6059725", "title": "BWV 526", "text": ""}
{"id": "6059726", "revid": "599013", "url": "https://it.wikipedia.org/wiki?curid=6059726", "title": "Oleh Ja\u0161\u010duk", "text": "Dopo aver iniziato in patria, gioca anche per i colori di Anderlecht, Ergotelis e Cercle Bruges, ritirandosi nel 2014. In carriera ha vinto 6 titoli nazionali, 4 campionati e 2 Supercoppe del Belgio, tutti con la maglia dell'Anderlecht. Vanta 29 presenze e 4 gol nelle competizioni UEFA per club."}
{"id": "6059727", "revid": "922800", "url": "https://it.wikipedia.org/wiki?curid=6059727", "title": "Oleg Iachtchouk", "text": ""}
{"id": "6059729", "revid": "600229", "url": "https://it.wikipedia.org/wiki?curid=6059729", "title": "BWV 527", "text": ""}
{"id": "6059730", "revid": "600229", "url": "https://it.wikipedia.org/wiki?curid=6059730", "title": "BWV 528", "text": ""}
{"id": "6059731", "revid": "600229", "url": "https://it.wikipedia.org/wiki?curid=6059731", "title": "BWV 529", "text": ""}
{"id": "6059732", "revid": "600229", "url": "https://it.wikipedia.org/wiki?curid=6059732", "title": "BWV 530", "text": ""}
{"id": "6059733", "revid": "600229", "url": "https://it.wikipedia.org/wiki?curid=6059733", "title": "BWV 528a", "text": ""}
{"id": "6059735", "revid": "600229", "url": "https://it.wikipedia.org/wiki?curid=6059735", "title": "BWV 542", "text": ""}
{"id": "6059736", "revid": "600229", "url": "https://it.wikipedia.org/wiki?curid=6059736", "title": "BWV 542a", "text": ""}
{"id": "6059737", "revid": "600229", "url": "https://it.wikipedia.org/wiki?curid=6059737", "title": "BWV 543", "text": ""}
{"id": "6059738", "revid": "600229", "url": "https://it.wikipedia.org/wiki?curid=6059738", "title": "BWV 564", "text": ""}
{"id": "6059739", "revid": "600229", "url": "https://it.wikipedia.org/wiki?curid=6059739", "title": "BWV 578", "text": ""}
{"id": "6059740", "revid": "600229", "url": "https://it.wikipedia.org/wiki?curid=6059740", "title": "BWV 591", "text": ""}
{"id": "6059741", "revid": "1924342", "url": "https://it.wikipedia.org/wiki?curid=6059741", "title": "Timebomb (Tove Lo)", "text": "Timebomb \u00e8 un singolo della cantante svedese Tove Lo, il terzo estratto dall'album in studio \"Queen of the Clouds\" e pubblicato il 12 agosto 2015. \nNegli Stati Uniti la sua pubblicazione \u00e8 stata cancellata."}
{"id": "6059743", "revid": "887364", "url": "https://it.wikipedia.org/wiki?curid=6059743", "title": "Espero (poesia)", "text": ""}
{"id": "6059746", "revid": "1305772", "url": "https://it.wikipedia.org/wiki?curid=6059746", "title": "Francesco Poli", "text": "Biografia.\nGi\u00e0 professore di Storia dell'arte contemporanea dell'Accademia di Belle Arti di Brera, \u00e8 anche professore della \"Sorbona\" e dell'Universit\u00e0 degli Studi di Torino con una cattedra di Arte e Comunicazione.\nPoli scrive regolarmente per numerose riviste e giornali d'arte, tra cui \"Tema Celeste\", il quotidiano \"La Stampa\". \u00c8 anche critico d'arte per il quotidiano \"Il manifesto\", ed \u00e8 specializzato soprattutto sull'arte del XX secolo."}
{"id": "6059748", "revid": "2161361", "url": "https://it.wikipedia.org/wiki?curid=6059748", "title": "Marvin Vettori", "text": "Combatte per la federazione statunitense UFC nella categoria dei pesi medi. Quarto lottatore italiano a competervi, nonch\u00e9 atleta italiano pi\u00f9 giovane a debuttarvi, \u00e8 stato anche il primo italiano a combattere in un incontro principale dell'organizzazione () e il primo a combattere per il titolo di campione del mondo (UFC 263). \nE' il contendente numero 3 nella graduatoria dei pesi medi UFC.\nBiografia.\nNato il 20 settembre 1993 a Mezzocorona, si appassiona alle discipline da combattimento sin da bambino. L'interessamento per le arti marziali miste nasce quando ha l'occasione di vedere alcuni incontri dell'organizzazione Pride.\nDopo il diploma si trasferisce a Londra, dove inizia ad allenarsi presso la palestra London Shootfighters. Per guadagnarsi da vivere, affianca ai duri allenamenti l'occupazione di buttafuori in vari locali della citt\u00e0.\nStile di combattimento.\nVettori \u00e8 un lottatore completo, abile sia nella lotta a terra sia in piedi. Cintura marrone di jiu jitsu brasiliano ed esperto di pugilato, unisce alle proprie capacit\u00e0 un ampio bagaglio di tecniche di sottomissione. In definitiva, ha uno stile di combattimento privo di significative lacune, risultando inoltre essere molto abile nell'incassare e resistere alle finalizzazioni avversarie.\nCarriera nelle arti marziali miste.\nGli inizi (2012-2016).\nIl debutto professionale di Vettori risale al 21 luglio 2012, a 18 anni, perdendo per decisione unanime contro il connazionale Alessandro Grandis. Seguono poi 5 vittorie consecutive (prima del limite) e una sconfitta contro Bill Beaumont. \nNel 2014 viene messo sotto contratto dalla promotion italiana Venator FC dove vincer\u00e0 tutti gli incontri disputati fino a conquistare, il 30 maggio 2015, la cintura di campione dei pesi medioleggeri.\nUFC (2016-presente).\nPrimi incontri (2016-2021).\nNel giugno 2016 Vettori firma un contratto per entrare a far parte della federazione statunitense UFC. Per la sua preparazione il lottatore di Mezzocorona si reca in California e comincia ad allenarsi presso la Kings MMA, considerata tra le migliori palestre statunitensi; qui \u00e8 supervisionato dal maestro Rafael Cordeiro, gi\u00e0 preparatore di diversi nomi di spicco.\nVettori debutta il 20 agosto seguente all'evento UFC 202 contro il brasiliano Alberto Uda, diventando il pi\u00f9 giovane italiano di sempre a esordire per la promozione; dopo una lunga fase di lotta a terra, Vettori si aggiudica la vittoria tramite sottomissione gi\u00e0 nella prima ripresa.\nIl 30 dicembre 2016 affronta Ant\u00f4nio Carlos J\u00fanior all'evento UFC 207, venendo sconfitto per decisione unanime (29-28, 29-28, 29-28) al termine delle tre riprese. \nIl 25 giugno 2017 affronta il brasiliano Vitor Miranda a UFC 112, vincendo per decisione unanime (30-27, 29-28, 30-27) dopo aver dominato per tutto l'incontro. Il 30 dicembre dello stesso anno, invece, ottiene il primo pareggio in carriera, contro Omari Akhmedov. \nIl 14 aprile 2018 perde, per decisione non unanime (29-28, 28-29, 28-29), contro Israel Adesanya.\nSuccessivamente rimane fermo 6 mesi a causa di una squalifica dovuta all'assunzione involontaria di ostarina. Torna a combattere nel 2019, ottenendo due vittorie per decisione unanime (30-27, 30-27, 30-27): la prima ad contro C\u00e9zar Ferreira, la seconda contro Andrew Sanchez.\nIl 13 giugno 2020 combatte e vince per sottomissione contro Karl Roberson, portando il suo bilancio complessivo nelle arti marziali miste a 15 vittorie, 4 sconfitte e 1 pareggio.\nIl 5 dicembre seguente viene scelto come avversario di Jack Hermansson per , risultando cos\u00ec essere il primo italiano nella storia a partecipare ad un evento principale della pi\u00f9 importante promozione al mondo. L'incontro, premiato come \"Fight of the Night\", si conclude con la vittoria di Vettori per decisione unanime (49-46, 49-46, 49-45). In seguito a tale risultato, il lottatore italiano sale alla posizione numero 5 della classifica dei pesi medi, miglior risultato di sempre per un italiano in UFC.\nL'affermazione (2021-presente).\nNel 2021 Vettori viene inserito tra le \"Rising Star UFC\", ovvero una lista dei combattenti pi\u00f9 promettenti che militano nell'organizzazione.\nIl 10 aprile, all'evento , affronta Kevin Holland in un incontro dominato e vinto per decisione unanime (50-44, 50-44, 50-44). Nel corso dell'incontro mette a segno ben 11 atterramenti, ottenendo il primato assoluto nella categoria dei pesi medi. A seguito della vittoria, inoltre, sale al 3\u00ba posto nella graduatoria UFC di categoria, migliorando ulteriormente il record gi\u00e0 stabilito contro Hermansson.\nDue settimane dopo viene annunciato, per UFC 263, il match contro il campione dei pesi medi Israel Adesanya, previsto per il 12 giugno successivo. Da tale evento, tuttavia, l'italiano esce sconfitto per decisione unanime (50-45, 50-45, 50-45) al termine delle cinque riprese.\nIl 3 agosto 2021 viene annunciato l'incontro tra Vettori e il numero 2 del ranking pesi medi Paulo Costa come \"main event\" della Fight Night del 23 ottobre 2021. A pochi giorni dall'evento l'atleta brasiliano fa sapere di non riuscire a rientrare nella categoria di peso, accordandosi dunque per un incontro catchweight al limite delle 205 libbre (pesi mediomassimi). L'incontro viene vinto da Vettori per decisione unanime (48-46, 48-46, 48-46). Dopo il successo sale al 2\u00ba posto nella graduatoria UFC dei pesi medi, migliorando ancora il record stabilito contro Holland."}
{"id": "6059749", "revid": "1924342", "url": "https://it.wikipedia.org/wiki?curid=6059749", "title": "Moments (Tove Lo)", "text": "Moments \u00e8 un singolo della cantante svedese Tove Lo, il quarto estratto dall'album in studio \"Queen of the Clouds\" e pubblicato il 27 ottobre 2015 negli Stati Uniti."}
{"id": "6059756", "revid": "24099", "url": "https://it.wikipedia.org/wiki?curid=6059756", "title": "Museo di San Casciano", "text": ""}
{"id": "6059757", "revid": "600229", "url": "https://it.wikipedia.org/wiki?curid=6059757", "title": "BWV 538", "text": ""}
{"id": "6059758", "revid": "600229", "url": "https://it.wikipedia.org/wiki?curid=6059758", "title": "BWV 540", "text": ""}
{"id": "6059759", "revid": "1494169", "url": "https://it.wikipedia.org/wiki?curid=6059759", "title": "Damigella", "text": ""}
{"id": "6059760", "revid": "119569652", "url": "https://it.wikipedia.org/wiki?curid=6059760", "title": "Universit\u00e0 di Kiel", "text": "L'universit\u00e0 di Kiel (in tedesco, Christian-Albrechts-Universit\u00e4t zu Kiel, sigla CAU), \u00e8 un'universit\u00e0 pubblica tedesca situata a Kiel, nello Schleswig-Holstein.\nL'Ateneo fu fondata nel 1665 come l'\"Academia Holsatorum Chiloniensis\" dal duca Cristiano Alberto di Holstein-Gottorp, di cui porta oggi il nome. Attualmente conta circa 24.000 studenti.\nOrganizzazione.\nL'universit\u00e0 di Kiel conta otto facolt\u00e0: Giurisprudenza, Matematica e Scienze naturali, Scienze agrarie, Filosofia, Teologia, Medicina, Economia e Scienze sociali, e infine Tecnica."}
{"id": "6059763", "revid": "600229", "url": "https://it.wikipedia.org/wiki?curid=6059763", "title": "BWV 592", "text": ""}
{"id": "6059764", "revid": "600229", "url": "https://it.wikipedia.org/wiki?curid=6059764", "title": "BWV 592a", "text": ""}
{"id": "6059765", "revid": "600229", "url": "https://it.wikipedia.org/wiki?curid=6059765", "title": "BWV 593", "text": ""}
{"id": "6059766", "revid": "600229", "url": "https://it.wikipedia.org/wiki?curid=6059766", "title": "BWV 594", "text": ""}
{"id": "6059767", "revid": "600229", "url": "https://it.wikipedia.org/wiki?curid=6059767", "title": "BWV 595", "text": ""}
{"id": "6059770", "revid": "600229", "url": "https://it.wikipedia.org/wiki?curid=6059770", "title": "BWV 596", "text": ""}
{"id": "6059771", "revid": "600229", "url": "https://it.wikipedia.org/wiki?curid=6059771", "title": "BWV 597", "text": ""}
{"id": "6059772", "revid": "600229", "url": "https://it.wikipedia.org/wiki?curid=6059772", "title": "BWV 598", "text": ""}
{"id": "6059775", "revid": "1305772", "url": "https://it.wikipedia.org/wiki?curid=6059775", "title": "Robert Shea", "text": "Dopo aver lavorato come curatore editoriale per la rivista erotica \"Playboy\" lungo la seconda met\u00e0 degli anni sessanta, \u00e8 divenuto noto grazie alla \"Trilogia degli Illuminati\" (\"The Illuminatus! Trilogy\") che segna i primi passi dell'autore in una lunga serie di opere incentrate sul tema delle teorie della cospirazione. In seguito ha pubblicato romanzi storici e fantascientifici nonch\u00e9 studi nella psicologia futuristica. \u00c8 morto nel 1994 per un cancro al colon."}
{"id": "6059780", "revid": "608200", "url": "https://it.wikipedia.org/wiki?curid=6059780", "title": "Universit\u00e0 Christian Albrecht di Kiel", "text": ""}
{"id": "6059785", "revid": "600229", "url": "https://it.wikipedia.org/wiki?curid=6059785", "title": "BWV 769", "text": ""}
{"id": "6059787", "revid": "339392", "url": "https://it.wikipedia.org/wiki?curid=6059787", "title": "Universit\u00e0 di Kie", "text": ""}
{"id": "6059788", "revid": "76963", "url": "https://it.wikipedia.org/wiki?curid=6059788", "title": "Robert Lochner", "text": "Biografia.\nNato a New York, suo padre, Louis P. Lochner, \u00e8 stato anch'egli giornalista, corrispondente di guerra dalla Germania, e per questo vincitore del Premio Pulitzer nel 1939, nonch\u00e9 direttore a Berlino della Associated Press dal 1924 fino all'entrata degli Stati Uniti in guerra nel 1941. \nCresciuto a Berlino, il giovane Robert studi\u00f2 per un semestre alla locale Universit\u00e0, successivamente si trasfer\u00ec negli Stati Uniti dove consegu\u00ec un Bachelor of Arts ed un Master of Arts in scienze politiche ed economia presso l'Universit\u00e0 di Chicago. Dopo aver ottenuto i suoi titoli universitari, decise di rimanere in madrepatria dove collabor\u00f2 per la NBC durante la Seconda Guerra Mondiale. Nel 1945, prima della fine del conflitto, fu inviato come combattente in Germania dove, grazie alla sua profonda conoscenza della lingua, rest\u00f2 al servizio delle forze di occupazione alleate in Germania Ovest in qualit\u00e0 di interprete e fu membro dello United States Strategic Bombing Survey, ovvero il gruppo di esperti raccolto dagli Stati Uniti per valutare in maniera oggettiva gli effetti dei bombardmenti strategici alleati sulla Germania nazista. Nel 1949 assunse il ruolo di redattore capo della importante testata giornalistica, con allora sede a Francoforte, \"Die Neue Zeitung\", patrocinata e stampata dalle forze della Zona americana di occupazione della Germania, incarico che ricopr\u00ec fino al 1952. \nDal 1961 al 1968 ricopr\u00ec l'incarico di direzione responsabile della \"Rundfunk im amerikanischen Sektor\" (RIAS), l'emittente radiofonica con sede a Berlino Ovest creata dagli Stati Uniti per operazioni di propaganda anti-sovietica. Durante la celebre visita del presidente Kennedy a Berlino Ovest, Lochner fu il suo interprete per la lingua tedesca, e fu con il suo aiuto che, appena due anni prima della costruzione del muro di Berlino, Kennedy riusc\u00ec a tenere il suo famoso discorso nella Rathaus Sch\u00f6neberg, di fronte a circa 450.000 persone, al fianco dei pi\u00f9 importanti rappresentanti della Repubblica Federale Tedesca, come Willy Brandt e Konrad Adenauer.\n Nei primi drammatici giorni dell'erezione del muro di Berlino, fu uno dei primi giornalisti e dei primi statunitensi ad accorrere a Berlino Est per verificare di persona cosa stesse realmente accadendo.\nPrima di ritirarsi a Berlino, dove mor\u00ec di embolia polmonare, svolse la sua attivit\u00e0 di corrispondente sia in Vietnam che a Washington."}
{"id": "6059791", "revid": "1305772", "url": "https://it.wikipedia.org/wiki?curid=6059791", "title": "Privilegio General", "text": "Il Privilegio General de Arag\u00f3n fu un accordo raggiunto nel 1283 tra i rappresentanti della nobilt\u00e0, le citt\u00e0 del Regno d'Aragona y Pietro III il Grande per cui quest'ultimo si impegnava a rispettare una serie di privilegi e fueros, e di non prendere decisioni di politica internazionale senza consultare le Cortes d'Aragona.\nNel contesto dell'intervento del re d'Aragona in Sicilia nei Vespri Siciliani del 1282, e della scomunica che sub\u00ec Pietro III, un gruppo di Aragonesi misero in discussione l'azione unilaterale del loro re e cospirarono in assemblee a Tarazona e a Saragozza, con la rappresentanza di altre importanti citt\u00e0 d'Aragona, nella quale si trovava Saragozza, divenuta nota come Unione d'Aragona e chiesero al re di convoceare le Cortes e accettare le condizioni stabilite in un documento chiamato \"Privilegio General de Arag\u00f3n\", che conteneva le richieste di nobilt\u00e0 e rappresentanti dei cittadini del regno. Questo consisteva in una serie di diritti e privilegi di iniziativa nobiliare che dovevano essere rispettati dal monarca.\nMentre i promotori nobili dell'Unione si posero come rappresentanti degli Aragonesi e dei loro privilegi, l'accettazione, da parte del re, di queste imposizioni rappresentarono una vittoria della nobilt\u00e0 aragonese, piuttosto che una difesa degli interessi delle persone comuni.\nIn ogni caso, questa convocazione delle \"Cortes\" a cui fu costretto il re d'Aragona, avrebbe istituzionalizzato queste assemblee, che sarebbero dovute essere periodiche (annuale, anche se questo non venne applicato) e che vennero regolarizzate nelle loro attribuzioni e competenze soltanto dal 1283, e con differenze di un paio di settimane, anche nella contea di Barcellona e nel regno di Valencia. In questo senso, gli eventi che circondano il \"Privilegio General\" stabilirono il dovere dei vassalli di dare consigli al re, al diritto, in qualit\u00e0 di rappresentanti degli Stati, di partecipare alla politica della Corona."}
{"id": "6059792", "revid": "600229", "url": "https://it.wikipedia.org/wiki?curid=6059792", "title": "BWV 802", "text": ""}
{"id": "6059795", "revid": "600229", "url": "https://it.wikipedia.org/wiki?curid=6059795", "title": "BWV 803", "text": ""}
{"id": "6059798", "revid": "600229", "url": "https://it.wikipedia.org/wiki?curid=6059798", "title": "BWV 804", "text": ""}
{"id": "6059801", "revid": "600229", "url": "https://it.wikipedia.org/wiki?curid=6059801", "title": "BWV 805", "text": ""}
{"id": "6059803", "revid": "38120", "url": "https://it.wikipedia.org/wiki?curid=6059803", "title": "June Moone", "text": ""}
{"id": "6059806", "revid": "600229", "url": "https://it.wikipedia.org/wiki?curid=6059806", "title": "BWV 831", "text": ""}
{"id": "6059809", "revid": "1745361", "url": "https://it.wikipedia.org/wiki?curid=6059809", "title": "La notte di Valpurga", "text": "La notte di Valpurga (\"Walpurgisnacht. Phantastischer Roman\") \u00e8 un romanzo dello scrittore austriaco Gustav Meyrink pubblicato nel 1917. \u201cLa notte di Valpurga\u201d (\u201cWalpurgisnacht\u201d - 1918) \u00e8 una sorta di cupa narrazione della dissolvenza dell\u2019Impero Asburgico e, in questo senso, \u00e8 un romanzo molto decadente. Anche questa vicenda \u00e8 ambientata a Praga \u2013 a fine \u2018800 - e, precisamente, nel Hradschin, un celebre quartiere della citt\u00e0 che ne circonda il castello. \nTrama.\nA Praga, nel 1887, si stanno diffondendo tra le masse popolari ideologie che intendono sovvertire l'ordine costituito, quali il socialismo, l'anarchismo e il nazionalismo ceco.\nUna sera, nel palazzo del barone Konstantin Elsenwanger sono riuniti, oltre al padrone di casa, il medico di corte Thadd\u00e4us Flugbeil soprannominato \"Pinguino\", la contessa Zahradka e il consigliere di corte Kaspar von Schirnding per una partita di whist, quando i convenuti notano un individuo che cammina sul muro di cinta e poi cade nel giardino, perdendo i sensi. L'intruso \u00e8 riconosciuto dalla domestica Bo\u017eena come l'attore Zrcadlo, che abita presso Lisa la Boema, ex prostituta e antica amante del medico. Ci\u00f2 che turba i presenti \u00e8 che le fattezze di Zrcadlo, che sembra in preda a sonnambulismo, si trasformano in quelle del defunto fratello del barone. Lisa viene convocata e porta via con s\u00e9 il suo inquilino. L'incontro con la donna turba il Pinguino, che va a trovarla a casa il giorno dopo la notte di Valpurga, quando solitamente inizia a preparare i bagagli per il suo soggiorno a Karlsbad.\nLa contessa Zahradka paga il giovane violinista Ottokar Vandrejc perch\u00e9 l'allieti col suono del suo strumento; si dice ch'egli sia in realt\u00e0 il figlio segreto della nobildonna e di un suo amore giovanile. Un giorno Ottokar va da Lisa la Boema per farsi predire il futuro e questa gli fa un'oscura profezia sullo spirito di Jan Zizka, chiedendogli se vorr\u00e0 essere incoronato imperatore del mondo. Piuttosto turbato, dopo il suo impegno con la contessa s'incontra segretamente con la di lei nipote Polyxena, figlia del barone Elsenwanger. \nAll'Osteria della Rana Verde il dottore incontra nuovamente Zrcadlo, che stavolta parla e si dichiara posseduto dallo spirito di uno sciamano manci\u00f9, prevedendo che da l\u00ec a poco si scatener\u00e0 una \"notte di Valpurga cosmica\", in cui i d\u00e8moni degli uomini si scateneranno.\nIn occasione del banchetto offerto alla servit\u00f9 il giorno di san Giovanni Nepomuceno, Polyxena apprende dal tartaro Molla Osman di fenomeni di possessione spirituale chiamati \"ewli\" e \"aweysha\"; andando poi alla ricerca di Ottokar, lo scorge in compagnia di rivoluzionari di diverse tendenze radunati a complottare in un seminterrato. Tra i presenti vi \u00e8 anche Zrcadlo, che indica il violinista come il nuovo Jan Zizka.\nVoci di un'insurrezione popolare corrono in citt\u00e0 e Lisa va a pregate il dottor Flugbeil di abbandonare Praga in fretta, in quanto egli potrebbe essere in pericolo a causa dei suoi rapporti con la corte. Il dottore glielo giura e la congeda, ma poi prende la decisione di partire assieme a lei, con l'obiettivo di passare il resto della vita con la sua antica amante. Quando per\u00f2 arriva a casa di questa, scopre che gli insorti l'hanno uccisa. In preda alla disperazione, si mette a camminare lungo la ferrovia e si lascia maciullare dal treno che sopraggiunge.\nIntanto, nella cattedrale, i rivoltosi vogliono celebrare le nozze di Ottokar e Polyxena, e contemporaneamente incoronarlo imperatore del mondo, ma manca un serto adatto; si sparge per\u00f2 la voce che la corona imperiale si trovi nel palazzo della contessa Zahradka. La nobildonna tuttavia rifiuta di aprire le sue porte ed anzi spara sulla folla, colpendo Ottokar alla testa e uccidendolo. Arrivano poi le truppe imperiali che reprimono l'insurrezione; Polyxena, che sente di portare in grembo il figlio di Ottokar, trova rifugio in un convento.\nA casa del dottor Flugbeil il domestico Ladislaus, rimasto erede delle sostanze del medico, toglie dal calendario il foglietto del 30 aprile e quelli successivi, che il padrone aveva volutamente lasciato, quasi ad esorcizzare i fantasmi della notte di Valpurga.\nEdizioni italiane.\nAnche questo romanzo venne pubblicato per la prima volta in Italia dai Fratelli Bocca (1944) e introdotto e tradotto da Julius Evola. Successivamente, dopo l\u2019edizione del Il Gattopardo (1972) che manteneva questa edizione, la successiva pubblicazione de La Bussola (1979) toglieva il nome del filosofo italiano. Nel 1999 \u00e8 per\u00f2 apparsa, per i tipi di Studio Tesi, una nuova versione di questo romanzo mentre va segnalata anche l\u2019edizione delle Edizioni di Ar di Franco Freda nella collana Il Cavallo Alato."}
{"id": "6059811", "revid": "600229", "url": "https://it.wikipedia.org/wiki?curid=6059811", "title": "BWV 933", "text": ""}
{"id": "6059812", "revid": "729019", "url": "https://it.wikipedia.org/wiki?curid=6059812", "title": "Kantatie 65", "text": "La Kantatie 65 (in svedese \"Stamv\u00e4g 65\") \u00e8 una strada principale finlandese. Ha inizio a Tampere e si dirige verso nord, dove si conclude dopo 95 km nei pressi di Virrat.\nPercorso.\nLa Kantatie 65 attraversa il comuni di Yl\u00f6j\u00e4rvi oltre quelli di partenza e di arrivo."}
{"id": "6059813", "revid": "600229", "url": "https://it.wikipedia.org/wiki?curid=6059813", "title": "BWV 938", "text": ""}
{"id": "6059814", "revid": "600229", "url": "https://it.wikipedia.org/wiki?curid=6059814", "title": "BWV 937", "text": ""}
{"id": "6059815", "revid": "600229", "url": "https://it.wikipedia.org/wiki?curid=6059815", "title": "BWV 936", "text": ""}
{"id": "6059816", "revid": "600229", "url": "https://it.wikipedia.org/wiki?curid=6059816", "title": "BWV 935", "text": ""}
{"id": "6059817", "revid": "600229", "url": "https://it.wikipedia.org/wiki?curid=6059817", "title": "BWV 934", "text": ""}
{"id": "6059819", "revid": "729019", "url": "https://it.wikipedia.org/wiki?curid=6059819", "title": "Kantatie 66", "text": "La Kantatie 66 (in svedese \"Stamv\u00e4g 66\") \u00e8 una strada principale finlandese. Ha inizio a Orivesi e si dirige verso nord-ovest, dove si conclude dopo 182 km nei pressi di Lapua.\nPercorso.\nLa Kantatie 66 attraversa i comuni di Juupajoki, Ruovesi, Virrat, Alavus e Kuortane."}
{"id": "6059821", "revid": "1378703", "url": "https://it.wikipedia.org/wiki?curid=6059821", "title": "Ettore Bruno", "text": ""}
{"id": "6059823", "revid": "600229", "url": "https://it.wikipedia.org/wiki?curid=6059823", "title": "BWV 1066", "text": ""}
{"id": "6059824", "revid": "600229", "url": "https://it.wikipedia.org/wiki?curid=6059824", "title": "BWV 1067", "text": ""}
{"id": "6059825", "revid": "600229", "url": "https://it.wikipedia.org/wiki?curid=6059825", "title": "BWV 1069", "text": ""}
{"id": "6059829", "revid": "600229", "url": "https://it.wikipedia.org/wiki?curid=6059829", "title": "BWV 1027", "text": ""}
{"id": "6059830", "revid": "600229", "url": "https://it.wikipedia.org/wiki?curid=6059830", "title": "BWV 1028", "text": ""}
{"id": "6059831", "revid": "600229", "url": "https://it.wikipedia.org/wiki?curid=6059831", "title": "BWV 1029", "text": ""}
{"id": "6059833", "revid": "600229", "url": "https://it.wikipedia.org/wiki?curid=6059833", "title": "BWV 1027a", "text": ""}
{"id": "6059834", "revid": "767487", "url": "https://it.wikipedia.org/wiki?curid=6059834", "title": "Queen of Katwe", "text": "Queen of Katwe \u00e8 un film del 2016 diretto da Mira Nair e basato sul libro \"La regina bambina\" di Tim Crothers, incentrato sulla vita di Phiona Mutesi, un prodigio degli scacchi ugandese che ha ricevuto il titolo Candidato Maestro FIDE Femminile per le sue prestazioni alle Olimpiadi degli scacchi del 2012.\nTrama.\nKampala, 2007. La giovane Phiona Mutesi vive in una baraccopoli chiamata \"Katwe\" insieme alla madre vedova Harriet, la sorella maggiore Night e due fratelli minori, Brian e il neonato Richard; insieme a Brian, Phiona aiuta la madre a vendere il mais in citt\u00e0. La sua vita cambia quando incontra Robert Katende, membro di un'associazione missionaria cristiana: oltre a fare l'allenatore di calcio, Robert insegna ai bambini a giocare a scacchi in un centro locale. Incuriosita dall'intelligenza e dall'arguzia che questo gioco richiede, Phiona ne apprende le nozioni e in poco tempo diventa la migliore giocatrice del gruppo.\nAvendo riconosciuto il potenziale e lo spirito combattivo della giovane, Robert riesce a imporsi sopra l'iniziale opposizione della societ\u00e0 locale di scacchi dato che i ragazzi non sono scolarizzati, portando Phiona e la squadra a un torneo nazionale presso una scuola prestigiosa grazie a delle quote. Inizialmente i ragazzi, catapultati in un ambiente benestante, si trovano a disagio; tuttavia, grazie al loro talento riescono a vincere il torneo, e Phiona arriva al primo posto.\nLa famiglia viene sfrattata dopo che Phiona paga un uomo con i soldi destinati all'affitto, affinch\u00e9 porti Brian in ospedale dopo essere stato investito. Night, in conflitto con la madre per essersi fidanzata con Theo, un ragazzo ricco e superficiale che la mantiene, offre alla famiglia del denaro. La squadra di Robert partecipa prima a un torneo internazionale in Sudan, vincendolo, e poi alle Olimpiadi degli scacchi del 2010 in Russia, nella quale per\u00f2 Phiona perde contro l'avversaria canadese, Dina Kagramanov.\nUn giorno la citt\u00e0 viene colpita da un'inondazione; dopo un litigio con la madre, Night, che \u00e8 stata abbandonata da Theo, confessa di essere incinta. Phiona \u00e8 disperata per la sconfitta subita in Russia e medita di non giocare pi\u00f9 ma, con il sostegno di Robert e dei suoi concittadini, riprende non solo a giocare agli scacchi ma anche a studiare. Partecipando al Campionato Nazionale di Scacchi di Rwabushenyi, Phiona vince la partita finale contro Christine Namaganda venendo calorosamente festeggiata; successivamente partecipa alle Olimpiadi degli scacchi del 2012 in Turchia ottenendo il titolo di Candidato Maestro FIDE Femminile, viene pubblicato un libro ispirato alla sua vita e acquista un'abitazione in campagna per la propria famiglia.\nDistribuzione.\nIl film \u00e8 stato presentato in anteprima il 10 settembre 2016 al Toronto International Film Festival e distribuito nelle sale cinematografiche statunitensi il 23 settembre dello stesso anno. In Italia \u00e8 stato presentato al Giffoni Film Festival il 14 luglio 2017 per poi essere trasmesso direttamente in prima tv il 23 dello stesso mese su Sky Cinema 1."}
{"id": "6059836", "revid": "287204", "url": "https://it.wikipedia.org/wiki?curid=6059836", "title": "Torello Macchia", "text": "Fu artefice di opere in uno stile eclettico, che spazia dal Liberty della palazzina Del Corona, costruita sul lungomare di Livorno (scomparsa), al neogotico delle architetture religiose (come la propositura di Lari e la chiesa del Sacro Cuore a Livorno), fino al razionalismo della scuola d'infanzia del Santissimo Crocifisso, a Lari."}
{"id": "6059838", "revid": "600229", "url": "https://it.wikipedia.org/wiki?curid=6059838", "title": "Sei sonate in trio per organo", "text": ""}
{"id": "6059839", "revid": "287204", "url": "https://it.wikipedia.org/wiki?curid=6059839", "title": "Comitato Paralimpico Sammarinese", "text": "Il Comitato Paralimpico Sammarinese (in sigla CPS) \u00e8 un comitato paralimpico nazionale che rappresenta San Marino ai Giochi paralimpici e cura attraverso i suoi volontari le attivit\u00e0 paralimpiche e di sensibilizzazione all'interno della Repubblica. Il comitato non vige di una collocazione ufficiale nello stato.\nStoria.\nIl comitato venne fondato nel 2006 da un gruppo di volontari sammarinesi interessati agli sport paralimpici, senza per\u00f2 ottenere alcun riconoscimento ufficiale, che arriv\u00f2 solo nel dicembre del 2011, da parte del Comitato Paralimpico Internazionale, in seguito al suo ingresso nel Comitato Paralimpico Europeo.\nAlle paraolimpiadi del 2012 il comitato ha rappresentato per la prima volta San Marino, facendo gareggiare l'atleta paralimpico Christian Bernardi.\nDa allora il comitato non ha portato nessun altro atleta sammarinesi alle paraolimpiadi.\nControversie.\n\u00c8 stata criticata la mancata partecipazione del comitato alle paraolimpiadi del 2016 e del 2020, nonostante alcuni atleti sammarinesi desiderassero parteciparvi.\nIl comitato ha risposto alle accuse affibbiando la colpa alla Repubblica, che non ha riconosciuto ufficialmente l'ente."}
{"id": "6059840", "revid": "122560592", "url": "https://it.wikipedia.org/wiki?curid=6059840", "title": "Winston-Salem Open 2016 - Doppio", "text": "Dominic Inglot e Robert Lindstedt erano i detentori del titolo ma hanno deciso di non partecipare insieme. Inglot ha fatto coppia con Marin Draganja mentre Lindstedt con Aisam-ul-Haq Qureshi. Le due coppie si sono affrontate nei quarti di finale con la vittoria di Lindstedt e Qureshi, che sono poi stati sconfitti in semifinale da Andre Begemann e Leander Paes.\nIn finale Guillermo Garc\u00eda L\u00f3pez e Henri Kontinen hanno sconfitto Begemann e Paes con il punteggio di 4-6, 7-66, [10-8]."}
{"id": "6059842", "revid": "111251007", "url": "https://it.wikipedia.org/wiki?curid=6059842", "title": "Jo\u00e3o Ricardo (attore)", "text": "Biografia.\nAttore teatrale, \u00e8 stato membro della compagnia del Teatro Nacional D. Maria II di Lisbona, con la quale ha allestito alcune delle principali opere shakesperiane.\nNella vita di tutti i giorni \u00e8 un cantante, avendo inciso un album - intitolato \"Teatro?\" - che contiene molteplici brani: \"Louca de Pedra\", \"Rosinha, a Vermelha\", \"Puta\", \"Tom de D\u00f3\", \"Sida\", \"Zanzibar\", \"Bola de Berlim\", \"Fios de Tempo\", \"Smgbl\", \"Scaneou Animal\", \"O Soldado e o Anjo\" e \"Dura Aquilo Que Passar Pelo Tempo Que Durar\", oltre alla \"title track\".\nNoto per il ruolo di Armando Coutinho nella telenovela \"Leg\u00e0mi\", nel 2016 gli viene diagnosticato un tumore cerebrale: sottoposto a un intervento chirurgico, sospende la sua partecipazione ad un'altra telenovela, \"Rainha das Flores\". Nonostante l'operazione, il tumore \u00e8 ricomparso e il 23 novembre 2017 \u00e8 stato portato d'urgenza presso l'Hospital Santa Maria di Lisbona, dove \u00e8 morto all'et\u00e0 di 53 anni."}
{"id": "6059843", "revid": "93641572", "url": "https://it.wikipedia.org/wiki?curid=6059843", "title": "Episodi di Murder in the First (terza stagione)", "text": "La terza ed ultima stagione della serie televisiva Murder in the First, composta da 10 episodi, \u00e8 stata trasmessa in prima visione assoluta negli Stati Uniti d'America dal canale TNT a partire dal 26 giugno al 4 settembre 2016.\nIn Italia la stagione \u00e8 stata trasmessa in prima visione assoluta sul canale a pagamento Premium Crime della piattaforma Mediaset Premium, ogni venerd\u00ec sera alle 21:15, dal 7 ottobre al 9 dicembre 2016. In chiaro \u00e8 andata in onda dal 6 dicembre 2017 al 3 gennaio 2018 su TOP Crime."}
{"id": "6059853", "revid": "18379", "url": "https://it.wikipedia.org/wiki?curid=6059853", "title": "Sovrano della Rus' di Kiev", "text": ""}
{"id": "6059867", "revid": "110157", "url": "https://it.wikipedia.org/wiki?curid=6059867", "title": "Google Trends", "text": "Google Trends \u00e8 uno strumento, basato su Google, che permette di conoscere la frequenza di ricerca sui motori di ricerca del web di una determinata parola o frase: la ricerca e visualizzazione sono impostabili per nazione e per lingua e i risultati (cio\u00e8 i \"trends\", ovvero le \"tendenze\" correnti) sono mostrati accompagnando l'occorrenza con un grafico che sintetizza, nel tempo, l'andamento della sua popolarit\u00e0 (ricerca o visualizzazione).\nCome altre applicazioni Google si pu\u00f2 accedere al servizio mediante un account in modo da personalizzare l'esperienza d'uso. Accedendo al canale \"tendenze nelle ricerche\" si possono visualizzare gli \"hot trends\" del momento, mentre nelle \"classifiche\" si trovano le \"top charts\". Il comando \"esplora\" consente di personalizzare la ricerca mediante diversi parametri. Tutte le tendenze sono classificate in ordine di frequenza di ricerca.\nNel 2015 il servizio \u00e8 stato rinnovato consentendo di selezionare la ricerca anche per argomento. La pagina iniziale mostra anche le recenti notizie di tendenza.\nUtilizzando l'applicazione Google o Google Now su un dispositivo mobile nella barra della ricerca compare in automatico la lista con le tendenze accompagnate, a sinistra, da una piccola icona a forma di saetta."}
{"id": "6059871", "revid": "82708788", "url": "https://it.wikipedia.org/wiki?curid=6059871", "title": "Ashmolean Museum of Art and Archaeology", "text": ""}
{"id": "6059872", "revid": "600229", "url": "https://it.wikipedia.org/wiki?curid=6059872", "title": "Messa da requiem", "text": ""}
{"id": "6059873", "revid": "599013", "url": "https://it.wikipedia.org/wiki?curid=6059873", "title": "Patrik K\u0159ap", "text": "Vanta 7 presenze nella Coppa Intertoto 2003."}
{"id": "6059877", "revid": "765341", "url": "https://it.wikipedia.org/wiki?curid=6059877", "title": "Connecticut Open 2016 - Doppio", "text": "Le detentrici del titolo erano Julia G\u00f6rges e Lucie Hradeck\u00e1 ma la hanno deciso di non partecipare.\nIn finale Sania Mirza e Monica Niculescu hanno sconfitto Kateryna Bondarenko e Chuang Chia-jung col punteggio di 7-5, 6-4."}
{"id": "6059881", "revid": "991694", "url": "https://it.wikipedia.org/wiki?curid=6059881", "title": "Druso II", "text": ""}
{"id": "6059882", "revid": "124123", "url": "https://it.wikipedia.org/wiki?curid=6059882", "title": "Lia Gama", "text": "In \"Leg\u00e0mi\" interpreta Eunice Nogueira, vedova, madre di Ines (Diana Chaves), Tiago (Sisley Dias) e Marta (Joana Santos), figlia che ritrover\u00e0 molti anni dopo, e che, quasi alla fine della soap, uccider\u00e0 brutalmente sua madre."}
{"id": "6059883", "revid": "86599", "url": "https://it.wikipedia.org/wiki?curid=6059883", "title": "David Higgins", "text": ""}
{"id": "6059884", "revid": "92723", "url": "https://it.wikipedia.org/wiki?curid=6059884", "title": "Leonardo da Roma", "text": "Biografia.\nIl pittore \u00e8 noto grazie a un'iscrizione su una tavola conservata nella chiesa di San Carlo ai Catinari a Roma. L'iscrizione dice: \"LEONARDUS PINTOR DE ROMA 1453\". Da ci\u00f2 si desume che il pittore \u00e8 originario appunto di Roma e che fu attivo intorno al 1453.\nStile.\nLeonardo da Roma dipinge nello stile tardogotico che trov\u00f2 applicazione a Roma a livello locale intorno al 1450. Ci\u00f2 significa che egli dipinse tendenzialmente visi poco espressivi e figure dalle proporzioni equilibrate, ma con mani molto lunghe."}
{"id": "6059885", "revid": "1573940", "url": "https://it.wikipedia.org/wiki?curid=6059885", "title": "Joseph Smith House", "text": "La Joseph Smith House \u00e8 un'abitazione storica di North Providence su Rhode Island, iscritta dal 1978 nel National Register of Historic Places degli Stati Uniti.\nRealizzata in legno, \u00e8 quello che nell'architettura coloniale americana si definisce una \"saltbox\". La parte pi\u00f9 antica della casa, costruita attorno al 1705, \u00e8 realizzata con pietra locale e presenta un grande camino un tempo sporgente sul lato dell'abitazione ed oggi completamente racchiuso nella struttura. La casa venne probabilmente eretta dopo l'incendio di una precedente struttura che con tutta probabilit\u00e0 era databile al periodo precedente alla Guerra di Re Filippo (1675-6). L'attuale abitazione venne costruita nel 1705 da Joseph Smith, nipote di John Smith, uno dei primi coloni di Rhode Island. Il complesso venne ampliato notevolmente nel 1762 da Daniel Jenckes, un giudice locale proveniente da una facoltosa famiglia di Rhode Island e rimase alla sua famiglia per diverse generazioni."}
{"id": "6059886", "revid": "600229", "url": "https://it.wikipedia.org/wiki?curid=6059886", "title": "Messa da Requiem", "text": ""}
{"id": "6059890", "revid": "339392", "url": "https://it.wikipedia.org/wiki?curid=6059890", "title": "Cyclassics Hamburg", "text": ""}
{"id": "6059893", "revid": "110157", "url": "https://it.wikipedia.org/wiki?curid=6059893", "title": "Casalgrande Alto", "text": "Casalgrande Alto (\"C\u00e0salgr\u00e2nd Elt\", in dialetto reggiano) \u00e8 una frazione del comune di Casalgrande, in provincia di Reggio Emilia, in Emilia-Romagna. Il paese conta 3.129 abitanti e dista dal capoluogo comunale circa 1,5 km e dalla citt\u00e0 di Reggio Emilia circa 14 km. In questa zona comunale vi si trova il \"Castello di Casalgrande\" (un antico castello medievale), un oratorio risalente ai tempi del medioevo e la Chiesa seicentesca di San Bartolomeo."}
{"id": "6059900", "revid": "1833487", "url": "https://it.wikipedia.org/wiki?curid=6059900", "title": "Basyoun", "text": "Basyoun () \u00e8 una citt\u00e0 dell'Egitto di circa 65.000 abitanti, ed \u00e8 situata a 110 Km a nord de Il Cairo. "}
{"id": "6059904", "revid": "122485021", "url": "https://it.wikipedia.org/wiki?curid=6059904", "title": "Sandi Morris", "text": ""}
{"id": "6059908", "revid": "481666", "url": "https://it.wikipedia.org/wiki?curid=6059908", "title": "David Bradley (1942)", "text": ""}
{"id": "6059914", "revid": "481666", "url": "https://it.wikipedia.org/wiki?curid=6059914", "title": "David Bradley (1953)", "text": ""}
{"id": "6059923", "revid": "599013", "url": "https://it.wikipedia.org/wiki?curid=6059923", "title": "Tom\u00e1\u0161 Pe\u0161\u00edr", "text": "Vanta 6 presenze in Coppa UEFA e 1 in UEFA Champions League con la maglia dello Slavia Praga."}
{"id": "6059926", "revid": "287204", "url": "https://it.wikipedia.org/wiki?curid=6059926", "title": "Justicia de Arag\u00f3n", "text": "Justicia de Arag\u00f3n \u00e8 il nome di un'antica istituzione storico-giuridica e incarico omonimo, designato con l'appellativo di \"Ilustre\", del Regno d'Aragona. Secondo alcuni storici, sarebbe il lontano predecessore di tutti i difensori civici europei. La sua origine, privilegio o prerogative si trovano nella restaurazione culturale e militare della Hispania romana, fatta dai re ispanici e dai Ricohombre o \" Ricahombria\" d'Aragona, alta nobilt\u00e0, che in questo regno port\u00f2 all'istituzione di questa carica attraverso le \"Cortes\" di Daroca convocate da Pietro II d'Aragona.\nIl \"Justicia de Arag\u00f3n\" \u00e8 oggi il \"difensore del popolo\" in Aragona. Un difensore dei diritti e delle libert\u00e0 dei cittadini di fronte ai possibili abusi della pubblica amministrazione aragonese. Dal 1998 ricopre questa carica il giurista Fernando Garc\u00eda Vicente, 69\u00ba \"Justicia de Arag\u00f3n\".\nA differenza della sua configurazione medievale, attualmente non giudica o si pronuncia sui conflitti in cui interviene, ma controlla l'attivit\u00e0 dell'Amministrazione, attraverso suggerimenti, consigli e relazioni speciali su questioni di sua competenza.\nStoria dell'istituzione.\nLa figura del \"Justicia de Arag\u00f3n\" nacque tra la fine del XII secolo e l'inizio del XIII, come mediatore e facilitatore nei conflitti e le differenze tra il re e la nobilt\u00e0 del tempo. Il primo a esercitare questa responsabilit\u00e0 sotto il nome di \"Justicia de Arag\u00f3n\" fu Pedro Perez de Tarazona nel 1208. La figura, la cui origine \u00e8 nella giustizia della Corte, si trova legalmente nelle \"Cortes\" di Ejea de los Caballeros del 1265. Dopo il re, era il \"Justiciazgo\" l'istituzione pi\u00f9 importante e prestigiosa dell'organizzazione politica del Regno d'Aragona. Nel corso del tempo, \"Justicia\" \u00e8 diventato il giudice per risolvere le controversie tra la monarchia e i cittadini titolari di diritti civili. Nel corso del tempo la figura del \"Justicia\" \u00e8 diventata una carica successoria di alcune famiglie (come la famiglia Lanuza), ed era essenzialmente una giustizia aristocratica. \nDurante i secoli presidi\u00f3 le \"Cortes\" da Aragona in assenza del re, raccolse il giuramento dei re d'Aragona nella cattedrale di Saragozza, svolse la funzione di magistrato e assunse l'onere di interpretare il diritto aragonese.\nQuesta istituzione sub\u00ec varie vicissitudini nel difendere le leggi e sub\u00ec ritorsioni trascendentali in vari momenti della storia. La pi\u00f9 importante delle quali \u00e8 ancora commemorata, furono gli eventi conosciuti come Alteraciones de Arag\u00f3n del 1591. Queste rivolte di cittadini si conclusero con la decapitazione di Juan de Lanuza \"il Giovane\" per aver contrastato la volont\u00e0 del re Filippo II di Spagna, che era entrato nel regno con un esercito per ridurre le rivolte che stavano accadendo a causa del tentativo da parte del giudice dell'Inquisizione di arrestare e giudicare Antonio P\u00e9rez, originario di Guadalajara, ma di famiglia Aragonese, che non poteva invocare la giurisdizione del giudice capo. La difesa di Juan de Lanuza, \"Justicia de Arag\u00f3n\" fu punita con la decapitazione. Nelle \"Cortes\" di Tarazona (1592) vennero decise restrizioni significative sulla figura del \"Justicia de Arag\u00f3n\" e dei poteri del Governo d'Aragona, soprattutto in questioni militari. Nel XVIII secolo, Filippo V di Spagna soppresse definitivamente la figura del \"Justicia de Arag\u00f3n\" nell'anno 1711 attraverso i Decreti di Nueva Planta. La carica non venne restaurata, con molte modifiche, fino al 1982.\nLa prerogativa de la \"Manifestaci\u00f3n de personas\".\nNel Regno d'Aragona la tortura di persone godenti i diritti civili venne proibita nel 1325 con la \"Declaratio Privilegii generalis\" approvata dal re Giacomo II nelle \"Cortes\" di Aragona riunite a Saragozza.\nIl divieto fu davvero efficace perch\u00e9 chi possedeva i diritti aragonesi (ricchi uomini, mesnaderos, cavalieri, nobili, onesti cittadini) denominati \"Manifestaci\u00f3n de personas\", precedente all'Habeas Corpus del diritto inglese a cui assomigliava e perseguiva, secondo l'avvocato del XVIII secolo Juan Francisco La Ripa, \"liberare la persona detenuta nelle sue prigioni [in quelle dei giudici del regno] dell' oppressione e della tortura o [di] qualsiasi carcere smodato\". Il diritto consisteva nel fatto che il \"Justicia de Arag\u00f3n\" poteva ordinare a un giudice o a qualsiasi altra autorit\u00e0 di consegnargli qualsiasi detenuto in modo che nessuna violenza potesse essere commessa contro di lui prima della condanna, e solo dopo essere convinto del reato, lo restituiva alla giustizia la giusta punizione. L'autorit\u00e0 giudiziaria o altro che si fosse rifiutato di consegnare il prigioniero si poneva contro la legge. In questo modo si impediva che il prigioniero venisse torturato. Questo diritto non si applicava ai servi dei signori aragonesi, su cui i padroni avevano giurisdizione assoluta.\nY si no, no.\nQuesta mitica formula di giuramento dei re d'Aragona, pronunciata davanti al \"Justicias\", appare per la prima volta in un documento della seconda met\u00e0 del XVI secolo, usata per descrivere la difficile relazionne tra il re e le \"Cortes\" aragonesi, e successivamente per argomentare contro l'assolutismo reale. In una delle sue multiple formulazioni, descritta da Antonio P\u00e9rez dice:\nQuesta versione \u00e8 la prima in cui appare \"y si no, no\". P\u00e9rez descrive anche le presunte circostanze di utilizzo quando il \"Justicia\" prestava giuramento al re. Queste versioni multiple sembrano indicare l'esistenza di una precedente tradizione orale."}
{"id": "6059930", "revid": "125010936", "url": "https://it.wikipedia.org/wiki?curid=6059930", "title": "Gianmarco Piccioni", "text": "Biografia.\n\u00c8 figlio di Enrico Piccioni, ex calciatore e allenatore di calcio, con cui ha avuto modo di lavorare a inizio carriera e in seguito all'estero in Bulgaria e a Malta. Suo zio \u00e8 invece Bruno Piccioni, anch'egli ex calciatore.\nCaratteristiche tecniche.\n\u00c8 una prima punta, in grado all'occorrenza di giocare lungo la fascia. Tra le sue doti spiccano forza fisica e freddezza sotto rete.\nCarriera.\nMuove i suoi primi passi nella Sambenedettese, squadra della sua citt\u00e0 natale, con cui ha modo di esordire tra i professionisti il 18 agosto 2008 contro il . Il 29 gennaio 2009 passa in compartecipazione al Vicenza. A fine stagione le due societ\u00e0 raggiungono l'accordo per il rinnovo della compropriet\u00e0.\nIl 19 agosto 2010 viene ceduto a L'Aquila. \nSpinto dal padre, decide di trasferirsi all'estero allo \u0160umen, societ\u00e0 bulgara allenata dal padre. In seguito verr\u00e0 tesserato dal Mosta, sbarcando a Malta. Il 7 agosto 2014 si accorda con il Balzan.\nIl 15 luglio 2015 si lega - per mezzo di un contratto annuale con opzione di rinnovo per il secondo - al CSMS Ia\u0219i, societ\u00e0 militante nella massima serie rumena. Il 23 giugno 2016 si accorda con la societ\u00e0 per il rinnovo contrattuale. Il 14 luglio esordisce nelle competizioni europee in occasione della partita terminata 2-2 (segnando anche una rete) contro l'Hadjuk Spalato, valida per il secondo turno preliminare di Europa League.\nIl 28 luglio 2017 torna in Italia accordandosi con il Santarcangelo.\nIl 14 febbraio 2021 firma con il Football Club Messina.\nStatistiche.\nPresenze e reti nei club.\n\"Statistiche aggiornate al 16 ottobre 2019.\""}
{"id": "6059931", "revid": "729019", "url": "https://it.wikipedia.org/wiki?curid=6059931", "title": "Guerra polacco-svedese dal 1617 al 1618", "text": "La guerra polacco-svedese dal 1617 al 1618 fu una parte della pi\u00f9 ampia guerra polacco-svedese, e in particolare della fase combattuta tra il 1600 e il 1629. Fu la continuazione di quella gi\u00e0 combattuta tra il 1600 e il 1611 e fu il tentativo da parte del Regno di Svezia di provocare l'intervento della Russia contro la Polonia. Questa fu contemporaneamente costretta a combattere i Tartari e, sul fronte meridionale, l'Impero Ottomano. Russia e Svezia avevano appena concluso la pace dopo la guerra d'Ingria, parte del pi\u00f9 ampio conflitto polacco-moscovita. La causa della guerra tra il 1617 e il 1618 fu una disputa sul possesso dei ducati di Livonia e Estonia, e ancora una volta la conseguenza della precedente lotta per la successione al trono di Svezia tra Sigismondo III Vasa e Carlo IX di Svezia.\nContesto storico.\nDopo la morte di Carlo IX, la Svezia venne governata da suo figlio, l'ancora adolescente Gustavo Adolfo. Il giovane monarca era sostenuto dall'influente Alto Cancelliere (\"Rikskansler\") del Consiglio Reale Axel Oxenstierna, che nell'aprile del 1612 accett\u00f2 di prolungare la tregua con la Confederazione fino al settembre del 1616. Allo stesso tempo per\u00f2, il re polacco Sigismondo III Vasa non aveva rinunciato alla corona svedese, immaginando di poter ancora ricostituire l'unione personale tra la Polonia e la Svezia (l'unione polacco-svedese). Sigismondo complott\u00f2 contro Gustavo Adolfo, cercando di conquistarsi i favori della nobilt\u00e0 svedese. Il re polacco fece anche un tentativo di riprendere la precedente sfortunata campagna in Svezia, ma non riusc\u00ec a farlo a causa del perdurare della guerra con la Russia.\nDopo lunghe trattative, il 27 febbraio, 1617, la Svezia e la Russia firmarono la pace di Stolbovo, ponendo fine alla Guerra d'Ingria. Gustavo Adolfo era ora in grado di concentrare i suoi sforzi in Livonia. Egli era sostenuto da altri stati protestanti, quali l'Inghilterra e l'Olanda.\nLe battaglie.\nIl 19 giugno 1617, quattro mesi dopo la pace di Stolbovo, una squadra navale svedese di quattro navi fece il suo ingresso nel golfo di Riga e ancor\u00f2 a Dyjament (Dunamunde). La fortezza era difesa da deboli forze polacco-lituane sotto il comando dell starosta di R\u016bjiena, Wolmar Farensbach, che capitol\u00f2 dopo un assedio di due giorni e si un\u00ec agli invasori. La flotta svedese assedi\u00f2 Riga e, quando i rinforzi polacchi arrivarono nel mese di luglio, gli scandinavi occupavano quasi tutta la costa della Livonia, da Grobi\u0146a a P\u00e4rnu. La stessa citt\u00e0 di Parnu venne attaccata l'11 agosto, e capitol\u00f2 dopo un assedio di tre giorni. Salacgr\u012bva fu catturata il 18 agosto e, entro la fine dell'estate, l'Impero svedese controllava tutta la Livonia, ad eccezione di Riga.\nPer salvare la provincia, la Confederazione invi\u00f2 truppe in Livonia sotto il Grande atamano di Lituania, Krzysztof Radziwi\u0142\u0142. Questi riusc\u00ec a convincere Wolmar Farensbach a ritornare alla parte polacco-lituana. Le forze di Radziwill erano inadeguate, ma grazie alle sue doti di comandante, i lituani riuscirono a recuperare quasi tutte le citt\u00e0 e fortezze precedentemente perdute, ad eccezione di P\u00e4rnu. L'esercito lituano penetr\u00f2 poi nel Ducato di Curlandia e Semigallia, e Radziwill chiese la sua annessione al Granducato di Lituania. Sigismondo non acconsent\u00ec e ci\u00f2 port\u00f2 alle dimissioni dal suo incarico di Radziwi\u0142\u0142, che venne sostituito dal colonnello Jan Sicinski.\nNel settembre 1618, fu stipulata una tregua tra la Confederazione e la Svezia. i Polacco-Lituani chiesero la restituzione di P\u00e4rnu ma, dal momento che la guerra tra la Confederazione e la Moscovia nel frattempo continuava, Sigismondo acconsent\u00ec che la citt\u00e0 rimanesse temporaneamente in mani svedesi. La tregua era valida per due anni, con scadenza nel novembre 1620."}
{"id": "6059933", "revid": "188116", "url": "https://it.wikipedia.org/wiki?curid=6059933", "title": "Teatro Bernocchi", "text": ""}
{"id": "6059934", "revid": "36426", "url": "https://it.wikipedia.org/wiki?curid=6059934", "title": "Chino Chini", "text": "Biografia.\nNasce da Tito Chini, decoratore, e da Paolina Ulivi. Viene battezzato col nome di Giovacchino. Dopo gli studi elementari lavora col padre come aiuto decoratore e dopo la morte di questi, nel 1883, viene assunto nell\u2019impresa di decorazioni degli zii Dario e Leto. Nel febbraio del 1897 entra a far parte dell\u2019Arte della Ceramica assieme ai fratelli Guido e Augusto. Contribuisce notevolmente all\u2019andamento della fabbrica soprattutto da un punto di vista finanziario. Arriva addirittura ad ipotecare la casa paterna in modo che si potesse preparare la produzione per l\u2019Esposizione di Torino e di Londra del 1898. Nel 1901, in seguito all\u2019uscita dalla societ\u00e0 di Vittorio Giunti, diviene direttore tecnico. Progetta l\u2019intero impianto della nuova sede di Fontebuoni. Riprende, nel 1902, un carteggio, gi\u00e0 iniziato dal Giunti nel 1897, con Bernardino Pepi, chimico e farmacista senese ed anche grande esperto di ceramiche. \nNel 1903, compie dei viaggi a Golfe Juan, nel sud della Francia, per acquisire maggiori conoscenze tecniche presso la fabbrica dell\u2019Hospied. Lascia l\u2019impresa nel dicembre del 1905 per contrasti con la direzione. Ritorna per un breve periodo all\u2019attivit\u00e0 di decoratore. \nNel 1906 assieme al cugino Galileo Chini e al fratello Pietro fonda a Borgo San Lorenzo una fabbrica di ceramiche denominata \u201cFornaci San Lorenzo\u201d, di cui diviene il direttore tecnico, mentre Galileo assumer\u00e0 l'incarico di direttore artistico. Nella fabbrica di famiglia lavoreranno anche i figli di Chino, Tito e Augusto.\nIn questo periodo inizia anche la produzione del vetro grazie ai suoi interessi in tale settore coltivati gi\u00e0 nel periodo dell\u2019Arte della Ceramica. \u00c8 artefice di numerosi progetti di riassetto dell\u2019impresa per cercare maniere sempre pi\u00f9 razionali per la distribuzione del lavoro. Nel 1930 utilizza anche lo stabilimento dell\u2019ex Florentia Ars, in piazza Bernardo Tanucci a Firenze, comperato nel 1924, per installarvi un apposito reparto per la lavorazione soprattutto delle vetrate. Nel 1943 la fabbrica viene distrutta da un bombardamento. Nel 1947 compie un tentativo di accordo con alcuni finanziatori, conosciuti dal figlio Tito, per impiantare una nuova fabbrica a Milano. L\u2019accordo non raggiunto e anche la morte di Tito lo inducono ad abbandonare per sempre l\u2019interesse per il settore ceramico.\nChino come gli altri esponenti della manifattura ceramica si fece interprete della sua comunit\u00e0 anche e soprattutto in occasione della commemorazione dei caduti della Grande Guerra producendo particolari memorie artistiche, lapidi, stele e tabernacoli che rappresentano un unicuum nel panorama artistico italiano, rispetto alla produzione artistica pi\u00f9 monumentale, eroica e allo stesso tempo retorica, che intendeva esaltare la guerra e il sacrificio dei caduti. Infatti gi\u00e0 nel 1918 vi era chi avrebbe voluto che la memoria dei caduti fosse affidata ad opere di pubblica utilit\u00e0 e d'accordo con questa linea nazionale, Chino Chini pens\u00f2 al recupero del palazzo del podest\u00e0 di Borgo San Lorenzo, gravemente danneggiato dal tempo e dal terremoto. \nQuesta la sua dichiarata ed esplicita presa di posizione nella stampa dell'epoca:\"\u201c[\u2026] Personalmente, per l\u2019affezione che ho al paese dove sono nato, ho sempre provato rammarico nel vedere trascurato, n\u00e9 messo in valore, il suo patrimonio artistico, sia pure modesto; non da oggi conoscono il mio rincrescimento nel vedere il Palazzetto del Podest\u00e0 in cos\u00ec misere condizioni. In occasione dell\u2019Esposizione Agricola Mugellana del 1913 feci in modo che la manifattura da me diretta offrisse qualche oggetto, che unito ai cimeli che figurarono in quell\u2019Esposizione incoraggiassero a prendere disposizioni per concretare ed attuare l\u2019idea del Museo [\u2026] Venne il famoso terremoto e pi\u00f9 se ne \u00e8 parlato; rimasi nella Commissione Pro Museo Civico, ma data la difficolt\u00e0 di trovare una sede anche provvisoria, gli oggetti sono rimasti presso i detentori autorizzati. [\u2026] Restaurato esternamente ed internamente detto Palazzetto, come si conviene; corredato delle suppellettili adeguate, riunitovi con cura il materiale pro-Museo civico ed i Cimeli dell\u2019ultima guerra \u2013 quale parete, quale scenario pi\u00f9 nobile vorreste trovare, onde apporvi un ricordo e dire ai nostri posteri che il nostro patrimonio morale, tutti quei cimeli con amore raccolti, fu fatto in onore dei nostri morti gloriosi?\"\nLe sezioni del Museo Civico, poi mai realizzato, dovevano essere le seguenti: la 1\u00aa Sezione Storica (raccolta di volumi, stampe, manoscritti, statuti, carte, pergamene, disegni, monografie concernenti la storia del Mugello), la 2\u00aa Sezione Arte Antica (raccolta di tele, quadri, ceramiche, oggetti vari esistenti in cappelle ed oratori non ufficiati, insieme alla collezione fotografica dei principali oggetti d\u2019arte esistenti nelle chiese o asportati e monografie di artisti mugellani ed eventuali foto dei loro lavori), la 3\u00aa Sezione Arte Moderna (raccolta di opere di artisti moderni, comprese le ceramiche delle Fornaci San Lorenzo), la 4\u00aa Sezione demografica-agricola-forestale (collezione fotografica illustrante le zone di Borgo San Lorenzo con le varie lavorazioni dei campi, le razze e le variet\u00e0 di bestiame che vengono allevate), la 5\u00aa Sezione Arte Professionale (raccolta degli oggetti costruiti dagli allievi della Scuola professionale di arti e mestieri), la 6\u00aa Sezione Cimeli di guerra (raccolta di cimeli e memorie delle precedenti guerre, compresa la prima guerra mondiale).\nIl museo, infatti, avrebbe dovuto raccogliere le testimonianze della civilt\u00e0 del Mugello in sei sezioni distinte, secondo argomenti storici, archeologici, artistici, demografico-agricoli-forestali, artistico-professionali, nonch\u00e9 militari; questi sarebbero stati raccolti nella 6\u00aa sezione, quella dei Cimeli di guerra, la quale era stata affidata al generale Guglielmo Pecori Giraldi, che le si dedicher\u00e0 con impegno analogo a quello speso per il museo di Vicenza. Ma il restauro completo del palazzo sar\u00e0 ultimato solamente nel 1936, grazie alla Cassa di Risparmio di Firenze, diretta a quel tempo dal generale Guglielmo Pecori Giraldi -, quando Borgo San Lorenzo si era dotato ormai da nove anni di un monumento ai caduti a fusione bronzea: mostrando cos\u00ec di prediligere la linea che scindeva la memoria dalla vita civile, appunto opposta a quella propugnata dal Chini e dal Pecori Giraldi."}
{"id": "6059935", "revid": "1543377", "url": "https://it.wikipedia.org/wiki?curid=6059935", "title": "Adranosite", "text": "L'adranosite \u00e8 un minerale, solfato anidro con prevalenza di Al, affine alla lecontite, alla m\u00f6hnite e all'acmonidesite.\nIl nome deriva dalla divinit\u00e0 greca del fuoco, \u1f08\u03b4\u03c1\u03b1\u03bd\u03cc\u03c2, cio\u00e8 \"Adran\u00f2s\" (latino \"Adranus\") che, secondo la leggenda, viveva nell'Etna prima di essere cacciato via da Efesto (latino \"Vulcano)\". All'epoca Adrano era venerato in tutta la Sicilia, in particolare nella citt\u00e0 di \"Adranon\", oggi denominata Adrano.\nIl minerale \u00e8 approvato dall'IMA con la sigla \"2008-057\"\nGli esemplari sono stati reperiti all'interno del cratere \"La Fossa\", sull'isola di Vulcano, nelle Eolie."}
{"id": "6059936", "revid": "1543377", "url": "https://it.wikipedia.org/wiki?curid=6059936", "title": "Architettura coloniale statunitense", "text": "L'architettura coloniale americana \u00e8 una corrente che si svilupp\u00f2 a partire dal XVII secolo e continu\u00f2 sino all'inizio del XIX. Con tale termine \u00e8 solito definirsi lo stile architettonico associato al periodo coloniale negli Stati Uniti, comprendendo il Primo Periodo Inglese (tardo medioevo), l'Architettura coloniale francese, l'Architettura coloniale spagnola, l'Architettura coloniale olandese e l'Architettura georgiana. Questi stili vennero associati a case, chiese e uffici di governo sorti tra l'inizio del XVI e l'inizio del XIX secolo.\nNell'ambito degli Stati Uniti si riconoscono diversi stili d'architettura coloniale regionale. Lo stile coloniale delle 13 colonie originarie fu fortemente influenzato dallo stile e dalla tecnica inglese o in generale europea. Nella Nuova Inghilterra, le case nel corso del XVII secolo vennero costruite principalmente in legno. Le strutture coloniali olandesi, costruite prevalentemente nella Valle del fiume Hudson, a Long Island, e nel New Jersey settentrionale, riflettono stili di costruzione tipici dell'Olanda e delle Fiandre con l'uso di pietra e mattoni in misura maggiore che nella Nuova Inghilterra. Nel Maryland, in Virginia, e nel nord e sud della Carolina, si svilupp\u00f2 uno stile definito \"Southern Colonial\", caratterizzato da grandi sale e da passaggi centrali, con camini sporgenti dal tetto dell'abitazione. Nel corso meridionale del Fiume Delaware, i coloni svedesi introdussero in America l'uso delle capanne di legno (\"log cabin\"). Uno stile spesso definito \"Pennsylvania colonial\" apparve successivamente (dopo il 1681) ed incorpor\u00f2 le influenze dell'Architettura georgiana. Lo stile \"Pennsylvania Dutch\" \u00e8 riconoscibile ed \u00e8 un'unione tra lo stile Pennsylvania colonial e lo stile dei migranti tedeschi del XVIII secolo.\nAltre tipologia di architetture negli Stati Uniti riflettono le tradizioni delle potenze coloniali che controllavano le diverse regioni. Lo stile architettonico della Louisiana \u00e8 ad esempio perfettamente accorpabile a quello francese coloniale, mentre quello spagnolo coloniale che evoca il rinascimento ed il barocco \u00e8 presente in Messico, ma pu\u00f2 trovarsi anche in Florida, Louisiana, Nuovo Messico, Texas, Arizona e California.\nSottotipi.\nFirst Period.\nCol termine di First Period (o Primo Periodo) si designa lo stile di costruzione utilizzato dai primi coloni inglesi a Jamestown, in Virginia (1607) ed a Plymouth, nel Massachusetts (1620) e successivamente dalle altre colonie britanniche sulla sponda orientale del Nord America.\nQueste strutture sono caratterizzate da tetti spioventi, ambienti con finestre piccole e con vetri piombati (per via della scarsit\u00e0 di vetro nelle colonie), ricche decorazioni (ovviamente solo nelle case pi\u00f9 ricche) e un massiccio camino centrale. Per massimizzare la luce naturale nei climi settentrionali, le prime case vennero costruite a sud-est, senza riguardi per l'allineamento con le strade esistenti. Sull'altro fronte, le colonie a sud, costruirono case con facciata a nord-ovest per il medesimo motivo.\nArchitettura coloniale francese.\nSviluppatosi nelle aree di colonizzazione francese del Nord America, lo stile architettonico coloniale francese ebbe i primi esempi a Qu\u00e9bec nel 1608 ed a New Orleans, Louisiana nel 1718, cos\u00ec come lungo il Mississippi sino al Missouri.\nLe prime case coloniali francesi della valle del Mississippi furono le poteaux-en-terre, sopralzate dal terreno e costituite da una palizzata di legno di cedro per portico tutt'intorno. Queste case presentavano inoltre un tetto a doppio spiovente.\nDal 1770, lo stile coloniale basico riusc\u00ec ad evolversi nel briquette-entre-poteaux riconoscibile nelle aree storiche di New Orleans ed in altre aree minori. Queste case avevano porte a due imposte, tetti svasati a padiglione, abbaini e imposte.\nArchitettura coloniale spagnola.\nSviluppatasi grazie ai primi insediamenti spagnoli nei Caraibi ed in Messico, l'architettura coloniale spagnola negli Stati Uniti pu\u00f2 ritrovarsi con begli esempi a St. Augustine, in Florida, la pi\u00f9 antica citt\u00e0 della regione, fondata nel 1565. Nella Florida spagnola imperava la \"board house\", un piccolo cottage solitamente di una sola stanza costruita con tavole di legno dolce e tetti in paglia. Durante il XVIII secolo, le \"common houses\" erano rivestite in malta di calce con conchiglie d'ostriche. Le case erano generalmente a due piani con portici aperti per mitigare il clima caldo della Florida.\nLo stile si svilupp\u00f2 anche nel sud-ovest degli Stati Uniti a Pueblo dove lo stile si fuse con le influenze indigene dando vita all'architettura del popolo pueblano.\nIn Alta California, attuale California, lo stile si svilupp\u00f2 in maniera differente per la mancanza di manodopera specializzata e di materiali adatti, divenendo pertanto pi\u00f9 simile alla struttura di costruzione delle missioni religiose dell'area, soprattutto tra il 1769 ed il 1823. I Ranchos erano realizzati con la tipica tecnica dell' \"adobe\".\nArchitettura coloniale olandese.\nL'architettura coloniale olandese si svilupp\u00f2 attorno al 1630, ovvero in coincidenza con l'arrivo dei primi coloni olandesi a costituire l'insediamento di New Amsterdam e nell'area del fiume Hudson dove attualmente sorge New York ed a Bergen nell'attuale New Jersey. Inizialmente i coloni olandesi erano soliti realizzare piccoli cottages di una sola stanza con muri in pietra e tetti a spioventi che permettevano talvolta la costruzione anche di un secondo piano, case molto comuni nella New Amsterdam del 1670.\nNelle campagne della valle dell'Hudson, invece, i contadini olandesi realizzarono case lineari e su un unico piano, adottando verso il 1720 il caratteristico tetto \"gambrel\" sullo stile inglese, con l'aggiunta di tipiche sporgenze sulla parte frontale e sul retro per proteggere la malta che legava i muri che era perlopi\u00f9 a base di fango locale e prevenirne cos\u00ec l'erosione per l'azione degli agenti atmosferici.\nArchitettura coloniale tedesca.\nTale architettura si svilupp\u00f2 dopo il 1675 quando la valle del fiume Delaware (Pennsylvania, New Jersey e Delaware) vide l'insediamento di immigrati da Svezia, Finlandia, Scozia, Irlanda, Germania e altre nazioni nordeuropee. I primi coloni della regione adattarono lo stile definito \"half-timber\", tipico dell'Europa, con l'uso di legname a vista unito ai mattoni per la costruzione dei muri.\nIl genere \"bank house\" era molto popolare durante questo periodo, soprattutto all'interno di aree collinari che prevenivano dagli inverni freddi e dalla calura estiva.\nCase a due piani di questo stile erano comuni in Pennsylvania.\nArchitettura coloniale medioatlantica.\nNella regione attorno a Chesapeake Bay nella costa orientale americana, si insediarono essenzialmente immigrati provenienti dalle Isole Britanniche. Le case tipiche costruite dai coloni dell'area tra il primo insediamento (1607) e la fine del governo britannico (1776) seguirono la tipica pianta ad \"I\" (definite non a caso I-house), con camini evidenti all'esterno e l'uso sia di mattoni che di legname a vista.\nL'architettura accademica vera e propria in questo senso lasci\u00f2 solo esempi limitati per la mancanza di personale qualificato. Il pi\u00f9 bell'esempio di questo stile architettonico pu\u00f2 essere considerata la Hammond\u2013Harwood House di Annapolis, nel Maryland, eretta nel 1774. L'abitazione venne infatti modellata sul disegno di Villa Pisani a Montagnana, in Italia, creata dall'architetto rinascimentale Andrea Palladio e descritta ne \"I quattro libri dell'architettura\" (1570). L'architetto coloniale William Buckland adatt\u00f2 il disegno originale della villa palladiana alle esigenze climatiche della regione di Chesapeake Bay, contraddistinta da inverni pi\u00f9 miti.\nArchitettura coloniale georgiana.\nLe costruzioni di stile georgiano furono popolari durante il regno di Giorgio II e Giorgio III d'Inghilterra. Costruite in mattoni con cornici, colonne e decorazioni in legno dipinti di bianco o di giallo tenue. Spesso queste costruzioni erano contraddistinte dalla presenza di molti camini a comignolo sul tetto.\nLe case di stile coloniale georgiano erano spesso contraddistinte dalla presenza di una serie di ambienti funzionali alla famiglia come il salotto, la sala da pranzo e una sala di ritrovo comune. Le camere da letto erano solitamente poste al secondo piano."}
{"id": "6059937", "revid": "287204", "url": "https://it.wikipedia.org/wiki?curid=6059937", "title": "Gran Premio motociclistico della Repubblica Ceca 2016", "text": "Il Gran Premio motociclistico della Repubblica Ceca 2016 \u00e8 stato l'undicesima prova del motomondiale del 2016. Questa \u00e8 la 24\u00aa edizione di questo GP con questa denominazione.\nNelle gare delle tre classi le vittorie sono state di: Cal Crutchlow in MotoGP, Jonas Folger in Moto2 e John McPhee in Moto3. Per Crutchlow si tratta della prima vittoria nel contesto del motomondiale (prima di questa aveva vinto gare nel mondiale Superbike e nel mondiale Supersport), mentre per McPhee \u00e8 la prima vittoria iridata della sua carriera.\nLa vittoria di Crutchlow \u00e8 anche la prima vittoria di un pilota di nazionalit\u00e0 britannica in MotoGP; inoltre era da 35 anni che un pilota di tale nazionalit\u00e0 non vinceva una gara della classe regina del motomondiale, da quando Barry Sheene vinse il Gran Premio di Svezia 1981.\nMotoGP.\nNella gara della classe MotoGP, svoltasi in condizioni di pista bagnata, a vincere \u00e8 stato Cal Crutchlow, per il pilota del team LCR Honda si tratta della prima vittoria nel motomondiale. Grazie a questa vittoria, un pilota di nazionalit\u00e0 britannica torna a vincere nella classe regina, accadimento che non si verificava dal 1981, da quando Barry Sheene vinse il Gran Premio di Svezia. Salgono sul podio insieme al vincitore, al secondo posto Valentino Rossi, poi Marc M\u00e1rquez al terzo.\nDopo undici prove, la classifica mondiale vede M\u00e1rquez confermarsi leader con 197 punti, con Rossi a 144 e Jorge Lorenzo terzo con 138 punti (17\u00ba posto per il pilota spagnolo, che viene costretto ad una sosta ai box per problemi con l'usura dello pneumatico anteriore).\nMoto2.\nAnche la gara di questa classe si svolge sotto la pioggia, con pista bagnata. In queste condizioni avverse, Jonas Folger del team Dynavolt Intact GP vince la gara, per il pilota tedesco si tratta della prima vittoria stagionale, quinta totale della sua carriera nel motomondiale. Insieme al vincitore, salgono sul podio anche \u00c1lex Rins e Sam Lowes, rispettivamente in seconda e terza posizione.\nChiude invece in undicesima posizione Johann Zarco, anche se il pilota francese mantiene il comando della classifica iridata con 181 punti, con Rins secondo a 162, e Lowes terzo a 137.\nMoto3.\nIl programma delle gare domenicali si apre con la gara della classe Moto3, svoltasi completamente in condizioni di pista bagnata e sotto la pioggia. A tagliare per primo il traguardo \u00e8 stato John McPhee, per il pilota britannico si tratta della prima vittoria in carriera nel motomondiale, successo che coincide anche con la prima vittoria nel contesto del motomondiale per la Peugeot (sebbene il costruttore francese partecipa con motociclette Mahindra rimarchiate).\nIn seconda posizione si classifica Jorge Mart\u00edn con la Mahindra MGP3O del team Pull &amp; Bear Aspar Mahindra, in questo modo il pilota spagnolo ottiene il primo podio in carriera nel motomondiale. Terza posizione per Fabio Di Giannantonio con la Honda NSF250R del team Gresini Racing.\nNonostante non prenda punti in questa gara a causa di una caduta, Brad Binder mantiene il comando della classifica mondiale con 179 punti, secondo Jorge Navarro con 118 punti (il pilota spagnolo recupera sei punti su Binder, grazie al decimo posto in questa gara), mentre sale al terzo posto della graduatoria Enea Bastianini con 94 punti."}
{"id": "6059938", "revid": "944090", "url": "https://it.wikipedia.org/wiki?curid=6059938", "title": "Irina Pozdnyakova", "text": ""}
{"id": "6059940", "revid": "1543377", "url": "https://it.wikipedia.org/wiki?curid=6059940", "title": "Adranosite-(Fe)", "text": "L'adranosite-(Fe) \u00e8 un minerale, solfato anidro con prevalenza di Fe trivalente, affine alla therasiasite, all'adranosite e all'acmonidesite.\nIl nome deriva dalla divinit\u00e0 greca del fuoco, \u1f08\u03b4\u03c1\u03b1\u03bd\u03cc\u03c2, cio\u00e8 \"Adran\u00f2s\" (latino \"Adranus\") che, secondo la leggenda, viveva nell'Etna prima di essere cacciato via da Efesto (latino \"Vulcano)\". All'epoca Adrano era venerato in tutta la Sicilia, in particolare nella citt\u00e0 di \"Adranon\", oggi denominata Adrano.\nIl minerale \u00e8 approvato dall'IMA con la sigla \"2011-006\"\nGli esemplari sono stati reperiti all'interno del cratere \"La Fossa\", sull'isola di Vulcano, nelle Eolie."}
{"id": "6059947", "revid": "767487", "url": "https://it.wikipedia.org/wiki?curid=6059947", "title": "Cara, ti amo...", "text": "Cara, ti amo... \u00e8 un film del 2011 diretto da Gian Paolo Vallati.\nTrama.\nA Trastevere quattro amici alla soglia dei 40 anni vivono e osservano, dal punto di vista maschile, il tradizionale e perenne conflitto fra uomo e donna, in un susseguirsi di situazioni comiche, incontri occasionali con magre figure imbarazzanti e circostanze surreali. Al bar che sono soliti frequentare poi si confidano, tirando le somme di una vita per loro insoddisfacente."}
{"id": "6059949", "revid": "124861512", "url": "https://it.wikipedia.org/wiki?curid=6059949", "title": "Kusunoki Masashige", "text": " Le sue origini non sono state confermate da un punto di vista storico, ad eccezione dei sei anni tra l'inizio della sua campagna militare nel 1331 e la sua morte avvenuta nel 1336. Ha ricevuto la pi\u00f9 alta onorificenza da parte del governo Meiji del Giappone nel 1880.\n\"La leggenda narra che l'imperatore Go-Daigo ebbe un sogno in cui si stava riparando sotto un albero di canfora ('kusunoki'), e che questo sogno lo guid\u00f2 al nome del guerriero che lo avrebbe sostenuto.\"\nKusunoki \"era un membro benestante della piccola nobilt\u00e0 rurale\" della provincia di Kawachi. Affermava di discendere da Tachibana Moroye, \"un gran signore dell'VIII secolo.\" Kusunoki era uno \"studioso e devoto buddista.\"\nLealista.\nKusunoki, stratega e tattico brillante, con l'astuta difesa delle due fortezze chiave dei Lealisti ad Akasaka, (assedio di Akasaka), e a Chihaya, (assedio di Chihaya), permise a Go-Daigo di ritornare brevemente al potere.\nNel 1333 Go-Daigo ricompens\u00f2 Masashige con la carica di governatore delle province di Settsu e Kawachi. Inoltre, fu promosso al Quinto Grado. Pi\u00f9 tardi fu nominato all'ufficio dei registri e nel Consiglio per gli insediamenti.\nTuttavia, uno dei generali lealisti, Ashikaga Takauji, trad\u00ec Go-Daigo e guid\u00f2 un esercito contro Kusunoki e gli altri fedelissimi. Takauji riusc\u00ec a prendere Kyoto, ma solo temporaneamente prima che Nitta Yoshisada e Masashige furono in grado di scacciarlo, costringendolo a fuggire verso ovest. Nel 1336 tuttavia, Takauji era ancora minaccia per Kyoto\nKusunoki sugger\u00ec all'imperatore che si rifugiassero sul sacro Monte Hiei e permettessero a Takauji di prendere Kyoto, al solo scopo di piombare gi\u00f9 dalla montagna e, con l'aiuto dei monaci del Monte Hiei, prendere in trappola Takauji nella citt\u00e0 e distruggerlo.\nGo-Daigo tuttavia non era disposto a lasciare la capitale, e richiese con insistenza che Kusunoki affrontasse le superiori forze di Takauji in campo aperto. Kusunoki, in quello che in seguito sarebbe stato visto come l'ultimo atto di fedelt\u00e0 del samurai, si sottomise al comando insensato del suo Imperatore e marci\u00f2 consapevolmente con il suo esercito verso una morte quasi certa. La battaglia, che ebbe luogo presso Minatogawa nella moderna Chuo-ku, K\u014dbe, fu un disastro dal punto di vista tattico. Ci sono due resoconti della proposta fatta da Kusunoki Masashige a Go-Daigo, il Taiheiki e il \"Baisho Ron\". Uno era che si raggruppassero e attaccassero da due lati, l'altro era che riportassero il generale Takauji al loro fianco, controbilanciando cos\u00ec le forze. Entrambi gli argomenti furono ignorati.\nKusunoki, con il suo esercito completamente circondato, rimase con solo 50 degli originari 700 cavalieri. Secondo la leggenda, le ultime parole di suo fratello Masasue furono e Kusunoki Masashige fu d'accordo\nEredit\u00e0.\nSuo figlio, Kusunoki Masatsura, serv\u00ec il successore dell'imperatore, il dodicenne Murakami, in un rapporto di fiducia reciproca e devozione, rispecchiando la figura del proprio padre e mantenendo viva la fiamma della resistenza lealista. Masatsura mor\u00ec accanto a suo fratello Masatoki e al cugino Wada Takahide in una battaglia che vide la fine del clan Kusunoki e a cui segu\u00ec una disastrosa lotta per il potere e la ricchezza tra le Corti.\nKusunoki \"sta nella storia del suo paese come figura ideale di guerriero, una combinazione di virt\u00f9 civili e militari di alto livello\"\nIl commiato di Masashige dal figlio \"\u00e8 stato usato per essere incluso in tutti i libri di lettura della scuole elementari ed \u00e8 stato il soggetto di una canzone patriottica popolare nelle scuole giapponesi prima della guerra.\"\nLeggenda.\nDopo l'introduzione su vasta scala di neo-confucianesimo come filosofia di Stato da parte dello shogunato Tokugawa, Kusunoki Masashige, una volta chiamato un traditore da parte della Corte del Nord, \u00e8 stato riabilitato insieme a Go-Daigo come precursore dell'assolutismo sinocentrico, sulla base delle teorie neo-confuciane. Durante il periodo Edo, studiosi e samurai che erano stati influenzati dalle teorie neo-confuciane, crearono la leggenda di Kusunoki e lo venerarono come un eroe della patria, chiamandolo o , che incarnava la lealt\u00e0, il coraggio, e la devozione all'Imperatore. Kusunoki in seguito divenne una specie di santo patrono per i kamikaze della seconda guerra mondiale, che si consideravano suoi eredi spirituali sacrificando la propria vita per l'imperatore."}
{"id": "6059959", "revid": "287204", "url": "https://it.wikipedia.org/wiki?curid=6059959", "title": "Juan de Lanuza y Urrea", "text": "Biografia.\nFiglio di Juan de Lanuza y Perell\u00f3s, predecessore nell'incarico, e Catalina de Urrea, nacque nel 1564.\nPrese possesso dell'incarico di Justicia de Arag\u00f3n il 22 settembre 1591, all'et\u00e0 di 27 anni, alla morte di suo padre.\nDal mandato di suo padre eredit\u00f2 il problema delle Alteraciones de Arag\u00f3n \u2013 culminato in una serie crescente di scontri tra le istituzioni aragonesi e l'assolutismo reale\u00a0\u2013 durante i quali Antonio P\u00e9rez, ex segretario di Filippo II di Spagna, cadde in disgrazia presso il re per circostanze ad oggi non completamente chiare\u00a0\u2013 accusato, tra l'altro, dell'assassinio di Juan de Escobedo, segretario di Juan de Austria. Per la sua condizione giuridica di aragonese, si richiam\u00f2 al diritto di manifestazione dei Fueros de Arag\u00f3n che gli permettevano di mettersi sotto la protezione del \"Justicia\", nel carcere del \"justiciazgo\", dove non poteva essere maltrattato ne sottomesso a tortura, fino al proceso con garanzie giuridiche.\nPer eludere l'ostacolo legale, il re lo denunci\u00f2 come eretico davanti al tribunale dell'Inquisizione, davanti al quale non vi era alcuna protezione giurisdizionale per effetto delle leggi aragonesi. Quando si tent\u00f2 di trasferirlo dalla prigione al tribunale dell'Inquisizione, scoppiarono violenti disordini a Saragozza, contro quella che per molti fu una manovra di Filippo per violare le leggi aragonesi, e il trasferimento venne sospeso.\nIl 24 settembre 1591 venne tentato un nuovo trasferimento, con nuevi tafferugli, durante i quali Antonio P\u00e9rez riusc\u00ec a fuggire rifugiandosi in Francia.\nIl fatto provoc\u00f2 l'ira del re, che invi\u00f2 un esercito contro l'Aragona, forte di 10\u00a0000 - 14\u00a0000 uomini castigliani, al comando di Alonso de Vargas, che attravers\u00f2 la frontiera l'8 novembre 1591.\nLanuza dichiar\u00f2 illegale l'invio dell'esercito e si pose a capo di un esercito aragonese di 2000 uomini.\nI due eserciti si scontrarono a Utebo il 12 novembre 1591; l'esercito aragonese venne sbaragliato dalle preponderanti forze nemiche e i castigliani entrarono a Saragozza senza incontrare resistenza.\nLanuza, in un primo tempo si rifugi\u00f2 ad \u00c9pila, ma poi decise incoscientemente di tornare a Saragozza, dove venne incarcerato il 19 dicembre 1591.\nSenza processo e contro la sentenza di Alonso de Vargas, venne decapitato per ordine personale di Filippo II (I d'Aragona), il giorno seguente, 20 dicembre 1591, 89 giorni dopo aver giurato come \"Justicia\".\nCommemorazione.\nIn commemorazione dell'evento, la citt\u00e0 di Saragozza elev\u00f2, in plaza de Arag\u00f3n, un monumento al \"Justiciazgo\", il 22 ottobre 1904, opera di F\u00e9lix Navarro. Sullo stesso \u00e8 inciso \"Justicia, ley suprema\" (giustizia, legge suprema).\nSulla facciata del mercato centrale di Saragozza, che oggi occupa la piazza nella quale Lanuza venne giustiziato, \u00e8 stato posta una targa commemorativa nel 400\u00ba anniversario della sua morte, collocata il 20 dicembre 1991."}
{"id": "6059967", "revid": "124123", "url": "https://it.wikipedia.org/wiki?curid=6059967", "title": "Joana Seixas", "text": "In \"Leg\u00e0mi\" interpreta Rita Ribeiro Fonseca, figlia di Francisca Caldas Ribeiro ed Henrique Sobral, sorella di Jo\u00e3o Caldas Ribeiro (Diogo Morgado) e di Alice Caldas Ribeiro Dantas"}
{"id": "6059976", "revid": "47767", "url": "https://it.wikipedia.org/wiki?curid=6059976", "title": "Flavio Faganello", "text": "Biografia.\nFlavio Faganello ha mosso i primi passi professionali nella fotografia pubblicitaria. Nel 1953 si \u00e8 trasferito per un anno a Milano, dove ha lavorato per l'Agenzia Publifoto. Ritornato a Trento, ha avviato collaborazioni con i principali quotidiani della regione: \"Il Gazzettino\", \"Alto Adige\", \"l'Adige\".\nDa fotografo \"free-lance\", si \u00e8 poi affermato nell'ambito del reportage fotogiornalistico, documentando con sensibilit\u00e0 da etnografo i segni di una modernizzazione che in Trentino stava travolgendo usi e i costumi che erano rimasti immutati per secoli, con particolare attenzione rivolta alle asperit\u00e0 della vita dei villaggi montani. Esemplare a tale riguardo, il reportage realizzato a Ischiazza, frazione del comune di Valfloriana, abbandonato dai suoi abitanti dopo l'alluvione del torrente Avisio che aveva reso inabitabili le case. La fotografia simbolo del disastro, scattata da Faganello il 4 novembre del 1966, mostra la singolare processione tra campi e boschi degli abitanti occupati nello sgombero degli oggetti sacri della chiesa. Questa storia, assieme ad altre storie simili riguardanti il fenomeno dell'esodo dei villaggi d'altura e di mezza costa del Trentino, \u00e8 riportata in \"Solo il vento bussa alla porta\", libro-inchiesta che ha segnato l'avvio del sodalizio editoriale tra Flavio Faganello, autore delle fotografie, e il giornalista Aldo Gorfer, autore dei testi.\nAlcune delle pubblicazioni di Flavio Faganello hanno avuto per oggetto Trento, il capoluogo del Trentino dove egli \u00e8 morto nell'ottobre del 2005."}
{"id": "6059990", "revid": "287204", "url": "https://it.wikipedia.org/wiki?curid=6059990", "title": "Palazzina del segretario della cifra", "text": "La palazzina del segretario della cifra \u00e8 un edificio progettato e costruito, dal 1730 al 1732, dall'architetto fiorentino Ferdinando Fuga, a compimento della \"manica lunga\" del Palazzo del Quirinale.\nStoria.\nPoco oltre le Quattro Fontane la palazzina, detta anche del Fuga, inserita nel complesso degli edifici del compongono il \"quadrilatero\" del Palazzo del Quirinale, ospita la dimora privata e lo studio dove il presidente della Repubblica riceve gli ospiti.\nIl completamento del lungo corpo di fabbrica della \"manica lunga\" fu realizzato sotto il pontificato di Clemente XII Corsini (1730-1740), con il tratto finale costituito appunto dalla palazzina del segretario della cifra, che chiude a levante il recinto di fabbriche che delimita i giardini del Quirinale.\nNel punto dove fu innalzata la palazzina del Fuga, sorgeva all'inizio del Settecento il casino del conte Francesco Maria Cantalmaggio di Gubbio, che nel 1625 era stato acquistato dalla Camera apostolica e destinato al comando delle guardie svizzere.\nFerdinando Fuga inglob\u00f2 il casino nel nuovo edificio destinato ad accogliere, oltre al comando delle guardie svizzere, anche il segretario della cifra, alto prelato che apparteneva alla \"familia\" del papa ed era addetto alla cifratura della corrispondenza segreta del pontefice.\nIl ruolo di familiare del papa cessava con la sede vacante. La \"familiaritas\" garantiva privilegi: non si era soggetti alla giurisdizione ordinaria, ma a quella del maggiordomo pontificio; non si pagavano le \"solutiones\" per spedire lettere riguardanti i propri benefici ecclesiastici; si percepiva il frutto di questi benefici ecclesiastici, anche se si viveva fuori sede; si era esenti da gabelle e da oneri camerali.\nLa palazzina fu ideata da Fuga in contrapposizione alle sequenze continue delle finestre della \"manica lunga\": l'edificio fu quindi elevato di un piano e scandito in verticale dal ritmo ascensionale delle fasce di conci. Fuga interrompeva la reiterata soluzione ritmica della manica lunga, sopprimendo anche il mezzanino, alzando il soffitto del piano nobile, sottolineandolo con un marcapiano e duplicando il piano nobile al piano superiore. Come elemento di collegamento con la manica lunga, mise il marcapiano del secondo piano allo stesso livello dei davanzali dell'ultimo piano della manica lunga.\nDopo il 1870 l'architetto napoletano Antonio Cipolla (1822-1874) ha modificato la palazzina, per adattarla ad abitazione di Vittorio Emanuele II, che tuttavia prefer\u00ec occupare un appartamento, al piano terra del cortile d'onore, che si apriva sul parco. Dell'assetto settecentesco rimangono i prospetti e il portale verso il giardino. La fontana dei delfini - scolpita nel 1733 da Bernardino Ludovisi (1713-1749) su disegno di Ferdinando Fuga - che era nel cortile \u00e8 stata ricollocata.\nL'architetto Cipolla ridisegn\u00f2 in stile neorinascimentale lo scalone di marmo, con nicchie per accogliere statue, e al primo piano cre\u00f2 un appartamento con varie stanze che furono decorate con pitture da Cecrope Barilli, da Domenico Bruschi e da Davide Natali. I soffitti neocinquecenteschi furono disegnati da Cipolla e intagliati a cassettoni da Luca Seri. L'appartamento aveva molte camere da letto, la stanza da bagno, la stanza per fumare, una saletta, un salone e una sala da pranzo. Al piano terreno e nei sotterranei trovarono posto i locali servizi e al secondo piano fu creato un secondo appartamento, per gli addetti alla persona del re. Le camere furono dotate di camini di marmo. Per la stanza a nord, destinata a Umberto, allora principe di Piemonte, e a sua moglie Margherita, per le loro visite a Roma, si predispose un moderno impianto di caloriferi, realizzato da una ditta di Milano. L'appartamento reale fu abitato da Vittorio Emanuele III, il quale, appena gli fu possibile, si trasfer\u00ec con la famiglia a Villa Savoia, sulla via Salaria.\nNella sala, adibita a studio e a sala udienze del presidente della Repubblica, \u00e8 esposta su una parete l'arazzo della \"Festa delle Driadi\", tessuto a Bruxelles nel 1559-1560, su cartone di Joost Van Herzeel. Rappresenta tre divinit\u00e0 nel bosco sacro a Cerere, un episodio tratto dalle \"Metamorfosi\" di Ovidio.\nFerdinando Fuga ha anche realizzato la Coffee House del Quirinale, cui si accede dai giardini del Quirinale."}
{"id": "6059997", "revid": "36426", "url": "https://it.wikipedia.org/wiki?curid=6059997", "title": "Mogli degli imperatori romani", "text": ""}
{"id": "6059999", "revid": "982831", "url": "https://it.wikipedia.org/wiki?curid=6059999", "title": "Disastro del columbia", "text": ""}
{"id": "6060000", "revid": "1573940", "url": "https://it.wikipedia.org/wiki?curid=6060000", "title": "Villa Caumont Caimi", "text": "Villa Caumont Caimi, nota anche come Il Recinto, \u00e8 un edificio in stile neoclassico situato in via Giuseppe Verdi 12 a Felino, in provincia di Parma; posizionata all'interno di un ampio parco d'origine seicentesca, \u00e8 affiancata da una serie di edifici annessi, tra cui le scuderie settecentesche e la stalla neogotica.\nStoria.\nLa villa originaria fu edificata probabilmente nella prima met\u00e0 del XVII secolo per volere dei conti Bajardi, all'epoca proprietari di un fondo di 15 ettari nella zona sud del paese; la struttura, gli edifici agricoli annessi e il grande parco furono infatti gi\u00e0 raffigurati nella planimetria generale della tenuta redatta nel 1684, in occasione della causa che fu intentata dal marchese Orazio Lampugnani, feudatario di Felino, nei confronti del conte Paolo Camillo Bajardi, che l'anno precedente aveva avviato i lavori di costruzione di un muro di cinta sul perimetro della propriet\u00e0; la vertenza si risolse soltanto nel 1687, favorevolmente al Bajardi, che complet\u00f2 il lungo muro in sasso ancora oggi esistente.\nProbabilmente intorno al 1780 i proprietari ristrutturarono la villa, fino ad allora sviluppata su una pianta quadrata e dotata di torretta centrale, conferendole le forme attuali; in quegli stessi anni ricostruirono inoltre le scuderie adiacenti.\nNel 1821 l'ultimo conte Paolo Camillo Bajardi alien\u00f2 la propriet\u00e0 all'impresario edile Amedeo Rosazza, che mor\u00ec dopo pochi anni; nel 1831 i suoi figli furono costretti a vendere nuovamente il \"Recinto\" al conte Francesco Caimi di Parma, che acquist\u00f2 la tenuta per farne la propria residenza di villeggiatura. Nel 1839 il nuovo proprietario incaric\u00f2 l'architetto Giuseppe Rizzardi Polini della ricostruzione dei prospetti della villa in stile neoclassico; inizi\u00f2 anche l'opera di sistemazione e arricchimento di piante esotiche nel grande parco, di cui mantenne inalterato l'impianto seicentesco a eccezione di alcune piccole modifiche prospettiche.\nNel 1852 la figlia Elisa Caimi, ultima erede della stirpe, spos\u00f2 il conte Henri Caumont, che si trasfer\u00ec nella villa e prosegu\u00ec i lavori di sistemazione del parco, cui aggiunse due esemplari di sequoia della California e altre conifere ancora oggi esistenti; negli anni seguenti il Caumont acquist\u00f2 nuove terre nel Parmense per estendere l'azienda agricola e nel 1867 avvi\u00f2 l'opera di restauro della villa: alcuni ambienti interni furono decorati in stile neorinascimentale, mentre le facciate furono arricchite con l'aggiunta della balaustra in sommit\u00e0 e di stucchi neobarocchi intorno alle finestre.\nNel 1875 Henri Caumont incaric\u00f2 il capomastro Ludovico Tagliavini della ricostruzione della stalla accanto all'ingresso, in stile neogotico svizzero. Due anni dopo acquist\u00f2 il terreno sull'altro lato della strada per San Michele Tiorre, all'epoca adiacente alla facciata settentrionale della villa, per spostarla di 20\u00a0m verso nord su permesso del Comune di Felino; ci\u00f2 consent\u00ec la costruzione a opera del Tagliavini della monumentale cancellata di gusto neomedievale, tra l'ingresso monumentale a emiciclo e la strada per San Michelino. Fece poi tracciare il viale di pioppi di fronte all'ingresso (attuale via Caumont Caimi) e al termine della strada fece edificare la Casa della Madonnina, oggi nota come Casa del Rigoletto, in stile neogotico svizzero, mentre accanto alla stalla fece innalzare alcuni piccoli edifici annessi, tra cui la lavanderia in forme di chalet. Negli anni seguenti increment\u00f2 la produzione vinicola del vigneto seicentesco sul versante collinare a sud del parco.\nL'unico figlio Federico Caumont Caimi, erede delle due famiglie ormai unite, si spos\u00f2 con Maria Pallavicino e si trasfer\u00ec a Genova, mantenendo la tenuta come residenza estiva; la contessa nel 1896 incaric\u00f2 il pittore Achille De Lorenzi della decorazione ad affresco del fianco occidentale della villa, dalle cui facciate alcuni anni prima erano stati rimossi gli stucchi neobarocchi delle finestre.\nIntorno al 1920 la filossera distrusse il vigneto di Sauvignon della tenuta, che non fu pi\u00f9 ripiantato.\nNel 1940 la lunga cancellata neomedievale in ferro battuto fu requisita come metallo per la guerra e sostituita con un muro a onde, mantenendo intatto soltanto l'emiciclo d'ingresso.\nSuccessivamente gli interni della villa furono in parte rimodernati per adeguarli alle esigenze della famiglia, mentre il parco fu conservato pressoch\u00e9 inalterato nel suo disegno originario.\nDescrizione.\nL'ampio parco interamente cintato si sviluppa ai piedi delle colline, estendendosi a sud di via Giuseppe Verdi fino a via Nello Venturini; i fabbricati sono collocati lungo il confine nord, parallelamente alla strada Pedemontana; procedendo da ovest si trovano le ex scuderie, la villa e, oltre l'ingresso a emiciclo, l'ex stalla e gli edifici annessi.\nVilla.\nLa villa si sviluppa su un impianto pressoch\u00e9 rettangolare, con prospetto principale a sud.\nLa simmetrica facciata intonacata si eleva su tre livelli fuori terra; il corpo centrale presenta al piano terreno un atrio porticato che si affaccia verso il giardino con quattro ampie arcate a tutto sesto; ai piani superiori si aprono con regolarit\u00e0 le finestre delimitate da cornici modanate, mentre a coronamento si innalza una balaustra classica arricchita da piedistalli e vasi, aggiunta nel 1867. Le ali laterali, leggermente pi\u00f9 basse, presentano tre livelli di aperture similari alle precedenti.\nIl prospetto orientale \u00e8 caratterizzato dal portale d'ingresso centrale, coperto da un piccolo portico; in sommit\u00e0 si elevano dal tetto tre abbaini, di cui quello centrale coronato da un orologio da torre, aggiunto nel 1867.\nIl fianco occidentale, preceduto da portico, \u00e8 decorato al piano terreno da un grande affresco raffigurante \"San Giorgio che uccide il drago\", dipinto nel 1896 da Achille De Lorenzi.\nStalla.\nLa stalla si innalza alla sinistra della cancellata d'ingresso a emiciclo, sviluppandosi su una pianta rettangolare.\nLa simmetrica facciata occidentale della porzione abitativa presenta caratteristiche decorazioni neogotiche in cotto, che delimitano i tre livelli di finestre e il cornicione a scaletta del tetto a capanna; analoghi ornamenti proseguono anche sul prospetto opposto e sulla fronte sud, ove \u00e8 presente anche un porticato ad arcate a sesto ribassato, rette da colonne in mattoni con capitelli dorici.\nAll'interno la stalla si innalza su una serie di colonne in laterizio con capitelli troncoconici, a sostegno delle volte a vela in mattoni.\nParco.\nInteramente circondato da un muro di cinta eretto a partire dal 1683, il grande parco si estende in piano nella fascia settentrionale e in leggero declivio in quella meridionale.\nNumerose piante disposte a gruppi si innalzano nei pressi delle ex scuderie e della villa, a sud della quale si estende un ampio prato che prosegue verso est; pi\u00f9 a sud gli alberi formano due fitte boscaglie, in origine affiancate in fascia collinare dai vigneti di Sauvignon scomparsi dopo il 1920.\nA est della villa si ergono tra due cedri, due querce e un grande acero campestre due alte sequoie della California, piantate poco dopo la met\u00e0 del XIX secolo. Non lontano si innalza un maestoso abete rosso.\nAll'interno della boscaglia di latifoglie si trovano numerose conifere esotiche, tra cui una tsuga canadensis, vari esemplari di crittomeria giapponese, di cipresso delle paludi e di altri tassi di diversa provenienza, oltre a un abete di Spagna e a un abete di Cefalonia.\nSi distingue inoltre per le ragguardevoli dimensioni un platano comune.\nLungo il confine meridionale si estende infine un piccolo boschetto di castagni.\nCasa del Rigoletto.\nLa Casa del Rigoletto, in origine detta Casa della Madonnina per la presenza, all'interno di una nicchia posta sullo spigolo nord-est, di un'edicola contenente l'immagine della Madonna, si erge all'esterno del parco, al termine dell'attuale via Caumont Caimi ad angolo con via Giosu\u00e8 Carducci.\nIl rustico edificio ottocentesco, dai tratti neogotici nordici, \u00e8 caratterizzato dalla presenza di decorazioni in cotto, che arricchiscono le bifore cieche della facciata, le cornici e i davanzali di alcune finestre, del balconcino sull'edicola e del portale d'ingresso ad arco a tutto sesto sul lato nord."}
{"id": "6060001", "revid": "599013", "url": "https://it.wikipedia.org/wiki?curid=6060001", "title": "Abdulra\u0161id Sadulaev", "text": ""}
{"id": "6060002", "revid": "149485", "url": "https://it.wikipedia.org/wiki?curid=6060002", "title": "Abdulrashid Sadulaev", "text": ""}
{"id": "6060004", "revid": "15756", "url": "https://it.wikipedia.org/wiki?curid=6060004", "title": "Giuseppe d'Alvino", "text": "Biografia.\nGiuseppe d'Alvino detto Il Sozzo (Albina, Alvino) esponente del manierismo in Sicilia, figlio di Filippo d'Alvino e padre di Pietro d'Alvino, fu allievo dello scultore Giuseppe Spatafora.\nLa maggior parte dei suoi dipinti si trovano nel comprensorio di Palermo. Il suo assistente \u00e8 stato il pittore Leonardo de Naso, suo allievo Gaspare Vazzano.\nSepolto nella chiesa del Santissimo Crocifisso all'Albergheria.\nOpere.\nPalermo e provincia.\nPalermo.\nGalleria Regionale della Sicilia di \u00abPalazzo Abatellis\u00bb:"}
{"id": "6060006", "revid": "1123217", "url": "https://it.wikipedia.org/wiki?curid=6060006", "title": "Py\u014fngyang", "text": ""}
{"id": "6060008", "revid": "1529788", "url": "https://it.wikipedia.org/wiki?curid=6060008", "title": "Eridano (mitologia)", "text": "L'Eridano (: ; ) era un fiume della mitologia greca. Fetonte vi precipit\u00f2 morendo.\nNell'antichit\u00e0 fu spesso identificato con fiumi reali: secondo la maggior parte degli scrittori coincideva col Po; Eschilo lo identific\u00f2 col Rodano; altri lo localizzavano nel Nordeuropa.\nVirgilio cita l'Eridano come uno dei fiumi degli Inferi (\"Eneide\", VI, 659)."}
{"id": "6060009", "revid": "110157", "url": "https://it.wikipedia.org/wiki?curid=6060009", "title": "Liga Siatk\u00f3wki Kobiet 2015-2016", "text": "La Liga Siatk\u00f3wki Kobiet 2015-2016 si \u00e8 svolta dal 15 ottobre 2015 al 29 aprile 2016: al torneo hanno partecipato dodici squadre di club polacche e la vittoria finale \u00e8 andata per la quinta volta, la terza consecutiva, al Klub Pi\u0142ki Siatkowej Chemik Police.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAlla Liga Siatk\u00f3wki Kobiet 2015-16 hanno partecipato dodici squadre: quella neopromossa dalla I Liga \u00e8 stata il Miejski Ludowy Klub Sportowy Zawisza Sulech\u00f3w; una squadra che ha avuto il diritto di partecipazione, ossia il Miejski Ludowy Klub Sportowy Zawisza Sulech\u00f3w, ha rinunciato all'iscrizione: al suo posto non \u00e8 stata ripescata alcuna squadra."}
{"id": "6060013", "revid": "83531", "url": "https://it.wikipedia.org/wiki?curid=6060013", "title": "Classica di Amburgo 2016", "text": "La Classica di Amburgo 2016 (ufficialmente \"EuroEyes Cyclassics\" per motivi di sponsorizzazione) ventunesima edizione della corsa e valevole come ventiduesima prova dell'UCI World Tour 2016 categoria 1.UWT, si svolse il 21 agosto 2016 su un percorso totale di 217,7\u00a0km, con partenza a arrivo a Amburgo, in Germania. La vittoria fu appannaggio dell'australiano Caleb Ewan, il quale complet\u00f2 il percorso in 4h54'27\", alla media di 44,36\u00a0km/h, precedendo il tedesco John Degenkolb e l'italiano Giacomo Nizzolo.\nSul traguardo di Amburgo 144 ciclisti, su 176 partenti, portarono a termine la competizione."}
{"id": "6060014", "revid": "122404775", "url": "https://it.wikipedia.org/wiki?curid=6060014", "title": "Matthew Centrowitz", "text": "\u00c8 figlio di Matt Centrowitz, anch'egli ex atleta olimpionico."}
{"id": "6060015", "revid": "348618", "url": "https://it.wikipedia.org/wiki?curid=6060015", "title": "Matthew Centrowitz Jr.", "text": ""}
{"id": "6060018", "revid": "36426", "url": "https://it.wikipedia.org/wiki?curid=6060018", "title": "Augusto Chini", "text": "Biografia.\nAugusto Chini \"Junior\", nato a Firenze 1904, figlio di Chino, fratello di Tito e nipote di Augusto \"Senior\" e di Galileo, compie gli studi alla Scuola d'Arte di Santa Croce, allievo di Libero Andreotti e completa la sua formazione diplomandosi in scultura all'Accademia di Belle Arti di Firenze, sotto la guida di Domenico Trentacoste.\nLa costruzione del Villno Chini a Borgo San Lorenzo, residenza della famiglia, inizi\u00f2 nel 1923 e termin\u00f2 nel 1924. Il progetto lo si deve al diciannovenne Augusto in occasione del suo esame di maturit\u00e0 degli studi presso la scuola professionale di Santa Croce dove aveva studiato anche il fratello Tito. Augusto cre\u00f2 un edificio particolare e innovativo nel panorama locale, inserendo sia elementi esotici che neomedievali e soprattutto ebbe l'idea di sfruttare nei rivestimenti anche della facciata esterna gli avanzi del complesso lavoro che aveva impegnato le Fornaci San Lorenzo per le Terme Berzieri di Salsomaggiore. L'edificio monumentale realizzato fra il 1914 ed il 1923 su progetto degli architetti Ugo Giusti e Giulio Bernardini, impegn\u00f2 molto la manifattura e tanto che venne arricchito dall'apporto del pittore Galileo Chini, e dalla produzione delle Fornaci. Il Villino Chini risulta dunque usa sorta di campionario a cielo aperto della produzione della manifattura borghigiana.\nDalla met\u00e0 degli anni venti Augusto lavora presso la manifattura ceramica del padre \"Fornaci di San Lorenzo\" insieme al fratello maggiore Tito, sue creazioni sono infatti le piccole plastiche che ornano i vasi successivi alla produzione del 1920.\nAll'interno della manifattura ceramica riveste il ruolo di plasticatore e sar\u00e0 sua l'idea del \"Pax et Bonum\", targa francescana di cui fornisce il disegno per finanziare la produzione di opere per festeggiare il settimo centenario della morte di San Francesco nel Mugello. \nI Chini eseguirono sia il Tabernacolo con San Francesco, collocato di lato alla pieve di San Lorenzo, sia il Cenacolo del Terz\u2019Ordine Francescano della chiesa di San Carlo, la cui congregazione tiene tuttora vivo il ricordo del Santo.\nLa scultura nell'edicola di San Francesco si deve ad Augusto Chini, mentre Tito Chini decorer\u00e0 le parti pittoriche e ceramiche che circondano la scultura, con le figure del lupo e dell'agnello e il tutto contornato dagli stemmi delle pi\u00f9 importanti famiglie del luogo.\nQueste opere furono eseguite grazie al concorso di molte famiglie che acquistarono - al prezzo minimo del costo del materiale - una targa con l\u2019iscrizione \u201cPax et Bonum\u201d, realizzata dalla Manifattura Chini. Sopra i portali delle facciate di molte abitazioni di Borgo San Lorenzo sono ancora oggi visibili questi stemmi francescani. \nNel 1925 \u00e8 lui a dirigere la produzione destinata alla decorazione ceramica dei padiglioni dell'Esposizione Internazionale di Parigi. \n\u00c8 autore del decoro costituito da grandi palme stilizzate per il portale del Padiglione delle Colonie, dell'Esposizione di Anversa del 1930. \nDistrutta da un bombardamento aereo nel 1943, la fabbrica viene ricostruita nello stesso posto al termine della guerra e gestita da Augusto Chini fino al 1955 quando nell'assetto della ditta entra, come socio, il commerciante di ceramiche Franco Pecchioli che modifica la ragione sociale in \"Franco Pecchioli Ceramica\".\nAugusto Chini muore a Borgo San Lorenzo, nel 1998."}
{"id": "6060019", "revid": "3115", "url": "https://it.wikipedia.org/wiki?curid=6060019", "title": "Silviu Brucan", "text": "Membro di spicco del Partito Comunista Romeno \u00e8 stato un nomenclaturista, ideologo comunista e analista politico.\nI primi anni.\nNacque da una famiglia di origine ebraica. Il padre era un commerciante di tessuti che, a causa della grande depressione, perse il lavoro e dovette farsi assumere da una nuova impresa. Nello stesso periodo il giovanissimo Silviu Brucan inizi\u00f2 a dare ripetizioni ai figli di famiglie benestanti. Nelle sue memorie Brucan scrisse che il contrasto tra il mondo di lusso delle classi privilegiate e la miseria dei lavoratori, con il senso di ingiustizia sociale che ne derivava, lo influenz\u00f2 fortemente. Brucan frequent\u00f2 un istituto primario evangelico e, successivamente, il \"Collegio Nazionale Sf. Sava\" di Bucarest. Poich\u00e9 era di origine ebraica, la Guardia di Ferro gli imped\u00ec di iscriversi all'universit\u00e0, ma grazie alla collaborazione di alcuni amici riusc\u00ec ad assistere a lezioni di varie materie presso l'Universit\u00e0 di Bucarest.\nGiornalismo e militanza politica comunista.\nBrucan fu politicamente attratto dai settimanali della sinistra antifascista come \"\"St\u00e2nga\", \"Era Nou\u0103\" e \"Cuv\u00e2ntul Liber\". Gi\u00e0 a 18 anni inizi\u00f2 a frequentare circoli segreti comunisti in casa di intellettuali, conoscendo dirigenti come Alexandru Sahia e avvicinandosi alla letteratura marxista. Entr\u00f2 nel Partito Comunista Romeno all'et\u00e0 di 19 anni, accettando di nascondere in casa propria alcuni documenti del partito (i verbali di una riunione del Comintern tenutasi a Praga).\nNel 1935, il quotidiano di centrosinistra \"Diminea\u0163a\" era in competizione con il giornale della destra nazionalista \"\"Universul\". Con la finalit\u00e0 di eliminare il proprio concorrente, il proprietario di \"Universul\", Stelian Popescu, diede inizio ad una campagna antisemita contro i dirigenti di \"Diminea\u0163a\", la cui propriet\u00e0 era ebraica. Gruppi fascisti davano fuoco alle copie dei giornali di sinistra, mentre la giovent\u00f9 socialista organizzava ronde di sorveglianza per difendere i chioschi di giornali. Brucan prese parte a diversi di questi gruppi riportando, in uno scontro con i rivali, una grave lesione al capo.\nTra il 1935 e il 1936 lavor\u00f2 nella redazione della \"Gazeta de sear\u0103\" (si occupava din una rubrica di costume) e, allo stesso tempo, fu correttore di bozze per \"Adev\u0103rul Litera\". Si avvicin\u00f2 al leader della sezione giovanile del Partito Nazionale Contadino, Aurel Alicu, con il quale nel 1937 fond\u00f2 il settimanale \"Dacia nou\u0103\"\", sul quale scrivevano personalit\u00e0 di diverso orientamento politico. Fu direttore di redazione fino al 1938, quando il giornale fu chiuso dal governo di Octavian Goga.\nAlla fine del 1938, Brucan fu reclutato forzosamente dalla guardia di frontiera ed inviato nella Dobrugia meridionale, territorio contestato tra Romania e Bulgaria.\nDurante la seconda guerra mondiale, a causa dell'allineamento del paese alle potenze dell'Asse, si un\u00ec alla resistenza antifascista contro il governo di Ion Antonescu e visse in segreto nella soffitta di una casa del centrale quartiere Cotroceni a Bucarest. Tra il 1940 e il 1944 milit\u00f2 nell'organizzazione giovanile del PCR, divenendo poi membro effettivo e partecipando alle azioni del partito. Ricevette l'incarico di occuparsi della stampa clandestina, in particolare del giornale Sc\u00eenteia, compito in conseguenza del quale nel 1943 fu arrestato e liberato dopo due giorni. Il 23 agosto 1944, il governo di Antonescu fu rovesciato dal re Michele I di Romania e il paese pass\u00f2 agli Alleati. Il 30 agosto 1944 l'armata dell'Unione Sovietica entr\u00f2 a Bucarest. Superata la fase di clandestinit\u00e0, nel settembre 1944 fu nominato direttore di redazione del quotidiano Sc\u00eenteia, attraverso le cui pagine richiese la condanna a morte, tra gli altri, di Iuliu Maniu, Gheorghe I. Br\u0103tianu, Corneliu Coposu, Radu Gyr e Pamfil \u0218eicaru.\nSua moglie, Alexandra Sidorovici, tra il 1945 e il 1946 rappresent\u00f2 la pubblica accusa al \"Tribunale del Popolo\" (rumeno: \"Tribunalului Poporului\").\nBench\u00e9 avesse completato solamente gli studi liceali, tra il 1948 e il 1949 fu professore di giornalismo all'Universit\u00e0 di Bucarest.\nDurante gli anni della dittatura comunista fu ambasciatore negli Stati Uniti d'America nel 1955 e rappresentante all'ONU tra il 1959 e il 1962. Dal 1962, su proposta di Gheorghe Gheorghiu-Dej, fu a capo dell'ente di Radiotelevisione di stato, attivit\u00e0 dalla quale si dimise nel 1966.\nLa rottura con Ceau\u0219escu.\nDopo lo sciopero dei lavoratori di Bra\u0219ov (14-15 novembre 1987), critic\u00f2 pubblicamente la politica di conduzione del partito e dello stato da parte di Nicolae Ceau\u0219escu. Tali dichiarazioni furono ritrasmesse dalla BBC e dall'agenzia di stampa UPI. Messo sotto inchiesta dal regime, fu condannato agli arresti domiciliari. In ogni caso, con l'intervento dell'ambasciata americana e con l'aiuto del capo della Securitate di quel tempo, Iulian Vlad, gli fu permesso di partire per sei mesi per gli Stati Uniti, dove incontr\u00f2 funzionari del Dipartimento di Stato, dell'ufficio per l'est Europa e l'ex ambasciatore dell'URSS a Washington, Anatoli Dobrinin, che diede la possibilit\u00e0 di vedere Mihail Gorbaciov. L'incontro avvenne a Mosca nel novembre 1988. Al ritorno in Romania, nel marzo 1989 fu uno dei firmatari della Lettera dei Sei (rumeno: \"Scrisoarea celor \u0219ase\") dissidenti comunisti contro Nicolae Ceau\u0219escu. Ci\u00f2 gli cost\u00f2 nuovamente la reclusione agli arresti domiciliari nel quartiere D\u0103m\u0103roaia, nella parte nord di Bucarest.\nNella Romania postcomunista.\nDopo la rivoluzione romena del 1989 fu membro ed ideologo per quasi due mesi del Consiglio del Fronte di Salvezza Nazionale (CFSN), dal quale si dimise. In rottura con Ion Iliescu, reputato reo di condurre il paese su una via errata, gli fu attribuita la frase \u00abper abituarsi alla democrazia, i rumeni avranno bisogno di 20 anni\u00bb (rumeno: \u00ab\"Pentru a deprinde democra\u0163ia, rom\u00e2nii vor avea nevoie de 20 de ani\"\u00bb), profezia che gli valse l'appellativo di \"Oracolo di D\u0103m\u0103roaia\". Nel 1994 l'ex primo ministro Petre Roman sostenne, di fronte alla \"Commissione senatoriale per lo studio degli eventi del dicembre 1989\", che Silviu Brucan fu quello che insist\u00ec maggiormente per l'esecuzione dei coniugi Ceau\u0219escu.\nLasciata la militanza politica poi divenne analista politico e autore di numerosi testi sul comunismo dell'est Europa. Dal 1996 divent\u00f2 ospite fisso del programma televisivo di approfondimento politico \"Profezie sul passato\" (rumeno: \"Profe\u021bii despre trecut\") trasmesso da Pro TV. Nell'estate del 2006 collabor\u00f2 con l'Istituto PRO, partecipando a diversi seminari organizzati dalla squadra di analisti dell'istituto.\nCollegamenti esterni.\nArticoli biografici\nSilviu Brucan e la rivoluzione"}
{"id": "6060020", "revid": "1305772", "url": "https://it.wikipedia.org/wiki?curid=6060020", "title": "500cc Motomanager", "text": "500cc Motomanager (scritto anche \"cc.\" o \"c.c\") \u00e8 un videogioco manageriale di motociclismo, con alcune sequenze di guida, pubblicato nel 1991 per Amiga e Commodore 64 dalla Simulmondo. \u00c8 simile al precedente \"F.1 Manager\", dedicato invece all'automobilismo.\nEra prevista anche una versione per PC, ma non se ne hanno notizie.\nModalit\u00e0 di gioco.\nIl gioco riproduce il Motomondiale di Classe 500, con 16 circuiti, moto e piloti reali dei tempi della pubblicazione.\nUno oppure due giocatori gestiscono un pilota e una moto ciascuno, affrontando un solo Gran Premio oppure tutto il mondiale.\nL'interfaccia \u00e8 basata su icone.\nA inizio partita si ha una certa quantit\u00e0 di denaro e bisogna ingaggiare un pilota tra vari disponibili, con diverse caratteristiche tecniche (su Commodore 64 sono forza, abilit\u00e0, reazione, coraggio) e diversi costi. Quindi si seleziona la moto tra vari modelli disponibili, anch'essi caratterizzati da diversi parametri e costi.\nPrima di ogni gara si possono regolare le impostazioni meccaniche della moto (gomme, scala dei rapporti, sospensioni, olio nella miscela). Su Amiga \u00e8 possibile esaminare la pista in 3D con visuale dall'elicottero. Si possono collaudare le impostazioni nelle prove libere e infine passare alle qualificazioni. Questa \u00e8 l'unica parte dove il giocatore \u00e8 alla guida diretta della moto. La visuale della pista \u00e8 tridimensionale, in prima persona su Amiga e in terza persona su Commodore 64, e si tratta di un simulatore di guida con il controllo manuale delle marce. Nella modalit\u00e0 a due giocatori si gareggia uno alla volta.\nLa gara vera e propria invece viene corsa in automatico e mostrata attraverso animazioni in terza persona. Durante lo svolgimento, in tempo reale, il giocatore tramite delle icone pu\u00f2 controllare lo stato della moto e l'affaticamento del pilota e dargli direttive generali su velocit\u00e0 e aggressivit\u00e0 da tenere. Bisogna trovare un equilibrio tra guadagnare posizioni e il rischio di incidenti o guasti meccanici. Su Commodore 64 la modalit\u00e0 a due giocatori in gara \u00e8 in simultanea."}
{"id": "6060030", "revid": "1431409", "url": "https://it.wikipedia.org/wiki?curid=6060030", "title": "Chuck Cooper (attore)", "text": "Biografia.\nHa recitato in numerosi musical e ha vinto il Tony Award al miglior attore non protagonista in un musical per \"The Life\" nel 1997. Ha recitato a Broadway anche in \"Amen Corner\" (1983), \"Passion\" (1994), \"Chicago\" (2001), \"Caroline, or Change\" (2004), \"Lennon\" (2005), \"Finian's Rainbow\" (2009) e \"Amazing Grace\" (2015). \u00c8 apparso in altre produzioni di rilievo nell'Off Broadway e nel resto degli Stati Uniti, tra cui: \"The Tap Dance Kid\" (1985), \"Caroline, or Change\" (Off Broadway, 2004), \"Hair\" (Off Broadway, 2004), \"The Mikkado\" (New York, 2011), \"Annie get your gun\" (Encores! 2015) e \"West Side Story\" (New York, 2016).\nSposato in seconde nozze con Deborah Brevoort dal 2009, dal primo matrimonio con Tisa Farley ha avuto i figli Eddie, Alex e Lilli Cooper."}
{"id": "6060037", "revid": "6923", "url": "https://it.wikipedia.org/wiki?curid=6060037", "title": "Kenka Bancho", "text": " \u00e8 una serie di videogiochi picchiaduro. Il primo titolo omonimo \u00e8 stato pubblicato da Spike nel 2005 per PlayStation 2, seguito nel 2007 da . Nel 2008 viene prodotto \"\" per PlayStation Portable, distribuito in America Settentrionale da Atlus.\nIn seguito a \"Kenka Bancho Portable\" (2009), sono stati pubblicati altri tre titoli per la console portatile Sony: (2010), (2011) e (2012), quest'ultimo distribuito Spike Chunsoft. \u00e8 stato prodotto nel 2015 per Nintendo 3DS.\nIl primo videogioco per PlayStation Vita appartenente alla serie \u00e8 (2016). Al contrario degli altri titoli della serie, il gioco \u00e8 una visual novel con protagonista femminile."}
{"id": "6060042", "revid": "400518", "url": "https://it.wikipedia.org/wiki?curid=6060042", "title": "DLBCL", "text": ""}
{"id": "6060045", "revid": "124157045", "url": "https://it.wikipedia.org/wiki?curid=6060045", "title": "Wilson Jermaine Heredia", "text": "Biografia.\n\u00c8 noto soprattutto per aver interpretato Angel Dumott Schunard nel musical Premio Pulitzer di Jonathan Larson \"Rent\" nell'Off Broadway, a Broadway (1996), Londra (1998), nell'adattamento cinematografico (2005) e nel tour del decimo anniversario (2006). Per la sua performance nella parte ha vinto il Tony Award al miglior attore non protagonista in un musical, il Drama Desk Award al miglior attore non protagonista in un musical ed \u00e8 stato candidato al Laurence Olivier Award alla miglior performance in un ruolo non protagonista in un musical."}
{"id": "6060046", "revid": "767487", "url": "https://it.wikipedia.org/wiki?curid=6060046", "title": "Silence (film 2016)", "text": "Silence \u00e8 un film del 2016 diretto da Martin Scorsese.\nIl film, che segna il ritorno alla collaborazione con Scorsese dello sceneggiatore Jay Cocks, dopo \"L'et\u00e0 dell'innocenza\" e \"Gangs of New York\", \u00e8 tratto dal romanzo storico \"Silenzio\" del 1966 del giapponese Sh\u016bsaku End\u014d, che narra le persecuzioni subite dai cristiani in Giappone durante il periodo Tokugawa nel XVII secolo e la storia dei gesuiti realmente esistiti Crist\u00f3v\u00e3o Ferreira e Giuseppe Chiara, su cui Endo ha modellato il personaggio di Padre Rodrigues.\nNei panni di tre padri gesuiti appaiono Andrew Garfield, Adam Driver e Liam Neeson.\nDallo stesso soggetto Masahiro Shinoda trasse nel 1971 il film \"Chinmoku\" presentato l'anno successivo in concorso a Cannes.\nTrama.\nA Macao, nel 1633, i due giovani gesuiti portoghesi, Sebasti\u00e3o Rodrigues e Francisco Garupe, vengono a sapere, da padre Alessandro Valignano, che il loro confessore, Crist\u00f3v\u00e3o Ferreira, missionario in Giappone, dopo essere stato torturato, ha fatto apostasia e ha abbracciato lo stile di vita giapponese. I due non vogliono credere alla notizia e decidono di mettersi alla ricerca del loro padre spirituale.\nGrazie a una nave cinese i due riescono a sbarcare clandestinamente in Giappone, assieme alla loro guida locale, Kichijiro, un pescatore giapponese alcolizzato, trovato nel porto di Macao. Ad accoglierli, in un villaggio costiero, \u00e8 una nutrita comunit\u00e0 di contadini cristiani, costretta a praticare la loro fede in segreto, a causa delle persecuzioni. Rodrigues e Garupe iniziano, cos\u00ec, ad amministrare i sacramenti alla loro nuova comunit\u00e0 di fedeli e il primo si reca anche a portare conforto spirituale nella vicina isola di Got\u014d. In una confessione Rodrigues viene inoltre a sapere che Kichijiro era cristiano, ma che aveva rinnegato la sua fede per non essere arso vivo come tutta la sua famiglia.\nPoco dopo l'arrivo dei due gesuiti, tuttavia, si presentano al villaggio alcune autorit\u00e0 in cerca di cristiani. Per proteggere le guide spirituali, quattro contadini decidono di offrirsi come ostaggi. Tra questi c'\u00e8 anche Kichijiro, che, tuttavia, durante il rito dello yefumi accetta di sputare sopra un crocifisso, avendo cos\u00ec salva la vita. I restanti tre vengono invece crocifissi sulla scogliera e lasciati in balia della marea fino al decesso.\nRodrigues e Garupe decidono, quindi, di dividersi. Rodrigues ritorna a Got\u014d, dove trova il villaggio in cui aveva predicato distrutto. Dopo essersi avventurato nell'entroterra, ritrova Kichijiro, che il giorno successivo lo consegna alle autorit\u00e0 in cambio di una taglia. Nonostante ci\u00f2, il giovane si dimostra dispiaciuto e comunica al gesuita di essere stato costretto a denunciarlo e di non aver accettato il denaro della taglia.\nTenuto prigioniero assieme ad altri contadini cristiani, Rodrigues ha un colloquio con un interprete che rinfaccia ai gesuiti di non riuscire a comprendere la profondit\u00e0 della cultura giapponese e l'arroganza con cui vogliono, invece, imporre il loro credo. L'interprete conferma, inoltre, le notizie che il giovane aveva sentito a Macao su padre Ferreira.\nIl prete viene, successivamente, trasferito a Nagasaki, dove ha il primo colloquio con il temibile inquisitore Inoue Masahige (che si rivela essere un debole anziano) e altre autorit\u00e0, le quali cercano di far comprendere al giovane missionario che la dottrina cristiana non potr\u00e0 mai attecchire in Giappone. Rodrigues ribatte, tuttavia, sottolineando il carattere universale della Verit\u00e0 cristiana. Nei giorni successivi hanno luogo altri colloqui con l'inquisitore, volti a far cambiare idea al gesuita, che \u00e8 anche costretto ad assistere ad alcune esecuzioni di cristiani. In carcere incontra anche Kichijiro che, dopo essere stato assolto per i propri peccati, non esita nuovamente ad abiurare per essere libero.\nUn giorno Rodrigues viene anche condotto su una spiaggia, dove si sta preparando un'altra esecuzione di cristiani. Tra di essi scorge anche l'amico Garupe. L'interprete spiega al gesuita che, in realt\u00e0, tutti i prigionieri hanno gi\u00e0 rinnegato la loro fede, ma che verranno comunque giustiziati se Garupe non far\u00e0 altrettanto. Garupe, tuttavia, rifiuta e muore a sua volta mentre cerca di salvare una ragazza gettata in mare per essere affogata.\nCondotto in un tempio buddhista, Rodrigues incontra, finalmente, padre Ferreira. Alla vista del suo ex padre spirituale, conosciuto ora con il nome di Sawano Ch\u016ban, il giovane scoppia in lacrime.\nFerreira, cerca, dunque, di spiegare al giovane i motivi della sua apostasia: i giapponesi non potranno mai comprendere l'essenza effettiva del Dio cristiano. La cultura giapponese permette, inoltre di ritrovare la vera natura dell'uomo, e forse anche Dio stesso. L'ex sacerdote dichiara poi di essere impegnato nella stesura di un trattato di astronomia e di uno volto a enunciare gli errori della dottrina cattolica.\nRattristato e contrariato con Ferreira, Rodrigues si dichiara pronto ad affrontare il martirio. Udendo i pianti di alcuni cristiani torturati, nonostante avessero abiurato, e sollecitato nuovamente dallo stesso Ferreira, il missionario decide, tuttavia, di compiere lo yefumi per salvare le vite dei suppliziati. Nel compiere il gesto di apostasia, il giovane ode anche la voce di Cristo stesso che lo invita a calpestarlo per risparmiare i contadini.\nDopo l'apostasia anche Rodrigues abbraccia lo stile di vita giapponese, imparandone gli usi e costumi e sposando una donna locale. \u00c8 inoltre incaricato di esaminare i carichi delle navi olandesi che sbarcano a Nagasaki, per evitare che eventuali oggetti di devozione cristiana possano entrare nell'isola. In questo risulta pi\u00f9 scrupoloso e inflessibile dello stesso Ferreira, sulla cui abiura, per altro, in seguito sorger\u00e0 qualche dubbio, nel momento in cui un giorno lo stesso si rivolger\u00e0 a Dio chiamandolo \"Nostro Signore\" salvo poi rimangiarsi quanto sfuggitogli.\nUna voce narrante dichiara di avere visto in quell'occasione i primi preti cattolici che in Giappone hanno abiurato la loro fede.\nUn giorno Kichijiro, ora servo in casa di Rodrigues, chiede all'ex gesuita di poter ricevere l'assoluzione per i suoi peccati. Lui si rifiuta dicendo di non essere pi\u00f9 un prete e, dopo aver sempre sofferto per il silenzio di Dio, si rende conto che \u00e8 proprio attraverso il silenzio che Dio comunica con lui. Poco tempo dopo, viene trovato addosso a Kichijiro un ciondolo contenente un'icona e per questo viene condannato a morte. Rodrigues, di fronte a questo, non mostra alcun segno che possa far pensare ad un suo effettivo ritorno al cristianesimo.\nOrmai vecchio, l'ex gesuita muore e viene cremato come buddista, dentro una grande cesta rotonda, simile ad una botte. Pochi istanti prima che si dia fuoco alla pira funeraria, a sua moglie \u00e8 permesso di porre tra le mani del defunto un'offerta votiva per scacciare gli spiriti maligni. La moglie compie il gesto, ma nasconde tra le mani giunte un piccolo crocifisso, quel crocifisso che si rivela essere il dono ricevuto da un fedele martire di quel villaggio in cui Rodrigues giunse arrivato in Giappone per la prima volta. Rodrigues era forse rimasto intimamente cristiano.\nProduzione.\nDopo aver girato i precedenti due film ricorrendo alla cinepresa digitale, Martin Scorsese ha deciso che per \"Silence\" avrebbe utilizzato esclusivamente la pellicola 35 millimetri.\nInizialmente Martin Scorsese aveva scritturato Daniel Day-Lewis, Gael Garc\u00eda Bernal e Benicio del Toro, tuttavia hanno tutti abbandonato il progetto a causa dei ritardi continui nella lavorazione e sono stati sostituiti rispettivamente da Liam Neeson, Andrew Garfield e Adam Driver\nLe riprese si sono svolte interamente in Cina e a Taiwan, dal 30 gennaio al 15 maggio 2015.\nPromozione.\nIl primo trailer del film \u00e8 stato diffuso online il 23 novembre 2016.\nDistribuzione.\nL'anteprima del film si \u00e8 tenuta a fine novembre a Roma, davanti a un pubblico ristretto di 400 padri gesuiti con il benestare di padre James J. Martin, editore della rivista gesuita \"America\", che ha collaborato come consulente nella produzione del film e ha scelto personalmente la location italiana e la data. La rivista dei gesuiti \"La Civilt\u00e0 Cattolica\" il 9 dicembre successivo ha pubblicato in italiano e inglese un'ampia intervista di 22 pagine a Martin Scorsese, realizzata dal direttore Antonio Spadaro, nella quale il regista parla estesamente dell'ispirazione del suo film.\nNegli Stati Uniti il film ha avuto una distribuzione limitata a opera di Paramount Pictures a partire dal 23 dicembre 2016, per poi essere distribuito in tutto il paese nel gennaio 2017.\nIn Italia il film \u00e8 uscito nei cinema il 12 gennaio 2017, distribuito da 01 Distribution.\nAccoglienza.\nIncassi.\nCon un budget di 46 milioni di dollari, il film \u00e8 stato un fiasco: gli incassi mondiali sono stati di circa 23 milioni di dollari, di cui solo 7 milioni nel mercato nordamericano, rendendo la pellicola di minor successo commerciale di Martin Scorsese.\nCritica.\nIl titolo del film \"Silence\" riprende il problema teologico del non intervento di Dio di fronte alla presenza del male; ovvero, secondo \"MYmovies\", \u00abil sentirsi abbandonato da un Dio il cui silenzio \u00e8 talvolta assordante. Ognuna delle torture cui padre Rodrigues, l'io narrante della storia, verr\u00e0 sottoposto mette alla prova non solo la sua fede ma la sua visione del mondo, l'idea stessa che esista una verit\u00e0 assoluta valida per tutti, e la legittimit\u00e0 di imporla agli altri, esponendoli a pericolo di vita. Dopo averci fatto immedesimare nelle lodevoli intenzioni di Rodrigues, infatti, Scorsese ribalta pi\u00f9 e pi\u00f9 volte la prospettiva, mostrandoci come, dal punto di vista giapponese, l'attivit\u00e0 missionaria contenesse in s\u00e9 una volont\u00e0 colonizzatrice [...] In questo senso Scorsese costruisce un film binario e palindromo [...] che consente una doppia e opposta lettura della vicenda narrata\u00bb."}
{"id": "6060051", "revid": "329581", "url": "https://it.wikipedia.org/wiki?curid=6060051", "title": "Statua di Khasekhemui in scisto verde", "text": "La statua di Khasekhemui in scisto verde \u00e8 un'antica scultura egizia raffigurante il faraone Khasekhemui, che regn\u00f2 verosimilmente dal 2740 a.C. al 2705 a.C. o secondo altri, in presenza di molte incertezze, tra il 2875 a.C. e il 2790 a.C - durante l'arcaica II dinastia.\nDescrizione.\nFra i pi\u00f9 antichi esempi di statuaria egizia, e la pi\u00f9 antica statua regale, dimostra gi\u00e0 una grande maestria nella lavorazione della pietra dura. Appartiene a una coppia di statue posta dal faraone nel tempio di Ieracompoli, ove \u00e8 stata rinvenuta nel 1898 da James Edward Quibell.\nKhasekhemui \u00e8 assiso su un trono dall'aspetto semplice, indossa la corona bianca (\"khedyet\") dell'Alto Egitto e il mantello bianco della festa giubilare \"sed\", con la quale il Paese celebrava un ringiovanimento del sovrano a partire dal suo 30\u00ba anno di regno. La mano destra \u00e8 chiusa e poggia sulla coscia mentre la mano sinistra risiede sul cavo cubitale destro; entrambe impugnavano originariamente scettri oggi perduti. I piedi nudi poggiano su una pedana. L'intera porzione destra della testa e della corona \u00e8 andata perduta e il naso manca completamente, ma la parte rimanente lascia intuire l'abilit\u00e0 ritrattistica dell'esecutore, con gli occhi e gli angoli della bocca resi plasticamente.\nTutto intorno alla base della scultura compaiono inscritti numeri e simboli a indicare quanti nemici sottomise il re. Il loro numero ammonta a 47'209, cifra sicuramente iperbolica. La pratica di evocare grandi imprese tramite oggetti e monumenti votivi era diffusa gi\u00e0 nel Periodo predinastico dell'Egitto."}
{"id": "6060052", "revid": "41779", "url": "https://it.wikipedia.org/wiki?curid=6060052", "title": "ICAR", "text": ""}
{"id": "6060059", "revid": "76963", "url": "https://it.wikipedia.org/wiki?curid=6060059", "title": "Louis Baunard", "text": "Tesi.\nMonsignor Baunard fu oppositore della massoneria del giudaismo e il protestantesimo, che li rende responsabili dell'anticlericalismo."}
{"id": "6060076", "revid": "1543377", "url": "https://it.wikipedia.org/wiki?curid=6060076", "title": "Teorema di Lagrange (teoria dei numeri)", "text": "In teoria dei numeri, il teorema di Lagrange \u00e8 un enunciato che prende il nome da Joseph-Louis Lagrange su quanto frequentemente un polinomio sugli interi pu\u00f2 assumere valore uguale a un multiplo di un numero primo fissato. Pi\u00f9 precisamente, esso afferma che se formula_1 \u00e8 un numero primo e formula_2 \u00e8 un polinomio a coefficienti interi, allora:\nLe soluzioni sono \"incongruenti\" se non differiscono di un multiplo di formula_1. Se il modulo non \u00e8 primo, allora \u00e8 possibile che ci siano pi\u00f9 di \"grado di formula_3\" soluzioni.\nUna dimostrazione del teorema di Lagrange.\nLe due idee chiave sono le seguenti. Sia formula_9 il polinomio ottenuto da formula_3 prendendo i coefficienti formula_11. Ora (i) formula_12 \u00e8 divisibile per formula_1 se e solo se formula_14; (ii) formula_15 non ha pi\u00f9 radici del suo grado.\nPi\u00f9 rigorosamente, cominciamo ad osservare che formula_16 se e solo se ogni coefficiente di formula_3 \u00e8 divisibile per formula_1. Supponiamo che formula_19 non sia 0; il suo grado \u00e8, quindi, ben definito. \u00c8 facile vedere che formula_20. Per dimostrare (i), prima osserviamo che possiamo calcolare formula_15 o direttamente, cio\u00e8 inserendo (la classe residua di) formula_22 ed eseguendo operazioni aritmetiche in formula_23, o riducendo formula_24. Quindi formula_25 se e solo se formula_26, cio\u00e8 se e solo se formula_27 \u00e8 divisibile per formula_1. Per dimostrare (ii), osserviamo che formula_29 \u00e8 un campo, il che \u00e8 un fatto normale; una dimostrazione rapida consiste nell'osservare che, poich\u00e9 formula_1 \u00e8 primo, formula_29 \u00e8 un dominio d'integrit\u00e0 finito, quindi \u00e8 un campo. Un altro fatto normale \u00e8 che un polinomio non-nullo su un campo ha al massimo tante radici quanto il suo grado; ci\u00f2 segue dall'algoritmo di divisione.\nInfine, osserviamo che due soluzioni formula_32 sono incongruenti se e solo se formula_33. Mettendo tutto insieme: il numero di soluzioni incongruenti, per via di (i), \u00e8 lo stesso del numero di radici di formula_19, che, per via di (ii), \u00e8 al massimo formula_35, che \u00e8 al massimo formula_36."}
{"id": "6060078", "revid": "1568601", "url": "https://it.wikipedia.org/wiki?curid=6060078", "title": "Monti Caraballo", "text": "I monti Caraballo (in spagnolo \"Monte Caraballo\" o \"Sierra de Caraballo\") sono una catena montuosa delle Filippine. Si trovano nella parte centro-settentrionale di Luzon e comprendono parte delle province di Nueva Vizcaya e Quirino. Essi costituiscono il nodo orografico centrale dell'isola e raggiungono un'altezza di circa 1680 metri sul livello del mare.\nI monti Caraballo formano lo spartiacque tra i bacini dei fiumi Cagayan e Pampanga, i cui principali rami sorgentizi si trovano proprio su queste montagne. Nella parte meridionale della catena montuosa vi \u00e8 uno dei pi\u00f9 grandi bacini artificiali delle Filippine, quello della diga di Pantabangan. I monti Caraballo sono per lo pi\u00f9 ricoperti da foreste molto fitte e sono scarsamente popolati.\nLa parte nord-occidentale della catena montuosa \u00e8 attraversata dall'autostrada panfilippina, ma la zona \u00e8 molto remota. All'interno del parco nazionale di Bangan Hill, nella parte settentrionale di queste montagne, si effettua ogni anno un pellegrinaggio della Croce."}
{"id": "6060080", "revid": "124123", "url": "https://it.wikipedia.org/wiki?curid=6060080", "title": "Michelle Wie", "text": "Carriera.\nAll'et\u00e0 di 10 anni \u00e8 stata la pi\u00f9 giovane golfista a qualificarsi per un campionato amatoriale USGA. \u00c8 stata inoltre la pi\u00f9 giovane vincitrice dello U.S. Women's Amateur Public Links e la pi\u00f9 giovane a qualificarsi ad un evento del LPGA Tour.\nPassa al professionismo nel 2005, poco prima del suo sedicesimo compleanno, accompagnata da un grande numero di attese e sponsorizzazioni. Vince il suo primo \"major\" nel 2014, allo U.S. Women's Open."}
{"id": "6060081", "revid": "945903", "url": "https://it.wikipedia.org/wiki?curid=6060081", "title": "Suite per una donna assolutamente relativa", "text": "Suite per una donna assolutamente relativa \u00e8 un album del gruppo musicale italiano Dik Dik, pubblicato dall'etichetta discografica Ricordi nel 1972.\nL'album \u00e8 prodotto da Maurizio Vandelli. I testi dei brani sono interamente composti da Herbert Pagani, le musiche da Mario Totaro.\nLe 10 tracce, esclusa la breve \"Suite relativa\", hanno una durata insolita per la band: oltre 4 minuti."}
{"id": "6060083", "revid": "135224", "url": "https://it.wikipedia.org/wiki?curid=6060083", "title": "Berdan (fucile)", "text": "Berdan \u00e8 stato un fucile a otturatore girevole-scorrevole (\"bolt action\") utilizzato dall'Esercito Imperiale Russo dal 1878 alla prima guerra mondiale, quando alcune truppe di rincalzo giunsero al fronte con questi fucili bench\u00e9 il pi\u00f9 moderno Mosin-Nagant l'avesse gi\u00e0 soppiantato da tempo."}
{"id": "6060086", "revid": "124524781", "url": "https://it.wikipedia.org/wiki?curid=6060086", "title": "George Tooker", "text": "Le sue opere sono associate al realismo magico, al realismo sociale, al fotorealismo e al surrealismo. I suoi soggetti sono rappresentati naturalmente come in una fotografia, ma le immagini si caratterizzano per la presenza di toni piatti, un punto di vista ambiguo e contrapposizioni allucinanti per suggerire una realt\u00e0 immaginata o sognata.\nNel 1968 venne eletto alla National Academy of Design, e fu altres\u00ec membro dell'American Academy of Arts and Letters. Nel 2007 fu uno dei nove artisti a venire premiato con la National Medal of Arts.\nBiografia.\nTooker fu cresciuto da suo padre, George Tooker Clair, cittadino statunitense di origine anglo-francese, e da sua madre, Angela Montejo Roura, di origine inglese e ispano-cubana. Trascorse i primi sei anni della propria vita a Brooklyn, prima di trasferirsi a Bellport, sempre nello Stato di New York. Ricevette lezioni d'arte sin da bambino e trascorse gran parte della sua giovinezza presso il Fogg Art Museum. Si laure\u00f2 nel 1942 presso l'Universit\u00e0 di Harvard, tentando successivamente senza successo di arruolarsi presso il Corpo dei marines, dai quali fu scartato per motivi di salute.\nTrascorse la fine degli anni quaranta e i primi anni cinquanta a Brooklyn. Insieme al suo compagno, il pittore William Christopher, inizi\u00f2 successivamente a costruire una casa ad Hartland, nel Vermont, dove la coppia si trasfer\u00ec nel 1960. Fu coinvolto nel movimento per i diritti civili negli anni sessanta, partecipando anche ad una delle tre marce da Selma a Montgomery nel 1965.\nInsegn\u00f2 alla Art Students League of New York di New York dal 1965 al 1968, trascorrendo invece i periodi estivi presso Malaga, in Spagna. Si convert\u00ec al cattolicesimo pochi anni dopo la morte del compagno. Mor\u00ec all'et\u00e0 di novanta anni nella sua casa di Hartland, a causa di un'insufficienza renale."}
{"id": "6060087", "revid": "729019", "url": "https://it.wikipedia.org/wiki?curid=6060087", "title": "Vojska Crne Gore", "text": "Le Forze Armate del Montenegro ( in montenegrino: Vojska Crne Gore), si compongono di questi rami:\nLe forze armate sono composte da soli professionisti: il servizio di leva \u00e8 stato abolito nel 2006.\nLe forze armate sono pienamente indipendenti dal 2006, anno della dissoluzione della repubblica di Serbia e Montenegro, dopo quasi un secolo dalla perdita dell'indipendenza del Montenegro, il cui territorio durante e dopo la prima guerra mondiale appartenne per lo pi\u00f9 a regni sovranazionali e dalla fine della seconda guerra mondiale alla Repubblica di Jugoslavia e alla Repubblica di Serbia e Montenegro.\nNel giugno 2017 il Montenegro \u00e8 entrato a far parte della NATO come suo ventinovesimo membro.\nStoria.\nL'esercito entr\u00f2 in servizio dopo la scacciata dei turchi ottomani ed \u00e8 restato tale fino al 1916, quando il suo esercito si arrese agli Imperi Centrali e venne di conseguenza annesso alle Province Unite Austro-Tedesche dei Balcani.\nNel 1919 si un\u00ec al Regno dei Serbi, dei Croati e degli Sloveni con un referendum; questo cancell\u00f2 completamente la posizione dell'esercito che venne riarmato con fucili Berdan e gli vennero tolti i .\nI montenegrini non reagirono e fino al 2006 rimasero armati con i pezzi di rincalzo dell'esercito serbo-jugoslavo.\nLe Forze Armate del Montenegro prima del 1918.\nLa vittoria nella guerra del 1876-78 garant\u00ec al Principato del Montenegro non solo l'annessione di citt\u00e0 e regioni a nord (fino al fiume Tara) ma anche la conquista di uno sbocco sul mar Adriatico con il porto di Dulcigno.\nDal 1880 le autorit\u00e0 militari diedero il via ad una serie di riforme delle strutture dell'esercito. Ogni \"kapetanija\" (municipalit\u00e0) fu incaricato di costituire un proprio battaglione di riservisti. Sorsero complessivamente 42 battaglioni di riservisti.\nNel 1882 un gruppo di 14 ufficiali venne inviato nelle scuole militari in Italia e in Russia per formarsi secondo gli standard moderni. Dieci di questi graduati completarono il loro percorso formativo e, una volta rientrati in patria per tenere loro stessi dei corsi, divennero i primi graduati formati della storia dell'esercito montenegrino.\nNel corso della prima guerra mondiale, durante la quale furono mobilitati 50.000 soldati montenegrini, il Comandante in Capo era il re Nicola I del Montenegro mentre il Capo di Stato Maggiore era il generale Bo\u017eidar Jankovi\u0107. L'esercito montenegrino era formato dalle seguenti unit\u00e0:\nLa Divisione di Pljevlja era comandata dal brigadiere Luka Gojni\u0107. La divisione era formata da 10 battaglioni, circa 6.000 uomini. Pattugliava la regione ad est di Pljevlja.\nIl Distaccamento dell'Erzegovina era comandato dal \"serdar\" Janko Vukoti\u0107 ed era composto da 15 battaglioni, circa 15.000 uomini. Pattugliava le regioni al confine con l'Erzegovina.\nIl distaccamento Lov\u0107en era comandato da Mitar Martinovi\u0107 ed era composto da 18 battaglioni, circa 18.000 soldati. Era stanziato da difesa della capitale Cettigne e delle regioni centrali.\nIl distaccamento \"Vecchia Serbia\" era comandato dal brigadiere Radomir Ve\u0161ovi\u0107 ed era formato da 13 battaglioni, circa 6.000 uomini. Pattugliava la frontiera albanese.\nUniformi.\nMolti soldati dell'esercito montenegrino erano sprovvisti di una regolare uniforme. Semplicemente, al momento della mobilitazione, venivano equipaggiati con un fucile ed un distintivo da apporre sul cappello a seconda del grado. Gli ufficiali e i soldati della riserva indossavano il costume nazionale.\nGradi e distintivi.\nErano coscritti tutti i Montenegrini compresi tra i 18 ed i 25 anni. "}
{"id": "6060096", "revid": "228587", "url": "https://it.wikipedia.org/wiki?curid=6060096", "title": "Il signore dei gatti", "text": "Il signore dei gatti \u00e8 il quarto e ultimo album del cantautore italiano Mauro Pelosi, pubblicato dall'etichetta discografica Polydor nel 1979.\nL'album \u00e8 prodotto, composto e arrangiato dallo stesso interprete.\nDal disco viene tratto il singolo \"Al passo del lupo/La voglia di...\"."}
{"id": "6060097", "revid": "968255", "url": "https://it.wikipedia.org/wiki?curid=6060097", "title": "Guerra Polacco-Svedese (1617-1618)", "text": ""}
{"id": "6060100", "revid": "600229", "url": "https://it.wikipedia.org/wiki?curid=6060100", "title": "Discenti", "text": ""}
{"id": "6060101", "revid": "1934238", "url": "https://it.wikipedia.org/wiki?curid=6060101", "title": "Famiglia Rockefeller", "text": "La famiglia Rockefeller \u00e8 una famiglia industriale, politica e di banchieri che ha creato una delle pi\u00f9 grandi fortune nella storia mondiale degli affari del petrolio durante la fine del XIX e l'inizio del XX secolo, con John Davison Rockefeller e suo fratello William Rockefeller in primo luogo attraverso la Standard Oil. La famiglia \u00e8 anche nota per la sua lunga associazione e controllo della Chase Manhattan Bank. Sono considerati una delle famiglie pi\u00f9 potenti, se non la famiglia pi\u00f9 potente, nella storia degli Stati Uniti d'America.\nContesto familiare.\nLa famiglia Rockefeller vede le sue origini nella citt\u00e0 di Neuwied, nella Renania-Palatinato, in Germania, agli inizi del XVII secolo. I suoi membri si trasferirono nel Nuovo Mondo agli inizi del XVIII secolo, mentre, attraverso Eliza Davison, con origini familiari del Middlesex County, New Jersey, John D. Rockefeller e William Rockefeller Jr. e i loro discendenti hanno anche origini scozzesi ed irlandesi.\nIl ramo americano della famiglia discende da Johann Peter Rockefeller, che migr\u00f2 dalla Renania a Filadelfia, nella provincia di Pennsylvania, intorno al 1723. In America divenne un proprietario terriero e di piantagioni a Somerville e a Amwell, nel New Jersey.\nUno dei membri fondatori della famiglia Rockefeller fu l'imprenditore William Rockefeller Sr., nato a Granger (nello Stato di New York) da un protestante: egli ebbe sei figli dalla sua prima moglie Eliza Davison, i pi\u00f9 importanti dei quali furono i magnati del petrolio John D. Rockefeller e William Rockefeller, co-fondatori della Standard Oil. John D. Rockefeller (conosciuto come \"Senior\", in opposizione a suo figlio John D. Rockefeller Jr., conosciuto come \"Junior\") fu un devoto battista del nord e support\u00f2 molti istituti religiosi.\nPatrimonio familiare.\nIl patrimonio dell'intera famiglia, tutti i loro beni, gli investimenti e il patrimonio dei suoi singoli membri non \u00e8 mai stato precisamente conosciuto. Il contenuto degli archivi familiari riguardante il patrimonio netto della famiglia e dei suoi membri non \u00e8 accessibile ai ricercatori.\nFin dai suoi inizi, il patrimonio della famiglia, \u00e8 stato sotto il completo controllo degli uomini della dinastia, attraverso l'ufficio familiare. Nonostante la presenza di mogli determinate che hanno avuto influenza sulle decisioni dei loro mariti, quali la cruciale figura femminile di Abby Aldrich Rockefeller, moglie di John D. Rockefeller Jr. esse ricevettero solo dei compensi in denaro e non gli venne data nessuna responsabilit\u00e0, neppure parziale, della fortuna familiare.\nBuona parte del patrimonio \u00e8 stato segregato nell'importante trust familiare del 1934 (che include la parte pi\u00f9 consistente della fortuna e continua a maturare alla morte della quarta generazione) e nel trust del 1952 entrambi amministrati da Chase Bank, successore di Chase Manhattan Bank. I trust consistono in azioni delle societ\u00e0 che hanno succeduto la Standard Oil, altri investimenti diversificati, nonch\u00e9 le notevoli propriet\u00e0 immobiliari della famiglia. Sono amministrati da un comitato che supervisiona la fortuna familiare.\nLa gestione della loro fortuna si basa oggi su manager professionisti che supervisionano la holding principale, la \"Rockefeller Financial Services\", che controlla tutti gli investimenti della famiglia, ora che il Rockefeller Center non \u00e8 pi\u00f9 posseduto dalla famiglia. L'attuale presidente \u00e8 David Rockefeller Jr.\nNel 1992 aveva 5 divisioni principali:\nPropriet\u00e0 immobiliari e istituzioni.\nLa famiglia \u00e8 stata fortemente impegnata in numerosi progetti di costruzione immobiliare negli Stati Uniti nel XX secolo. I principali tra di essi sono:\nResidenze familiari.\nDurante pi\u00f9 generazioni, i membri della famiglia hanno abitato in prestigiose case storiche, in totale, 81 residenze dei Rockefeller sono sul National Register of Historic Places. Le pi\u00f9 importanti residenze familiari, senza includere tutte le case possedute dai cinque fratelli, sono: \nPolitica.\nBanchiere e filantropo di rilievo, David Rockefeller Sr. fu il patriarca della famiglia fino alla sua morte nel 2017. Nel 1960, quando suo fratello Nelson Rockefeller era governatore di New York, David Sr. fece pressione con successo per abrogare una legge dello stato di New York che impediva alla Chase Manhattan Bank di operare al di fuori della citt\u00e0. Il presidente Richard M. Nixon offri per due volte a David Sr. il posto di segretario del Tesoro, ma rifiut\u00f2 in entrambi le occasioni. Nel 1979, us\u00f2 le sue importanti conoscenze per portare negli Stati Uniti Mohammad Reza, Shah dell'Iran, che era stato detronizzato durante la Rivoluzione Iraniana ed era in cattive condizioni di salute per ricevere cure medicali. Nel 1998 \u00e8 stato premiato con la Presidential Medal of Freedom dal presidente Bill Clinton per il suo lavoro nell'International Executive Service Corps."}
{"id": "6060105", "revid": "767487", "url": "https://it.wikipedia.org/wiki?curid=6060105", "title": "Scuola di musica", "text": "Una scuola di musica \u00e8 un'istituzione destinata all'educazione e all'istruzione di studenti nelle discipline musicali, quali studio di uno strumento musicale, direzione d'orchestra, canto, composizione, storia della musica e altre materie attinenti alla musicologia o alla prassi esecutiva. In tutto il mondo le scuole di musica assumono diverse denominazioni, fra cui \"conservatorio\", \"accademia di musica\", \"universit\u00e0 di musica\", \"istituto superiore di musica\", \"liceo musicale\" e \"istituto musicale\". Per una lista delle principali scuole nel mondo, si veda Lista di scuole di musica."}
{"id": "6060130", "revid": "762947", "url": "https://it.wikipedia.org/wiki?curid=6060130", "title": "Lista di scuole di musica", "text": "Lista delle principali scuole di musica nel mondo, ordinate per nazione.\nIstituti superiori di studi musicali e altri enti.\nElenco degli Istituti superiori di studi musicali:"}
{"id": "6060131", "revid": "1402222", "url": "https://it.wikipedia.org/wiki?curid=6060131", "title": "Corneliu Coposu", "text": "Laureato in giurisprudenza, giornalista e uomo di fiducia del leader del Partito Nazionale Contadino Iuliu Maniu, Coposu fu membro del Partito Nazionale Contadino (PN\u021a - romeno: \"Partidul Na\u021bional \u021a\u0103r\u0103nesc\") fino alla sua interdizione da parte delle autorit\u00e0 comuniste nel 1947. Dopo la messa al bando del partito fu arrestato e detenuto per 17 anni, durante la fase stalinista del regime comunista in Romania.\nLeader dell'opposizione della Romania postcomunista, dopo la rivoluzione romena del 1989 rifond\u00f2 ufficialmente il PN\u021a con il nome di Partito Nazionale Contadino Cristiano Democratico (PN\u021aCD) (romeno: \"Partidul Na\u021bional \u021a\u0103r\u0103nesc Cre\u0219tin Democrat\") e ne fu presidente tra il 1990 e il 1995. Nel 1991 fu promotore della coalizione politica Convenzione Democratica Romena (CDR) (romeno: \"Conven\u021bia Democrat\u0103 Rom\u00e2n\u0103\") e ne fu il primo presidente, sostenendo la candidatura alla presidenza della repubblica di Emil Constantinescu nel 1992. Coposu fu eletto Senatore nel 1992, mantenendo l'incarico fino alla morte.\nFamiglia e infanzia.\nCorneliu Coposu nacque il 20 maggio 1914 a Bobota. Il padre, Valentin Coposu, era prete della Chiesa greco-cattolica rumena a Bobota, membro del concistoro, arcidiacono e, dal 1929, decano del distretto di \u0218am\u0219ud, nonch\u00e9 dottore in teologia, specialista in lingua aramaica, amico e collaboratore di Iuliu Maniu. In qualit\u00e0 di parroco, durante la prima guerra mondiale, Valentin Coposu fu inviato dall'esercito austro-ungarico al fronte in Galizia (Europa centrale). Il primo dicembre 1918 fu delegato per Bobota all'assemblea di Alba Iulia, che sanc\u00ec l'annessione della Transilvania alla Romania al termine della prima guerra mondiale. Valentin Coposu mor\u00ec nel 1941, mentre era prete a Co\u0219lariu, vicino Blaj, dove si era rifugiato dopo il Secondo arbitrato di Vienna del 1940, poich\u00e9 considerato poco gradito da parte della comunit\u00e0 ungherese e reputato colpevole di aver parteggiato contro questa.\nIl nonno paterno si chiamava Grigore Coposu, prete e amico di Gheorghe Pop de B\u0103se\u0219ti (presidente dal 1903 al 1919 del Partito Nazionale Rumeno della Transilvania). Per tale motivo durante le elezioni del 1906 sub\u00ec le violenze delle autorit\u00e0 ungheresi. La madre era figlia del decano Iulian Anceanu, parroco e decano di Surduc, discendente da una famiglia nobile imparentata con l'ex primo ministro Alexandru Vaida-Voevod.\nIl 15 settembre 1919, all'et\u00e0 di 5 anni, Corneliu Coposu fu iscritto alla scuola di confessione rumena unita di Bobota, che termin\u00f2 il 28 marzo 1923. Frequent\u00f2 il Liceo Sf\u00e2ntul Vasile cel Mare di Blaj e a 16 anni si iscrisse alla facolt\u00e0 di Diritto e scienze di stato dell'Universit\u00e0 di Cluj. Dopo la laurea, nel 1934, frequent\u00f2 un corso di dottorato, conseguito dopo 3 anni. Nello stesso periodo divenne un campione di sollevamento pesi nel club sportivo universitario. Nel 1933 fond\u00f2 la sezione locale di Cluj del Partito Nazionale Contadino (PN\u021a) e, nel 1935, fu eletto presidente dell'Unione degli Studenti Democratici dell'Universit\u00e0 di Cluj e della Giovent\u00f9 Nazionale Contadina.\nGiovent\u00f9.\nUna delle dimensioni fondamentali delle attivit\u00e0 intellettuali e politiche di Coposu fu relativa all'attivit\u00e0 giornalistica. Nei primi anni di professione (1935-1940) fu legato al quotidiano vicino al PN\u021a di Cluj \"La Nuova Romania\" (rumeno: \"Rom\u00e2nia Nou\u0103\"), diretto da Zaharia Boil\u0103. Dopo la cessione della zona della zona nord-ovest della Transilvania all'Ungheria di Mikl\u00f3s Horthy, Coposu si ritir\u00f2 a Bucarest, rivestendo il ruolo di collaboratore del giornale dei rifugiati transilvani.\nNel 1937, nell'ambito del \"processo Skoda\" nel quale Romulus Boil\u0103 fu accusato di corruzione nella gestione di un contratto relativo ad una vendita di armamenti, Coposu fu accusato di essere in possesso di documenti riservati. Come da successive dichiarazioni di Coposu, questi provavano che il re Carlo II di Romania aveva esplicitamente richiesto che nel processo fosse coinvolto Iuliu Maniu, come conseguenza delle critiche di quest'ultimo sulla relazione clandestina fra il re ed Elena Lupescu. Coposu fu condannato a tre mesi ed un giorno di carcere. La pena fu scontata in condizioni speciali: biancheria personale, cibo da ristorante, cameriere privato e porta della cella non chiusa a chiave. Nello stesso periodo in carcere conobbe l'attivista Ana Pauker, detenuta per le sue attivit\u00e0 illegati condotte per conto del Partito Comunista Rumeno.\nIl 17 novembre 1937 venne riformato dall'esercito per ragioni mediche. Nel rapporto del 33\u00ba reggimento artiglieria, Coposu risultava obeso e con disturbi funzionali.\nInizio della carriera politica.\nCorneliu Coposu inizi\u00f2 la sua carriera al fianco del leader del PN\u021a e amico di famiglia Iuliu Maniu. Nel 1937 divent\u00f2 il presidente della sezione del PN\u021a del Distretto di S\u0103laj e poi venne eletto segretario generale aggiunto del PN\u021a. Al fianco di Maniu, Coposu aveva imparato a condurre il partito in condizioni difficili, prima sotto la dittatura di Carlo II e poi sotto il regime reazionista di destra di Ion Antonescu. Assist\u00e9 agli scontri e alle negoziazioni tra Maniu e il monarca, ai patti politici conclusi tra il PN\u021a e i partiti di opposizione per limitare gli effetti della dittatura personale del re, al colpo di stato ai danni di Antonescu da parte di Michele I del 23 agosto 1944 e all'emergere del PCR.\nSotto il regime comunista.\nDopo il 1945 Coposu entr\u00f2 nel mirino degli attivisti comunisti, che contro di lui avevano condotto una battaglia propagandistica e contribuito alla sua persecuzione da parte delle autorit\u00e0 del regime. Il direttore di Sc\u00eenteia, Silviu Brucan, ad esempio, aveva richiesto la sua condanna a morte di fronte al tribunale militare.\nIl 14 luglio 1947 fu arrestato con l'intero gruppo dirigente del PN\u021a, nell'ambito della cosiddetta \"messa in scena di T\u0103m\u0103d\u0103u\" (una finta possibilit\u00e0 di fuga all'estero architettata dal PCR e finalizzata ad arrestare gli esponenti del PN\u021a, tra i quali anche Ion Diaconescu e Iuliu Maniu). Fu tenuto in custodia cautelare fino al 1956 senza essere processato. In quell'anno venne celebrato un processo per alto tradimento della classe lavoratrice e per crimini contro le riforme sociali. Fu condannato ai lavori forzati a vita e messo in carcere in regime di isolamento fino al 1962. In 17 anni fu tradotto da un carcere ad un altro (al Ministero degli Interni, al carcere Malmaison di Calea Plevnei a Bucarest, al penitenziario di Pite\u0219ti, al penitenziario V\u0103c\u0103re\u0219ti a Bucarest, al penitenziario di Craiova, al penitenziario di Jilava, al penitenziario di Bragadiru (Ilfov), al campo di lavoro di Ghencea a Bucarest, a Ocnele Mari, a Costanza, Aiud, R\u00e2mnicu S\u0103rat e altri).\nFu liberato il 9 luglio 1962 dal carcere di R\u00e2mnicu S\u0103rat, per poi essere trasferito per due anni con obbligo di domicilio nel comune di Rubla, nel Distretto di Br\u0103ila insieme a Ion Diaconescu, Ion Huiu e Virgil Solomon. Allo stesso modo, la moglie, Arlette Coposu, fu rinchiusa in diversi penitenziari, prima di morire di cancro il 27 dicembre 1965.\nNell'aprile 1964 venne rimesso in libert\u00e0, al termine di 17 anni di detenzione. Fu assunto come operaio non qualificato presso una fabbrica di parti meccaniche a Bucarest. Il leader comunista Gheorghe Gheorghiu-Dej, che lo aveva conosciuto prima del regime, tuttavia, gli aveva proposto un incarico di avvocato nel Consiglio di Stato, invito neanche preso in considerazione da Coposu. Tra il 1964 e il 1989 fu quasi costantemente sorvegliato dalla polizia politica comunista, la Securitate. A tal riguardo il dossier riguardante la sua posizione era composto da 38 volumi e 17.000 pagine.\nNegli anni novanta, nel quadro del dibattito sul numero delle vittime del regime tra il 1947 e il 1964, Coposu rifer\u00ec di circa 282.000 arresti e 190.000 morti in carcere.\nPeriodo postcomunista.\nGi\u00e0 nel 1987, Coposu riusc\u00ec ad eludere la vigilanza della Securitate e ad informare i leader dei partiti democristiani occidentali dell'esistenza di un nucleo clandestino che si assumeva il ruolo di continuatore del PN\u021a in Romania. In seguito alla rivoluzione del 1989, Coposu rifond\u00f2 il partito, con autorizzazione del Tribunale di Bucarest dell'8 gennaio 1990, con il nuovo nome di Partito Nazionale Contadino Cristiano Democratico (PN\u021aCD), con l'aggettivo \"cristiano\" che rimarcava l'affiliazione all'Internazionale Democratica Cristiana. Coposu ne fu presidente dal 1990 al 1995.\nNella Romania postrevoluzionaria Coposu assunse un ruolo di primo piano nell'organizzazione delle proteste contro il potere egemonico del nuovo presidente della repubblica Ion Iliescu e del suo partito, il Fronte di Salvezza Nazionale, che furono collegate al fenomeno delle mineriade, autentiche incursioni armate da parte dei minatori finalizzate a reprimere le proteste.\nDa leader dell'opposizione, il 26 novembre 1991 support\u00f2 la nascita della coalizione di centro-destra Convenzione Democratica Romena (CDR) (rumeno: \"Conven\u021bia Democrat\u0103 Rom\u00e2n\u0103\"), collettore politico che comprendeva i membri di 14 fra partiti e piattaforme civiche (il PN\u021aCD, il Partito Nazionale Liberale, il Partito Social Democratico Romeno, l'Unione Democratica Magiara di Romania, il Partito dell'Alleanza Civica, il Partito dell'Unit\u00e0 Democratica, l'Unione Democratica Cristiana, l'Associazione degli ex Detenuti Politici della Romania, Alleanza Civica, il Sindacato \"Fratellanza\", l'Unione Mondiale dei Rumeni Liberi, Solidariet\u00e0 Universitaria, l'associazione \"Romania Futura\"). Primo presidente fu eletto Corneliu Coposu. Alle Elezioni presidenziali in Romania del 1992 il partito sostenne la candidatura di Emil Constantinescu che, per\u00f2, fu sconfitto da Ion Iliescu.\nNel maggio 1995 Coposu fu nominato Ufficiale della Legion d'onore, titolo onorifico conferito dalla Repubblica Francese. Il 6 ottobre 1995 ebbe luogo presso la sede della Casa degli Uomini di Scienza di Bucarest la cerimonia di conferimento dell'onorificenza da parte dell'Ambasciata di Francia.\nMor\u00ec nel novembre 1995. \u00c8 sepolto al Cimitero di Bellu di Bucarest.\nEredit\u00e0.\nAlla morte la guida del PN\u021aCD fu presa da Ion Diaconescu, mentre Emil Constantinescu fu eletto presidente della CDR.\nNel 1996 in Pia\u021ba Revolu\u021biei a Bucarest fu posto un busto in memoria di Corneliu Coposu, realizzato dallo scultore Mihai Buculei. Si trovava simbolicamente di fronte al monumento a Iuliu Maniu.\nNel 2014 fu celebrato il centenario della nascita di Corneliu Coposu. La \"Fondazione Corneliu Coposu\" (coordinata dalle sorelle di lui, Flavia B\u0103lescu e Rodica Coposu, e dagli studiosi Cristian Fulger e Ionu\u021b Gherasim) organizz\u00f2 nel corso dell'anno una serie di attivit\u00e0 commemorative e di pubblicazioni di diversi volumi, tra questi:\nCollegamenti esterni.\nArticoli biografici"}
{"id": "6060134", "revid": "71433", "url": "https://it.wikipedia.org/wiki?curid=6060134", "title": "L'ornitologo", "text": ""}
{"id": "6060135", "revid": "1214201", "url": "https://it.wikipedia.org/wiki?curid=6060135", "title": "Antonio \u010colak", "text": "Caratteristiche tecniche.\nGioca nel ruolo di centravanti.\nCarriera.\nClub.\nEsordisce in Bundesliga con la divisa del , scendendo in campo 6 volte nella massima serie tedesca. Nella stagione 2014-2015 i tedeschi lo girano in prestito al Lechia Danzica, club della prima categoria polacca: l'attaccante croato mette a segno 10 reti in 30 giornate tra campionato e play-off, andando a segno con una doppietta contro il Gornik Zabrze (2-2) e decidendo le sfide casalinghe contro Belchatow (1-0) e Gornik Zabrze (1-0). L' spende \u20ac 500.000 per il suo acquisto e decide di mandarlo a farsi le ossa in seconda divisione: al , \u010colak raccoglie un magro bottino, segnando 5 reti in 22 apparizioni e una doppietta in trasferta contro il (1-4).\nIl 25 luglio 2016 \u00e8 ceduto al in prestito oneroso per \u20ac 150.000: alla prima uscita stagionale ufficiale, nell'incontro di DFB-Pokal contro i dilettanti del Bremer, il croato realizza una tripletta nel 7-0 finale.\nNel 2018 si trasferisce a Fiume tra le file del con il quale in due stagioni disputa due finali di Coppa di Croazia, vincendole entrambe.\nEletto capocannoniere nella seconda e ultima stagione della sua avventura \"fiumana\" nel settembre 2020 si trasferisce nel .\nIl 1\u00ba novembre 2020 segna su rigore la sua prima rete nella squadra greca, in occasione della partita in trasferta contro il . Dopo le prime tre partite, disputate da titolare, lo spazio concessogli dal tecnico Pablo Garc\u00eda al punto tale da essere inizialmente utilizzato da subentrante per poi non essere schierato neppure a partita in corso.\nIl 6 marzo 2021 viene annunciato il suo arrivo nella rosa del campione di Svezia, con un prestito valido fino al successivo dicembre che prevede anche la possibilit\u00e0 di un eventuale acquisto a titolo definitivo ad un costo fissato a tre milioni di euro. Con 5 reti in 8 partite dei turni preliminari, contribuisce alla qualificazione degli svedesi alla fase a gironi della UEFA Champions League 2021-2022. In campionato, invece, conquista il titolo nazionale anche grazie al suo apporto di 14 gol in 26 partite che lo rendono vice capocannoniere.\nNazionale.\nL'11 novembre 2020 debutta con la nazionale maggiore nella partita amichevole tenutasi ad Istanbul contro la Turchia."}
{"id": "6060137", "revid": "922800", "url": "https://it.wikipedia.org/wiki?curid=6060137", "title": "Antonio-Mirko \u010colak", "text": ""}
{"id": "6060138", "revid": "922800", "url": "https://it.wikipedia.org/wiki?curid=6060138", "title": "Antonio-Mirko Colak", "text": ""}
{"id": "6060139", "revid": "287204", "url": "https://it.wikipedia.org/wiki?curid=6060139", "title": "Antonio Colak", "text": ""}
{"id": "6060142", "revid": "6923", "url": "https://it.wikipedia.org/wiki?curid=6060142", "title": "Luciano Mencaraglia", "text": "Biografia.\nNato a Seravezza, in provincia di Lucca, nel 1915, Luciano Mencaraglia, laureato in Lettere, \u00e8 stato un apprezzato docente nelle scuole superiori.\nEmigrato tra il 1946 e il 1948, ha fatto parte del Partito Comunista Belga. Espulso dal Belgio e rientrato in Italia, ha ricoperto varie cariche all'interno del Partito Comunista Italiano: membro del Comitato federale, del Comitato direttivo e della Segreteria della Federazione provinciale di Siena. \u00c8 stato sindaco di Siena dal luglio al dicembre 1969, presidente della Provincia di Siena e senatore nella IV legislatura (1963-1968).\nHa inoltre ricoperto le cariche di presidente della sezione provinciale di Siena dell'Associazione nazionale partigiani d'Italia, dell'Ente autonomo mostra vini tipici e dell'Ente provinciale per il turismo di Siena. Passato nel 1991 al partito di Rifondazione Comunista, nel 1998 ha fatto parte dei Comunisti Italiani.\n\u00c8 morto a Siena il 24 agosto 2002 \nTra i suoi scritti: \"Ugolini Verini Flammetta\", Firenze 1940."}
{"id": "6060145", "revid": "1494169", "url": "https://it.wikipedia.org/wiki?curid=6060145", "title": "Jos\u00e9 Luis G\u00f3mez", "text": ""}
{"id": "6060147", "revid": "6923", "url": "https://it.wikipedia.org/wiki?curid=6060147", "title": "Star Wars Racer Revenge", "text": "Star Wars Racer Revenge \u00e8 un videogioco di guida ispirato alla competizione degli \"sgusci\" di \"Guerre stellari\" e ambientato nell'universo espanso. \u00c8 collocato otto anni dopo il primo gioco \"\", e ne \u00e8 quindi considerato un sequel.\nModalit\u00e0 di gioco.\nA differenza del predecessore, il giocatore non potr\u00e0 continuare la partita nel caso il suo sguscio vada distrutto. In compenso, il suo sguscio avr\u00e0 valori relativamente alti di corazza, velocit\u00e0, accelerazione e sterzo.\nPersonaggi.\nIn grassetto i nuovi personaggi:\nAccoglienza.\nIl gioco ha ricevuto recensioni positive dopo la sua pubblicazione. GameRankings gli ha dato il punteggio di 75.62%, mentre Metacritic gli ha conferito un punteggio di 73 su 100."}
{"id": "6060150", "revid": "767487", "url": "https://it.wikipedia.org/wiki?curid=6060150", "title": "Monti Zambales", "text": "I monti Zambales sono una catena montuosa situata nella parte occidentale dell'isola di Luzon, nelle Filippine. Si estendono secondo un asse nord-sud, dal golfo di Lingayen nella provincia di Pangasinan fino alla baia di Manila nella provincia di Bataan, e fronteggiano ad ovest il mar Cinese Meridionale. Culminano con l\"'High Peak\" (2037 m), ma la vetta pi\u00f9 nota della catena \u00e8 il Pinatubo, la cui eruzione del 1991 provoc\u00f2 numerose vittime e fu la seconda pi\u00f9 potente dell'intero XX secolo. Sono ricoperti da una fitta vegetazione."}
{"id": "6060152", "revid": "6923", "url": "https://it.wikipedia.org/wiki?curid=6060152", "title": "Bubbleboy", "text": " Bubbleboy \u00e8 stato un worm che colpiva i sistemi Microsoft Windows. La sua particolarit\u00e0 era che, grazie ad una falla di Outlook, poteva installarsi senza nessun allegato, grazie ad uno script che depositava un file nell'esecuzione automatica. Il malware \u00e8 esistito in due versioni: Una dimostrativa che non creava danni, se non replicarsi, e dava istruzioni su come eliminarla e una, dannosa, che provava a cancellare la cartella in cui risiedeva, tipicamente Windows."}
{"id": "6060154", "revid": "149485", "url": "https://it.wikipedia.org/wiki?curid=6060154", "title": "Soslan Ramonov", "text": ""}
{"id": "6060169", "revid": "149485", "url": "https://it.wikipedia.org/wiki?curid=6060169", "title": "Kyle Snyder", "text": "Ha rappresentato gli ai Giochi olimpici estivi di , dove ha vinto l'oro nel torneo dei 97 kg e a quelli di in cui ha ottentuo l'argento nella stessa categoria di peso."}
{"id": "6060170", "revid": "158913", "url": "https://it.wikipedia.org/wiki?curid=6060170", "title": "Efron", "text": ""}
{"id": "6060173", "revid": "61051", "url": "https://it.wikipedia.org/wiki?curid=6060173", "title": "Fiorenza de Bernardi", "text": "Biografia.\nFiglia d'arte, il padre era Mario de Bernardi, fu la prima donna in Italia a svolgere la professione di pilota di linea.\nOttenne il primo di tre brevetti di volo nel 1951 ed ebbe il suo primo impiego nel 1967 presso la compagnia Aeralpi grazie all'interessamento del generale Garetto. Vincendo la diffidenza dei colleghi uomini riusc\u00ec a guadagnare la loro fiducia diventando un esempio per molte altre donne che intrapresero la stessa professione.\nDurante la sua carriera ha pilotato diversi velivoli tra i quali il turboelica Twin Otter, il trimotore Yak-40 e il quadrimotore DC 8 per un totale che supera le 6.500 ore di volo.\nRaggiunta l'et\u00e0 della pensione, anticipata per via di un incidente in automobile, divenne presidente dell'Associazione Donne dell'Aria (ADA). \u00c8 inoltre vice-presidente della Federazione Pilote Europee e membro delle 99 (un'associazione a quale appartengono tutte le pilote del mondo) e membro ISA (Associazione Internazionale delle Pilote di Linea)."}
{"id": "6060175", "revid": "79968", "url": "https://it.wikipedia.org/wiki?curid=6060175", "title": "Camera dei deputati di Malta", "text": ""}
{"id": "6060177", "revid": "729019", "url": "https://it.wikipedia.org/wiki?curid=6060177", "title": "Giorgio Ansaldi (militare)", "text": "Biografia.\nNacque alla Torre di Mondov\u00ec l\u20198 luglio 1795, sotto il regno di Vittorio Amedeo II che l'anno successivo avrebbe firmato l'armistizio di Cherasco con la Repubblica francese, spegnendosi qualche tempo dopo. Nel 1806, all'et\u00e0 di undici anni si arruol\u00f2 in uno dei battaglioni dei \"Cacciatori di Savoia\" iniziando precocemente la carriera militare.\nNel 1814 fu promosso sottotenente, seguendo Re Vittorio Emanuele I quando quest'ultimo rientr\u00f2 a Torino, proveniente da Cagliari, il 19 maggio successivo. Nel 1815, dopo la fuga di Napoleone Bonaparte dall'isola d'Elba, prese parte alla breve campagna militare contro la Francia, culminata nella battaglia di Waterloo che vide la definitiva sconfitta di Napoleone e il suo esilio sull'isola di Sant'Elena. Nel 1817 fu promosso tenente, divenendo capitano nel 1823, assegnato alla Brigata fanteria \"Piemonte\".\nNel 1835 fu assegnato, come comandante di battaglione, al 2\u00ba Reggimento della Brigata fanteria \"Casale\", e nel 1846 assunse il comando del 17\u00ba Reggimento, rimanendo quindi in quella brigata col grado di maggior generale durante la guerra del 1848 contro l'Austria. Nel 1849, al comando della brigata, si distinse particolarmente durante la battaglia di Novara.\nNel 1851 assunse il comando della Brigata fanteria \"Aosta\", e nel corso del 1853 ormai prossimo al pensionamento, con lo scoppio della guerra di Crimea il Ministro della Guerra Alfonso La Marmora lo prese in considerazione per un comando operativo in vista dell'entrata in guerra contro l'Impero russo a fianco di Francia e Gran Bretagna. Con la costituzione del corpo di spedizione gli fu affidato il comando della Brigata di riserva, che doveva operare in sostegno alle due Divisioni rispettivamente al comando dei generali Giovanni Durando e Alessandro La Marmora. La Brigata era composta da due battaglioni del Reggimento \"Granatieri di Sardegna\", due della Brigata \"Savoia\" e il 1\u00ba battaglione bersaglieri.\nGiunto a Balaklava l'8 maggio 1855, il giorno 25 dello stesso mese partecip\u00f2, insieme alla brigata del generale Manfredo Fanti ad una prima azione contro i russi, culminata con l'occupazione di Kamara. Contratto il colera si spense il 2 luglio, venendo sepolto in una tomba nei pressi dell'accampamento piemontese in un apposito monumento."}
{"id": "6060180", "revid": "287204", "url": "https://it.wikipedia.org/wiki?curid=6060180", "title": "Kevin Mayer", "text": ""}
{"id": "6060183", "revid": "125758882", "url": "https://it.wikipedia.org/wiki?curid=6060183", "title": "Martin Sinkovi\u0107", "text": ""}
{"id": "6060186", "revid": "767487", "url": "https://it.wikipedia.org/wiki?curid=6060186", "title": "Mulini a vento (album)", "text": "Mulini a vento \u00e8 il secondo album della cantante italiana Petra Magoni, pubblicato dall'etichetta discografica PPM e distribuito dalla BMG Ricordi nel 1997.\nIl disco contiene il brano \"Voglio un dio\", composto da Rodolfo Banchelli, che partecipa all'esecuzione. Il pezzo viene presentato al Festival di Sanremo 1997 come aspirante all'ammissione nella sezione Campioni, obiettivo non raggiunto."}
{"id": "6060187", "revid": "287204", "url": "https://it.wikipedia.org/wiki?curid=6060187", "title": "Martin Sinkovic", "text": ""}
{"id": "6060189", "revid": "125758885", "url": "https://it.wikipedia.org/wiki?curid=6060189", "title": "Valent Sinkovi\u0107", "text": ""}
{"id": "6060190", "revid": "287204", "url": "https://it.wikipedia.org/wiki?curid=6060190", "title": "Valent Sinkovic", "text": ""}
{"id": "6060203", "revid": "287204", "url": "https://it.wikipedia.org/wiki?curid=6060203", "title": "Villa il Cerretino", "text": "La Villa il Cerretino si trova in Via di Colline nel Comune di Impruneta.\nStoria e descrizione.\nLe origini della Villa Il Cerretino (gi\u00e0 il Cerreto) risalgono al tredicesimo secolo quando venne costruita sui resti di un antico fortilizio sul crinale prospiciente il Castello di Montauto (secolo X) al confine tra l\u2019antico popolo di S. Maria a Montauto e quello di S. Lorenzo a Colline. Tuttora oggi mantiene la struttura a casa-torre tipica di quel periodo.\nGiacomino di Guccio la cedette a Poggio Bracciolini nel 1453. Questi, letterato e famoso umanista di Terranova si fece strada nella cancelleria papale fino a raggiungere, circa nel 1410, la carica di \"secretarius domesticus\", ossia segretario personale, dell'antipapa Giovanni XXIII, eletto al Concilio di Pisa. Fu poi segretario anche dei successori Eugenio IV e Niccol\u00f2 V, fino al 1453; acquist\u00f2 la Villa al suo rientro a Firenze presso i Medici dove dedic\u00f2 gli ultimi suoi anni alla scrittura della storia di questa citt\u00e0 e dove mor\u00ec il 30 ottobre 1459. Dopo la sua morte, il figlio Filippo Bracciolini la cedette nel 1498 a Lorenzo Ciaini di Montauto, allora proprietario del Castello e dei possedimenti circostanti e quindi a Giovanni di Francesco Dini. Nei primi anni del secolo successivo pass\u00f2 a Gio. Maria Lori o Dori. Nel 1559 fu acquistata dalla famiglia Nacci o Di Naccio. Pervenne poi, nel 1570, a Tommaso di Domenico Pitti che la ingrand\u00ec e le detto l\u2019aspetto attuale. Sua Figlia Benedetta di Tommaso Pitti la port\u00f2 in dote a Giulio dello Scappella, che la vendette a Francesco Papi nel 1607 che a sua volta la vend\u00e9 a Girolamo Casini nel 1614.\nNel 1625 pass\u00f2 poi a Paolo Grazzi, nel 1635 a Pasquino Franchi, nel 1652 ad Alessandro Lapi; poi torn\u00f2 ai Franchi che la rivenderono nel 1654 a Gio. Batta Gualberti. Nel 1682 Lorenzo Sequi la rivend\u00e9 a Ottaviano Giorgi. Successivamente pass\u00f2 ai Cianfogni nel 1725 e quindi ai Ceccherelli. \nNella seconda met\u00e0 dell'Ottocento i nuovi proprietari Maracchi provvidero ad un ingente restauro. Probabilmente risale a quest'epoca il rifacimento di alcuni pavimenti mentre le decorazioni dei soffitti a cassettoni con colori tenui e motivi floreali risalgono alla fine del settecento.\nLa Villa conserva l\u2019aspetto cinquecentesco che le conferiscono la loggia sotto il tetto, l\u2019arco d\u2019accesso alla corte decorato con bozze in pietra e lo stemma in pietra serena della famiglia Pitti sulla facciata. Sono tuttora visibili alcuni frammenti di affreschi cinquecenteschi nel sala al piano terra."}
{"id": "6060206", "revid": "118187343", "url": "https://it.wikipedia.org/wiki?curid=6060206", "title": "Giuseppe Faggin", "text": "Biografia.\nLaureatosi nel 1930 con Erminio Troilo, Faggin fu professore di filosofia all'Universit\u00e0 di Padova dopo aver insegnato nei licei classici di Bassano del Grappa, Campobasso e Vicenza.\nStudioso del platonismo, della tradizione mistica e dell'occultismo, tradusse per la prima volta in Italia le \"Enneadi\" di Plotino, pubblicate nel 1947\u201348 per l'Istituto Editoriale, e riedite nel 1992 da Rusconi.\nAltri suoi lavori riguardano Meister Eckhart e la mistica medioevale tedesca, il filosofo Schopenhauer, la stregoneria e l'occultismo rinascimentale.\nEra padre di Federico, importante fisico e inventore: sua l'invenzione nel 1971 del microprocessore."}
{"id": "6060213", "revid": "111319", "url": "https://it.wikipedia.org/wiki?curid=6060213", "title": "Saulius Ritter", "text": ""}
{"id": "6060216", "revid": "767487", "url": "https://it.wikipedia.org/wiki?curid=6060216", "title": "Dragon Blade - La battaglia degli imperi", "text": "Dragon Blade - La battaglia degli imperi (\"Ti\u0101n Ji\u00e0ng Xi\u00f3ng Sh\u012b\") \u00e8 un film del 2015 diretto da Daniel Lee.\nTrama.\nAnno 48 a.C.. Una compagnia di sicurezza in Cina (governata dalla dinastia Han), chiamata Squadra di Protezione della Via della Seta, \u00e8 incaricata di promuovere la pace impedendo le guerre nel miglior modo possibile. Huo An, un generale della dinastia, riesce con successo ad impedire una battaglia tra Indiani e Unni. Il gruppo ritorna nella loro citt\u00e0 natale senza nome, dove Xin Qing, la moglie di Huo An (di discendenza uigura) lavora come insegnante per orfani. Il governo, per\u00f2, scopre che qualcuno del gruppo \u00e8 stato corrotto, e tutti i membri della squadra vengono mandati ai lavori di ricostruzione di una fortezza in rovina, chiamata Porta delle Oche Selvatiche. Il gruppo, arrivato l\u00ec, render\u00e0 omaggio ad un generale cinese caduto, lo stesso che li aveva salvati dalla schiavit\u00f9, essendo essi schiavi di discendenza unnica.\nPoco dopo, la fortezza viene minacciata da un'armata nemica, che si riveler\u00e0 essere una legione romana, in cerca di cibo e acqua, e dopo un duello tra Huo An e il generale nemico Lucius, duello terminato in parit\u00e0, quest'ultimo promette di non attaccare la fortezza in cambio di ospitalit\u00e0. L'incredibile capacit\u00e0 ingegneristica dei legionari manda avanti i lavori di costruzione ad una velocit\u00e0 tale da rendere contenti gli abitanti della fortezza, divisi in etnie tra cui Cinesi, Unni, Uiguri e Turchi. Huo An ricambia il favore inviando uomini ad assistere gli inviati diplomatici di Lucius che hanno intenzione di dirigersi verso l'Impero partico. Viene tenuta una celebrazione, e Huo An viene nominato centurione \"ad honorem\" (cio\u00e8 onorario).\nLucio rivela che lui e Publio sono in fuga da Tiberio, fratello di Publio, un soldato corrotto che in passato assassin\u00f2 loro padre, un console romano, e accec\u00f2 Publio in modo che Tiberio potesse diventare console. Mentre Tiberio si avvicina, alla testa di 100'000 soldati, Huo An insiste ad aiutare Lucio, precisando che Tiberio sta minacciando la Via della Seta ad ogni modo. Poco dopo, mentre Huo An si allontana per trovare dei rinforzi, il membro del gruppo corrotto manda dei soldati cinesi per assassinare Xin Qing e attaccare la Porta delle Oche Selvatiche. La legione \u00e8 imprigionata nella citt\u00e0 commerciale di Kroran (non cinese), dove Tiberio ha scelto di accamparsi. Lo stesso Tiberio riesce ad assassinare Publio, che gi\u00e0 era caduto in disgrazia.\nHuo An e i pochi soldati cinesi rimasti fedeli s'incamminano verso Kroran; l\u00ec, dopo aver finto una resa, si infiltrano e distruggono le gabbie dove sono imprigionati i legionari romani. Huo An in persona irrompe nella cella speciale d'isolamento dove si trova Lucio, ma mentre tenta inutilmente di liberarlo, scoppia un incendio, costringendo Lucio a chiedere a Huo An di \"portarlo a casa\", e Huo An lo uccide con una freccia, risparmiandogli l'agonia di venire arso vivo. Huo An comanda cos\u00ec i suoi soldati a cui si affiancano i legionari romani per combattere quelli di Tiberio, e, durante la battaglia, le armate di molte altre nazioni arrivano a fianco di Huo An, inclusi indiani, Han, uiguri e turchi, tutti determinati a proteggere la Via della Seta, ma neanche questi rinforzi bastano a distruggere il nemico. A dare il colpo di grazia intervengono i parti, che, avendo in precedenza segnato un trattato speciale con il padre di Publio e volendo quindi vendicare la sua memoria, arrivano in soccorso di Huo An con un enorme esercito. Ben presto, i soldati di Tiberio perdono la loro volont\u00e0 di combattere e vengono decimati, e Huo An uccide Tiberio in combattimento.\nSaputo del coraggio della legione di Lucio, l'imperatore della Cina gli d\u00e0 il diritto di stabilirsi in una citt\u00e0 tutto loro, che verr\u00e0 nominata Regum dai legionari, che scelgono Huo An come loro comandante; da parte sua Huo An onora il generale cinese Huo Qibing, morto in battaglia, riportando nella citt\u00e0 l'altare rubato. Col passare dei secoli, la citt\u00e0 di Regum scompare dalla memoria della gente; nel presente, per\u00f2, si vede una squadra di archeologi asioamericani che scoprono il sito della citt\u00e0, trovandovi delle iscrizioni scritte in cinese e in latino.\nProduzione e distribuzione.\nIl film \u00e8 uscito nei seguenti paesi:\nAccoglienza.\nIncassi.\n\"Dragon Blade\" \u00e8 stato un successo al botteghino in Cina, con un incasso di $18.7 milioni nel suo giorno d'esordio e arrivando a $33 milioni il 22 febbraio (arrivando a un totale di $54.8 milioni), il tutto da 132,874 volte d'ingresso in tutti i cinema tutti i giorni e 8.14 milioni di spettatori. Nella sua settimana d'esordio, il film \u00e8 arrivato a $72 milioni. Nel fine settimana successivo, il film ha perso il 19% dei suoi incassi, arrivando a $45.9 milioni e finendo al terzo posto nella classifica del botteghino, preceduto da \"From Vegas to Macau II\" e \"L'ultimo lupo\". Il 15 marzo 2015, \"Dragon Blade\" ha raggiunto un totale di $120 milioni nella sola Cina.\nCritica.\n\"Dragon Blade\" ha ricevuto un'accoglienza mista, tuttavia favorita da sequenze di battaglie su larga scala ben fatte, dal design di produzione, e dall'insieme di stili di Hollywood e del cinema asiatico orientale. Sul sito web Rotten Tomatoes, il film detiene un indice di gradimento del 34% e un voto medio di 4.3/10. Stando al consenso del sito \"\"Dragon Blade\" possiede ambientazioni e coreografie davvero belle, ma il cast, pieno di talento, \u00e8 superato da una storia fragile e da una sceneggiatura maldestra.\"\nMaggie Lee della rivista \"Variety\" ha apprezzato il film per i suoi dettagli tecnici, e lo ha considerato \"un film d'intrattenimento colossale con una tecnica solida e punti intelligenti di storia\". Clarence Tsui di \"The Hollywood Reporter\" ha complimentato il film per la sua qualit\u00e0 nella sceneggiatura per una produzione nata in Cina.\nIGN lo ha votato con un 6/ 10, dichiarando: \"la storia \u00e8 scarna, ma \"Dragon Blade\" ha delle ottime scene di battaglia grazie alla regia d'azione di Jackie Chan.\" Gabriel Chong di MovieXclusive.com ha invece considerato il film \"veramente orribile sotto ogni aspetto\", criticando le prestazioni nel cast e l'inconsistente cambio di tono, dichiarando: \"Di fatto, \"Dragon Blade\" \u00e8 un disastro spettacolare, non solo dalla sua stella ma anche dal suo regista, e semmai conferma ulteriormente che le carriere un tempo promettenti delle star di Hollywood John Cusack e Adrien Brody stanno andando alla maniera di Nicolas Cage\".\nAnche i media indiani sono stati negativi nei confronti del film. Venky Vembu di \"The Hindu\" lo ha considerato \"un film propagandistico cinese\", criticandone i messaggi subliminali e disapprovandone le caratterizzazioni, scrivendo: \"Ho visto il film in 3D, ma data la natura bidimensionale dei personaggi, non penso che la terza D avrebbe ulteriormente migliorato la mia esperienza visiva.\" IANS lo ha persino considerato come \"una tortura cinese\", ma l'ha apprezzato per la sua coreografica dinamica e le prestazioni di Jackie Chan nei panni del generale cinese Huo An: \"Con ampi filmati in azione e scene emotive, [Huo An] \u00e8 uno dei migliori personaggi che Chan ha interpretato negli ultimi anni.\""}
{"id": "6060217", "revid": "729019", "url": "https://it.wikipedia.org/wiki?curid=6060217", "title": "Aeralpi", "text": "La Aeralpi Linee Aeree fu una compagnia aerea italiana attiva negli anni sessanta.\nNata su iniziativa di alcuni investitori pubblici e anche privati, tra i quali il conte Cesare d'Acquarone, Giovanni Ferrari e Umberto Klinger, convinti dell'opportunit\u00e0 di sfruttare l'esigenza di collegare il traffico turistico da e per Cortina d'Ampezzo per via aerea, inizi\u00f2 ad operare con voli sperimentali nel 1962 sulle rotte Venezia-Cortina, Cortina-Milano Linate e Cortina-Bolzano, per poi estendere la propria offerta di voli di linea e charter principalmente in Italia."}
{"id": "6060219", "revid": "481666", "url": "https://it.wikipedia.org/wiki?curid=6060219", "title": "Champion Productions, Inc.", "text": ""}
{"id": "6060220", "revid": "111319", "url": "https://it.wikipedia.org/wiki?curid=6060220", "title": "Mindaugas Gri\u0161konis", "text": ""}
{"id": "6060222", "revid": "124123", "url": "https://it.wikipedia.org/wiki?curid=6060222", "title": "Esther Qin", "text": "Biografia.\nHa rappresentato l'Australia ai Giochi olimpici di Rio de Janeiro 2016 gareggiando nel concorso dei tuffi dal trampolino 3 m e concludendo al sesto posto, alle spalle della connazionale Maddison Keeney, nella gara vinta dalla cinese Shi Tingmao."}
{"id": "6060223", "revid": "287204", "url": "https://it.wikipedia.org/wiki?curid=6060223", "title": "Guan Daosheng", "text": "\u00c8 considerata \"la pi\u00f9 famosa pittrice nella storia cinese, ricordata non solo come una donna di talento, ma anche come una figura di spicco nella storia della pittura di bamb\u00f9.\"\nBiografia.\nGuan Daosheng nacque a Huzhou e fu la moglie di Zhao Mengfu, un rinomato funzionario e pittore spesso considerato il pi\u00f9 grande artista dei primi Yuan. Probabilmente discendente dell'alto funzionario Wu Xing Guan Zhong, fu ben istruita durante la sua giovinezza, crebbe nelle terre ancestrali della sua famiglia, soprannominata \"Il Posatoio del Leader apprezzato.\"\nGuan e Zhao si sposarono nel 1286 e si stabilirono a Wuxing \"coll'acquisto d'una casa di citt\u00e0 con giardini a Huzhou e un rifugio in campagna a Dongheng, vicino a Deqing\", dove poi vennero sepolti. Poco tempo dopo il matrimonio Guan diede alla nascita due figli e due figlie. A causa dell'alta posizione di Zhao nella gerarchia burocratica Yuan, Guan poteva accompagnarlo nei viaggi per la nazione, un lusso per la maggior parte delle persone, specialmente per le donne, che in condizioni normali non ne avrebbero goduto. In particolare lo accompagnava spesso nei viaggi tra la capitale Dadu e il centro culturale meridionale di Huangzhou. Negli anni del loro matrimonio intrapresero un viaggio di tre anni dalla loro casa a Wuxing fino a Dadu.\nSia Guan che suo marito Zhao \"nutrivano una profonda fede per il buddhismo Ch\u00e1n ed ebbero delle amicizie coi monaci, per esempio col loro insegnante Zhongfeng Mingben e con altri residenti nei monasteri sul monte Tianmu, vicino alle loro case a Wuxing e a Deqing nel Zhejiang settentrionale...\" Compresi i figli che ebbe Zhao prima del matrimonio con Guan, ebbero complessivamente sei figlie e tre figli. \nGuan Daosheng mor\u00ec nel 1319 all'et\u00e0 di 59 anni dopo una lunga malattia \"a bordo d'una barca nello Shandong sulla via di casa\"; suo marito chiese il permesso di ritornare a causa della malattia di sua moglie. \"Il testo della lettera che informava [un parente] della sua morte e del suo viaggio di ritorno doloroso colla sua bara, noto come \"Zuimeng tie\" (\"Delirio alcolico\") ritrae un uomo devastato dalla perdita.\" Per via di alcuni scritti del marito focalizzati sulla sua avversione al clima della Cina settentrionale, dove loro vissero, si pensa che \"una scarsa dieta di tipo settentrionale abbia contribuito alla sua morte... probabilmente il beriberi fu la causa della sua malnutrizione.\" Si dice che nei tre anni seguenti alla sua morte, Zhao dipinse bamb\u00f9, uno dei suoi temi favoriti, in suo onore. Oggi \"la casa di citt\u00e0 e il giardino a Huzhou, Lianhuazhuang, e la sua tomba nella campagna di Dongheng sono stati restaurati\" e un piccolo museo \u00e8 stato costruito in onore di Zhao.\nCarriera artistica e stile pittorico.\nSembra che Guan sia stata attiva come pittrice dal 1296 e come calligrafa dal 1299. Era talentuosa nella calligrafia e nella pittura di bamb\u00f9 e prugne con inchiostro, con tratti di pennello delicati ed eleganti. Si crede che lei e suo marito dipingessero insieme. Le calligrafie di lei, di suo marito e di uno dei suoi tre figli, Zhao Yong, furono raccolte in un rotolo dall'imperatore Buyantu Khan. Lui comment\u00f2 asserendo che fosse raro vedere sia un marito, una moglie e un figlio avere talento nella calligrafia. Il sigillo imperiale di Buyantu Khan e della Principessa Sengge Ragi venne applicato a queste opere che divennero parte della raccolta degli archivi imperiali.\nLa focalizzazione delle opere di Guan sui bamb\u00f9 \u00e8 atipico per un'artista donna, come lo \u00e8 il soggetto pensato per essere impregnato di qualit\u00e0 maschili altamente desiderabili, ossia la capacit\u00e0 di piegarsi senza spezzarsi e di essere verde durante tutto l'inverno, simboli d'una compagnia costante. I dipinti di bamb\u00f9 di Guan guadagnarono grandi encomi, specialmente fra i critici che notarono i tratti di pennello forti e maschili che, sempre secondo questi critici, non nascondono il fatto che queste opere siano state eseguite da una donna. Questi elogi portarono Guan nel 1317 ad essere investita del titolo di \"Signora del Regno di Wei\" dalla corte imperiale nella capitale.\nIl maggiore contributo di Guan Daosheng al genere della pittura di bamb\u00f9 fu la sua tendenza a dipingerli come parte d'un paesaggio, al contrario dei rami isolati premuti contro il piano dei dipinto. Come si pu\u00f2 notare in \"Boschetti di bamb\u00f9 nella nebbia e nella pioggia\", attribuito a Guan, i bamb\u00f9 sono dipinti come parte d'un boschetto nel quale crescono naturalmente, considerati come soggetti cogli effetti del paesaggio e dell'atmosfera che li circonda. Questo stile segu\u00ec la tradizione d'un precedente artista dei primi Yuan di cui non si trova accenno nelle fonti cinesi, ma \u00e8 chiamatao Tang Zhirui in Giappone, dove i dipinti furono portati dai monaci buddhisti Chan. La tonalit\u00e0 dell'inchiiostro non varia molto in queste opere di Guan e tutto il tema \u00e8 influenzato dall'atmosfera annebbiata in cui esso \u00e8 inserito.\nGuan Daosheng scrisse delle poesie nei suoi dipinti impiegando uno stile poco usato dalle donne. Nelle sue poesie mostra interesse per il marito e i bambini, ma in modo umoristico. Quando suo marito consider\u00f2 l'idea di prendere una concubina, gli scrisse una breve poesia asserendo che lui stava soltanto contemplando i fatti dei suoi amici e che lei volesse ancora essere la moglie principale, ed elabor\u00f2 un'altra breve poesia come replica (\"Canto di me e te\"), lasciandola poi in un luogo in cui potesse trovarlo. L'argomento della concubina non sarebbe mai stato risollevato e, dopo la morte di lei, lui non si spos\u00f2.\nMolte opere di Guan sarebbero state dedicate a donne mecenate d'alto rango. Oltre all'unione con Sanggi Ragi, si sa che Guan dedic\u00f2 \"Boschetti di bamb\u00f9 nella nebbia e nella pioggia\" a una \"Signora Chuguo\". Guan, destinando le sue opere a persone di sesso femminile, potrebbe aver incentivato l'influenza delle donne nella corte imperiale.\nLascito.\nGuan \u00e8 \"una delle poche donne menzionate nei primi studi occidentali di pittura cinese e le sue opere sono state studiate dai moderni studiosi cinesi.\" Ci sono rimasti pochi dei suoi dipinti ma si crede che un'opera nel Museo nazionale del palazzo di Taipei ha una \"plausibile pretesa di autenticit\u00e0\"; questo \u00e8 un rotolo disteso monocromo dipinto nel 1308 intitolato \"Cespuglio di bamb\u00f9 nella nebbia e nella pioggia\". Molti dei rotoli dipinti di Guan sembrano essere realizzati da donne dello stesso rango sociale - n\u00e9 dai suoi parenti n\u00e9 dalle mogli dei colleghi del marito...\"\nNel 2006 le poesie di Guan servirono come fonte d'ispirazione per una serie dipinti dall'artista contemporanea Au Hoi Lam, i quali sono stati esposti alla Biblioteca centrale di Hong Kong in un'esposizione intitolata \"Quando le parole sono dolci...Dipinti di Au Hoi-lam\"."}
{"id": "6060227", "revid": "144796", "url": "https://it.wikipedia.org/wiki?curid=6060227", "title": "Stile regency", "text": ""}
{"id": "6060230", "revid": "1236214", "url": "https://it.wikipedia.org/wiki?curid=6060230", "title": "Terminologia di Dragon Ball", "text": ""}
{"id": "6060232", "revid": "247222", "url": "https://it.wikipedia.org/wiki?curid=6060232", "title": "L'altra parte di me", "text": "L'altra parte di me \u00e8 il secondo e ultimo album della cantautrice italiana Roberta Voltolini, pubblicato dall'etichetta discografica Five nel 1988.\nL'album \u00e8 prodotto e composto dall'interprete, che cura gli arrangiamenti insieme a Mario Rusca."}
{"id": "6060233", "revid": "287204", "url": "https://it.wikipedia.org/wiki?curid=6060233", "title": "Pieraccini", "text": ""}
{"id": "6060234", "revid": "729019", "url": "https://it.wikipedia.org/wiki?curid=6060234", "title": "Prima guerra civile liberiana", "text": "La prima guerra civile liberiana fu un conflitto interno alla Liberia avvenuto tra il 1989 al 1997. La guerra port\u00f2 alla morte pi\u00f9 di 600.000 persone e vide il coinvolgimento della Comunit\u00e0 economica degli Stati dell'Africa occidentale e dell'ONU. La pace non dur\u00f2 a lungo, dato che nel 1999 scoppi\u00f2 una seconda guerra civile.\nSamuel Doe realizz\u00f2 un colpo di Stato che lo port\u00f2 al governo del Paese nel 1980 e a vincere le elezioni presidenziali del 1985, tuttavia viziate da brogli. Dopo un colpo di stato militare sventato, nel dicembre 1989, l'ex ministro liberiano Charles Taylor torn\u00f2 nel Paese dalla vicina Costa d'Avorio con lo scopo di avviare una rivolta civile e rovesciare il governo Doe.\nDurante la guerra civile, alcune formazioni ribelli si formarono attorno a Taylor e al suo ex soldato Prince Johnson. Johnson arriv\u00f2 nella capitale Monrovia nel 1990 e uccise Samuel Doe.\nI negoziati di pace e i coinvolgimenti esteri portarono al cessate il fuoco nel 1995, ma esso fu rotto l'anno successivo, prima della stipulazione del trattato di pace. Le nuove elezioni nazionale si tennero nel luglio 1997 con la vittoria di Charles Taylor.\nAntefatti.\nColpo di Stato di Doe.\nSamuel Doe prese il potere con un colpo di Stato nel 1980 contro il presidente William Tolbert, diventando cos\u00ec il primo Presidente liberiano a non avere origini statunitensi. Doe costitu\u00ec un regime militare chiamato \"Consiglio di Redenzione del Popolo\" (\"People's Redemption Council\") e raccogliendo il supporto di molte trib\u00f9 indigene che erano rimaste escluse dal potere sin dalla fondazione dello Stato nel 1847 da parte di schiavi neri americani.\nDoe ostacol\u00f2 sin da subito qualsiasi tentativo di opposizione, ossessionato anche dalla paranoia di subire un controgolpe. Come aveva promesso, Doe indisse nuove elezioni nazionali nel 1985. Le elezioni furono vinte dallo stesso Doe con un margine di poco superiore al 50%, tanto da evitare un eventuale ballottaggio. Tuttavia, alcuni osservatori internazionali considerarono queste elezioni fraudolente.\nTentativo di golpe di Thomas Quiwonkpa.\nNel 1985, Thomas Quiwonkpa, ex Comandante Generale delle Forze Armate della Liberia, il quale fu costretto a lasciare il paese da Doe, tent\u00f2 di rovesciare il regime dalla vicina Sierra Leone. Il tentativo di colpo di stato fall\u00ec e Quiwonkpa fu ucciso e alcune parti del suo corpo vennero mangiate dai suoi assassini. Il suo corpo fu esposto pubblicamente al palazzo esecutivo a Monrovia subito dopo la sua morte.\nGiro di vite sulle trib\u00f9 Gio e Mano.\nDopo il fallito golpe, ci furono numerosi giri di vite nella contea di Nimba, nel nord del Paese, sulle trib\u00f9 Gio e Mano, dalle quali provenivano la maggior parte dei golpisti. Tutto ci\u00f2 aliment\u00f2 tensioni etniche nel Paese, gi\u00e0 presenti a causa di favoritismi di Doe nei confronti del suo gruppo etnico, i Krahn.\nTaylor riunisce le forze insurrezionali.\nCharles Taylor, che aveva lasciato il governo di Doe dopo essere stato accusato di appropriazione indebita, riun\u00ec un gruppo di ribelli in Costa d'Avorio (in maggioranza di etnia Gio e Mano) che in seguito divenne noto come il Fronte nazionale patriottico della Liberia. Il gruppo invase la contea di Nimba il 24 dicembre 1989. L'esercito liberiano si vendic\u00f2 contro l'intera popolazione della regione, attaccando i civili disarmati e bruciando villaggi. Molti si rifugiarono in Guinea e Costa d'Avorio. Prince Johnson, un combattente del Fronte ribelle, lasci\u00f2 il gruppo per formare la propria forza di guerriglia subito dopo l'attraversamento del confine, formata dalla trib\u00f9 Gio e chiamata Fronte patriottico nazionale indipendente della Liberia.\nPrima guerra civile liberiana.\nForze d'attacco di Charles Taylor.\nCharles Taylor organizz\u00f2 ed addestr\u00f2 forze indigene settentrionali in Costa d'Avorio. Durante il regime di Doe Taylor fu membro dell'Agenzia Generale Servizi del governo liberiano, agendo come direttore \"de facto\". Fugg\u00ec negli Stati Uniti nel 1983 durante un periodo turbolento per il Paese. Doe chiese l'estradizione di Taylor per appropriazione indebita di 900.000 dollari di fondi governativi liberiani. Taylor fu quindi arrestato negli Stati Uniti e dopo sedici mesi scapp\u00f2 da una prigione del Massachusetts, in circostanze ancora poco chiare.\nTrib\u00f9 Krahn contro Gio e Mano.\nLe forze ribelli trovarono inizialmente il sostegno della contea di Nimba, sulla quale maggiormente si era abbattuta l'ira di Doe dopo il fallito golpe. Quando le forze di Taylor rientrarono in Liberia, il giorno della vigilia di Natale, migliaia di Gio e Mano si unirono a loro. Queste due trib\u00f9 formarono il nucleo principale delle forze ribelli ma anche trib\u00f9 liberiane aderirono all'insurrezione. Doe rispose inviando due battaglioni dell'esercito a Nimba tra il dicembre 1989 e il gennaio 1990 guidati dall'allora colonnello Hezekiah Bowen.\nL'esercito ag\u00ec in modo brutale facendo terra bruciata, e questo costrinse l'allontanamento forzato della popolazione locale. Tutto ci\u00f2 provoc\u00f2 uno scontro etnico fra i Krahn, che simpatizzavano per il governo Doe e i Mano e i Gio.\nNel maggio 1990, l'esercito liberiano fu costretto a ritirarsi a Gbarnga, ancora sotto il controllo delle forze di Bowen, ma in seguito anche la citt\u00e0 fu assediata dai ribelli il 28 maggio. Nel giugno 1990, Monrovia fu assediata dalle forze ribelli. Nel luglio 1990, Prince Johnson si divise dal gruppo ribelle di Taylor formando il Fronte Indipendente. Le due forze ribelli continuarono ad assediare la capitale, difesa dall'esercito. In agosto, Johnson conquist\u00f2 molte parti della capitale favorendo l'evacuazione di cittadini stranieri e diplomatici grazie alla Marina statunitense.\nIntervento dell'ECOWAS.\nNell'agosto 1990, i 16 membri dell'Comunit\u00e0 economica degli Stati dell'Africa occidentale (ECOWAS) organizzarono una forza militare sotto l'egida della Nigeria. La missione incluse anche militari provenienti da paesi non ECOWAS come Uganda e Tanzania. Gli obiettivi delle forze dell'ECOWAS furono imporre il cessate il fuoco, dare alla Liberia un governo ad interim fino all'indizione di nuove elezioni, evitare la morte di numerosi innocenti e l'evacuazione dal Paese di cittadini stranieri.\nL'ECOWAS si prefisse anche l'obiettivo di evitare che la guerra sfociasse negli altri Stati confinanti che con la Liberia condividono una complessa storia etnico-linguistica. L'ECOWAS tent\u00f2 di convincere Doe a dimettersi e lasciare il Paese ma il dittatore rifiut\u00f2 i negoziati nonostante la sua svantaggiosa posizione.\nCattura e uccisione di Samuel Doe.\nIl 9 settembre 1990, visit\u00f2 la sede dell'ECOMOG al Porto di Monrovia. Le circostanze e le motivazioni che spinsero Doe a questa visita sono poco chiare. Doe fu messo sotto pressione per accettare l'esilio dalla Liberia. Dopo l'arrivo di Doe al quartier generale ECOMOG, alcune forze ribelli guidate da Johnson attaccarono la sede. Doe fu catturato e portato alla base Caldwell delle forze ribelli di Johnson. Doe fu brutalmente torturato e smembrato. Le torture e l'uccisione furono filmate dai suoi rapitori.\nLe forze ribelli di Johnson e Taylor continuarono ad assediare la citt\u00e0 nei mesi successivi. A causa dei numerosi spargimenti di sangue, l'ECOWAS costitu\u00ec un gruppo di monitoraggio, l'ECOMOG, per ristabilire l'ordine. Questa forza militare comprendeva 4.000 uomini da Nigeria, Ghana, Sierra Leone, Gambia e Guinea.\nTentativi di pacificazione.\nSi tennero numerose conferenze di pacificazione in varie capitali dell'Africa occidentale. Ci ebbero incontri a Bamako nel novembre 1990, Lome nel gennaio 1991, e Yamoussoukro tra il giugno e l'ottobre 1991. Ma le prime sette conferenze di pace, comprese Yamoussoukro I-IV non ebbero buon esito. Nel novembre 1990, l'ECOWAS invit\u00f2 i principali interlocutori liberiani ad incontrarsi a Banjul, in Gambia per formare un governo di unit\u00e0 nazionale. La soluzione negoziata istitu\u00ec un governo provvisorio di unit\u00e0 nazionale, guidato dal Amos Sawyer, leader della LPP. Il vescovo Ronald Diggs del Consiglio liberiano delle chiese divent\u00f2 vicepresidente. Tuttavia, il Fronte del Taylor rifiut\u00f2 di partecipare alla conferenza. In pochi giorni, le ostilit\u00e0 ripresero. ECOMOG fu rafforzata per proteggere il governo ad interim. Sawyer fu in grado di far valere la sua autorit\u00e0 su gran parte di Monrovia, ma il resto della Liberia era nelle mani delle varie fazioni dei ribelli o di bande locali.\nULIMO.\nL'ULIMO, il Movimento Unito di Liberazione della Liberia per la Democrazia, fu formato nel giugno 1991 dai seguaci del presidente Doe e le forze armate liberiane che avevano trovato rifugio in Guinea e Sierra Leone. Esso fu guidato da Raleigh Seekie, viceministro delle Finanze di Doe.\nDopo aver combattuto a fianco dell'esercito sierraleonese contro il Fronte Rivoluzionario Unito, l'ULIMO entr\u00f2 nella parte occidentale della Liberia nel settembre 1991. Il gruppo riusc\u00ec a strappare alcune zone del Paese al gruppo ribelle, soprattutto giacimenti di diamanti nella contea di Lofa e quella di Bomi.\nFin dall'inizio, l'ULIMO present\u00f2 divisioni interne e il gruppo fu presto diviso in due milizie separate nel 1994: ULIMO-J, una fazione Krahn guidata dal generale Roosevelt Johnson e ULIMO-K, una fazione Mandingo guidata da Alhaji G.V. Kromah.\nIl gruppo fu accusato di gravi violazioni dei diritti umani, sia prima che dopo la sua divisione.\nAttacco su Monrovia.\nLa pace era ancora lontana fintanto che Taylor e Johnson mantennero il potere. L'ECOMOG impose un governo provvisorio di unit\u00e0 nazionale con Amos Sawyer come presidente, con l'ampio sostegno di Johnson. Taylor lanci\u00f2 un assalto a Monrovia il 15 ottobre del 1992, denominata \"Operazione Octopus\". L'assedio dur\u00f2 due mesi.\nEntro la fine di dicembre, l'ECOMOG respinse il Fronte di Taylor fino alla periferia di Monrovia.\nUNOMIL.\nNel 1993, l'ECOWAS medi\u00f2 un accordo di pace a Cotonou, in Benin. A seguito di ci\u00f2, il 22 settembre del 1993, il Consiglio di Sicurezza delle nazioni Unite istitu\u00ec la Missione degli osservatori delle Nazioni Unite in Liberia, per sostenere l'ECOMOG in attuazione dell'accordo di pace di Cotonou. L'UNOMIL all'inizio del 1994 distribu\u00ec 368 osservatori militari e personale civile per monitorare l'attuazione dell'Accordo di Cotonou prima delle elezioni originariamente previste per febbraio/marzo 1994.\nNuove ostilit\u00e0 armate scoppiarono a maggio 1994 e continuarono, diventando particolarmente intense a luglio ed agosto. I membri dell'ECOMOG, e poi dell'UNIMOL, furono catturati e tenuti in ostaggio da alcune fazioni. Entro la met\u00e0 del 1994, la situazione umanitaria si rese disastrosa, con 1,8 milioni di liberiani bisognosi di assistenza umanitaria. Le condizioni continuarono a peggiorare, ma le agenzie umanitarie non sono riuscirono a raggiungere molti a causa di ostilit\u00e0 e dell'insicurezza generale.\nI capi di fazione concordarono nel settembre 1994 l'accordo di Akosombo, un supplemento dell'accordo di Cotonou, dal nome della citt\u00e0 ghanese dove fu firmato. La situazione della sicurezza in Liberia rimase critica. Nell'ottobre 1994, a causa dei pochi finanziamenti dell'ECOMOG e della mancanza di volont\u00e0 da parte dei combattenti liberiani di onorare gli accordi per porre fine alla guerra, il Consiglio di Sicurezza delle Nazioni Unite ridusse a circa 90 il numero di osservatori UNOMIL. Il mandato UNOMIL fu esteso e successivamente prorogato pi\u00f9 volte fino al settembre 1997.\nNel dicembre 1994, le fazioni e le altre parti firmarono l'accordo di Accra, un supplemento all'accordo di Akosombo. Ne seguirono altri disaccordi e la lotta continu\u00f2.\nCessate il fuoco.\nNell'agosto 1995, le principali fazioni siglarono un accordo in gran parte mediato dal presidente del Ghana Jerry Rawlings. Nel corso di una conferenza promossa dall'ECOWAS, le Nazioni Unite, gli Stati Uniti, l'Unione europea e l'Organizzazione dell'unit\u00e0 africana, Charles Taylor accett\u00f2 il cessate il fuoco e un calendario per smobilitare e disarmare le sue truppe.\nAll'inizio del settembre 1995, tre principali signori di guerra della Liberia - Taylor, George Boley e Alhaji Kromah - fecero un ingresso trionfale a Monrovia. Un consiglio di sei membri guidato dal civile Wilton G. S. Sankawulo e i tre capi fazione Charles Taylor, Alhaji Kromah e George Boley, presero il controllo del paese in preparazione alle elezioni, originariamente previste per il 1996.\nCombattimenti a Monrovia.\nPesanti combattimenti scoppiarono di nuovo nell'aprile 1996. Ci\u00f2 port\u00f2 all'evacuazione della maggior parte delle organizzazioni non governative internazionali e alla distruzione di gran parte di Monrovia.\nNell'agosto 1996, questi combattimenti ebbero fine grazie all'accordo di Abuja. A ci\u00f2 segu\u00ec il disarmo e la demobilitazione nel 1997 e le elezioni nel luglio dello stesso anno. Il 3 settembre 1996, Sankawulo fu sostituito da Ruth Perry come presidente del Consiglio, costei rimase in carica fino al 2 agosto 1997.\nElezioni del 1997.\nNel 1997 si tennero le elezioni per l'elezione del presidente e dell'assemblea nazionale. Le elezioni si svolsero in un clima poco favorevole per la libera circolazione e la sicurezza delle persone. Taylor, con il suo Partito Nazionale Patriottico, vinse ampiamente le elezioni contro altri 12 candidati, ottenendo il 75% delle preferenze. Il 2 agosto 1997 ci fu lo scambio di consegne tra Ruth Perry e il nuovo presidente Charles Taylor.\nConseguenze.\nNel 1997, il popolo liberiano elesse Taylor con la speranza che questi potesse porre fine ai sanguinosi eventi. Gli scontri nel Paese diminuirono considerevolmente ma non cessarono del tutto. Taylor fu accusato di favorire la guerriglia nei Paesi vicini e di impossessarsi di diamanti per poter acquistare armi per gli eserciti ribelli e oggetti di lusso per se stesso.\nDopo la vittoria di Taylor, la situazione liberiana si calm\u00f2 e molti rifugiati tornarono nel Paese. Alcuni capi militari furono costretti a lasciare il Paese e alcuni membri dell'ULIMO formarono il LURD, l'Unit\u00e0 dei Liberiani per la Riconciliazione e la Democrazia. Il LURD diede inizio ai combattimenti nella contea di Lofa con l'obiettivo di destabilizzare il governo e ottenere il controllo dei giacimenti di diamanti. Tutto ci\u00f2 port\u00f2 alla seconda guerra civile liberiana.\nImpatto.\nLa prima guerra civile liberiana fu tra le guerre pi\u00f9 sanguinose nella storia dell'Africa, provocando la morte di 200.000 liberiani e l'allestimento nei Paesi vicini di campi profughi, come quello di Buduburam in Ghana. I campi profughi ospitarono almeno un milione di persone. Tra i campi profughi, in Ghana, fu realizzato Interi villaggi furono svuotati dalla fuga di persone e i bambini soldato commisero atrocit\u00e0, stupri e assassini di persone di ogni et\u00e0.\nLa guerra distrusse gran parte delle infrastrutture e dei settori vitali per l'economia del Paese. Le battaglie portarono anche ad una difficile situazione nei Paesi vicini e in tutta l'Africa occidentale.\nSeconda guerra civile.\nLa seconda guerra civile liberiana cominci\u00f2 nel 1999 e si concluse ad ottobre 2003, quando l'ECOWAS intervenne per fermare l'assedio dei ribelli a Monrovia ed esili\u00f2 Charles Taylor in Nigeria fin quando non fu arrestato nel 2006 e processato a L'Aia. Con la conclusione della guerra, ci furono pi\u00f9 di 250.000 persone assassinate e quasi 1 milione di sfollati.\nLa nuova presidente eletta Ellen Johnson Sirleaf, che inizialmente era stata una forte sostenitrice di Charles Taylor, entr\u00f2 in carica nel gennaio 2006 e il governo nazionale di transizione della Liberia cess\u00f2 di esistere."}
{"id": "6060236", "revid": "149485", "url": "https://it.wikipedia.org/wiki?curid=6060236", "title": "Tingmao Shi", "text": ""}
{"id": "6060238", "revid": "486946", "url": "https://it.wikipedia.org/wiki?curid=6060238", "title": "Terminologia di One Piece", "text": ""}
{"id": "6060244", "revid": "1305772", "url": "https://it.wikipedia.org/wiki?curid=6060244", "title": "Guerra civile liberiana", "text": "La guerra civile liberiana pu\u00f2 riferirsi a:"}
{"id": "6060259", "revid": "1590006", "url": "https://it.wikipedia.org/wiki?curid=6060259", "title": "Diritto internazionale penale", "text": "Il diritto internazionale penale \u00e8 una branca del diritto internazionale volta a proibire e sanzionare un crimine ritenuto tale a livello internazionale.\nDescrizione.\nQuale requisito di perseguibilit\u00e0, a differenza dei \"delitti internazionali\" (che restano nell'esclusivo ambito della responsabilit\u00e0 collettiva dello Stato, di cui l'autore \u00e8 rappresentante), per questi gravissimi crimini (contro la pace, contro l'umanit\u00e0, di guerra, genocidi) la comunit\u00e0 internazionale chiama direttamente gli autori a risponderne.\nProcedura.\nLe modalit\u00e0 di questa risposta variano nei secoli, a seconda del sistema processuale decentrato o accentrato di accertamento dei fatti: esso, ultimamente, \u00e8 andato incentrandosi sui tribunali \"ad hoc\" o le Corti internazionali.\nIl fatto che il titolare della rappresentanza o direzione di uno Stato (o di altro ente dotato di soggettivit\u00e0 internazionale) compia un crimine internazionale - diventandone responsabile personalmente e non potendosi farsi scudo della sovranit\u00e0 dello Stato inadempiente - lo assoggetta ad una giurisdizione \"universale\".\nQuest'ultima ha anch'essa registrato un'evoluzione: ai suoi esordi, si trattava di un processo che l'organo dello Stato sconfitto in guerra subiva ad opera dello Stato \"captor\": cos\u00ec avvenne a Norimberga ed a Tokyo. Successivamente - ed in relazione a crimini internazionali che venivano in rilievo al Consiglio di sicurezza delle Nazioni Unite nell'ambito della sua competenza \"ex\" capo VII della Carta - si \u00e8 proceduto alla costituzione del Tribunale penale internazionale per l'ex-Jugoslavia e del Tribunale penale internazionale per il Ruanda.\nInfine, nel 1998 \u00e8 stato aperto alla firma lo Statuto di Roma, a seguito del quale nel 2002 ha iniziato a funzionare la Corte penale internazionale.\nFonti consuetudinarie e fonti pattizie.\nLa possibilit\u00e0 di perseguire i pirati in alto mare, sancita dalle convenzioni internazionali contro la pirateria del secolo XIX, \u00e8 considerata oramai diritto consuetudinario, cos\u00ec come il \u201cdiritto di inseguimento\u201d in alto mare.\nIl diritto pattizio pi\u00f9 recente ha ulteriormente esteso la categoria dei comportamenti delittuosi dei privati rilevanti sotto il profilo della cooperazione penale internazionale, accrescendo gli strumenti a disposizione degli Stati per reprimere questi gravi fenomeni di illecito: si possono citare il trattato contro la schiavit\u00f9, quello contro il crimine di apartheid, la serie di convenzioni contro la pirateria aerea e contro il terrorismo internazionale, la convenzione contro la tortura, ecc.\nTali previsioni restano di rango pattizio e vincolano solo gli Stati parte ma, paradossalmente, sono assai pi\u00f9 solide nel loro ingresso nell'ordinamento nazionale degli Stati: le relative fattispecie penali, infatti, sono definite con precisione in testi scritti e, in qualche modo, rispettano - merc\u00e9 l'autorizzazione alla loro ratifica recata per legge approvata dal Parlamento - la riserva di legge che nelle Costituzioni moderne copre la previsione di nuovi reati. \nAl contrario, la pi\u00f9 generale previsione di crimini internazionali - ad opera di consuetudini internazionali - si \u00e8 prestata ad obiezioni in merito alla minore determinatezza della fattispecie incriminatrice ed alla legalit\u00e0 formale della relativa procedura.\nLa definizione dei crimini internazionali ad opera della codificazione degli \"elements of crime\" - contenuta all'articolo 8 dello Statuto di Roma - ha ovviato a questo secondo problema, visto che il relativo trattato internazionale \u00e8 stato ratificato dai Parlamenti degli Stati membri e contiene una determinazione delle singole fattispecie assai precisa: essa \u00e8 stata ulteriormente definita dalla giurisprudenza della Corte penale internazionale, che da quel trattato \u00e8 stata istituita.\nCollegamenti esterni.\nTesto in grassetto"}
{"id": "6060262", "revid": "82715277", "url": "https://it.wikipedia.org/wiki?curid=6060262", "title": "Diauehi", "text": ""}
{"id": "6060264", "revid": "287204", "url": "https://it.wikipedia.org/wiki?curid=6060264", "title": "Bycatch", "text": "Il bycatch \u00e8 lo scarto del pescato. \u00c8 costituito da tutti gli organismi che vengono catturati involontariamente assieme alla specie ricercata (\"specie target\") durante l'attivit\u00e0 di pesca sia professionale che, secondariamente, sportiva. Il termine pu\u00f2 essere applicato anche ad individui della specie oggetto dell'attivit\u00e0 di pesca ma troppo rovinati, di taglia troppo piccola (soprattutto se esiste una misura minima legale per quella specie) o troppo grande per essere commercializzati.\nNon sempre il bycatch \u00e8 una perdita per i pescatori; infatti talvolta \u00e8 composto da specie commercializzabili anche per mangimistica, in casi estremi perfino di valore superiore a quello della specie target. Si parla in questo caso di bycatch \"commerciale\". La gran parte del bycatch viene comunque scartata. I detriti animali, vegetali, minerali o antropici come conchiglie, pietre, tronchi o rifiuti prendono il nome di \"debris\" e non fanno parte del bycatch.\nEffetti sull'ambiente marino.\nIl bycatch \u00e8 composto in prevalenza di pesci, crostacei, molluschi, echinodermi ed altri invertebrati. Suscita particolare interesse e preoccupazione tra i biologi della conservazione il bycatch di specie rare come uccelli marini, cetacei e tartarughe marine - i quali in genere muoiono per annegamento quando vengono intrappolati nelle reti o restano allamati ad un palamito - oppure gli squali.\nMolto dannoso per la consistenza degli stock della specie target \u00e8 naturalmente il bycatch di individui giovanili della stessa specie. Spesso gli individui immaturi di una data specie costituiscono il bycatch di tecniche di pesca diverse da quelle che insidiano gli adulti. Ad esempio i giovanili di tonno rosso nel mar Mediterraneo finiscono talvolta nelle reti da circuizione per sardine e acciughe a cui si associano a causa di un fenomeno noto come \"gregarismo per taglia\" che porta a formare aggregazioni di individui di specie diverse ma di dimensioni simili.\nMisure per la riduzione del bycatch.\nLa riduzione dell'incidenza del bycatch sul totale del pescato \u00e8 importante sia da un punto di vista ecologico che da quello economico: i dispositivi in grado di far diminuire le catture accessorie vengono denominati nel complesso BRD (Bycatch Reducer Devices - meccanismi per la riduzione del bycatch). I BRD sono molto diversificati in base alla tecnica di pesca a cui vengono applicati, variano dal divieto di utilizzare reti con maglia inferiore a una certa misura a griglie di selezione che impediscono ad individui pi\u00f9 piccoli o pi\u00f9 grandi di una determinata taglia di finire nel sacco di una rete a strascico ad ami per palamiti studiati per non essere inghiottiti dalle tartarughe a dissuasori acustici che allontanano i cetacei dalle reti da posta."}
{"id": "6060266", "revid": "1305772", "url": "https://it.wikipedia.org/wiki?curid=6060266", "title": "Eugenio Bonicco", "text": ""}
{"id": "6060268", "revid": "899609", "url": "https://it.wikipedia.org/wiki?curid=6060268", "title": "IlNero", "text": ""}
{"id": "6060269", "revid": "124123", "url": "https://it.wikipedia.org/wiki?curid=6060269", "title": "Zheng Shuyin", "text": "In carriera vanta una medaglia d'oro nella categoria +67 kg ai Giochi olimpici di ."}
{"id": "6060279", "revid": "278406", "url": "https://it.wikipedia.org/wiki?curid=6060279", "title": "Cerimonia di chiusura dei Giochi della XXXI Olimpiade", "text": "La cerimonia di chiusura dei Giochi della XXXI Olimpiade si \u00e8 tenuta il 21 agosto 2016 a partire dalle ore 20:00 (BRT) presso lo stadio Maracan\u00e3 di Rio de Janeiro, preparato in tempi brevissimi (la sera precedente vi si \u00e8 tenuta la finale del torneo olimpico di calcio maschile).\nCome previsto dal protocollo tradizionale, la cerimonia ha incluso uno spettacolo artistico, il discorso di chiusura del presidente del Comitato Olimpico Internazionale Thomas Bach e del capo del comitato organizzatore Carlos Arthur Nuzman; inoltre la bandiera olimpica \u00e8 stata consegnata dal sindaco di Rio de Janeiro Eduardo da Costa Paes a Yuriko Koike, governatrice di Tokyo, citt\u00e0 che ospiter\u00e0 i prossimi Giochi olimpici. La cerimonia si \u00e8 conclusa con lo spegnimento del braciere olimpico e uno spettacolo pirotecnico.\nAlla cerimonia, che \u00e8 stata incentrata sul carnevale di Rio de Janeiro, ha partecipato il disc jockey norvegese Kygo, come parte di uno spot promozionale del nuovo \"Olympic Channel\", che \u00e8 stato lanciato al termine dei giochi. Nello spazio riservato alla presentazione dei Giochi della XXXII Olimpiade hanno partecipato il primo ministro giapponese Shinz\u014d Abe nei panni di Super Mario e la cantante Ringo Shiina."}
{"id": "6060280", "revid": "1236214", "url": "https://it.wikipedia.org/wiki?curid=6060280", "title": "Roderick McMahon", "text": ""}
{"id": "6060282", "revid": "93556", "url": "https://it.wikipedia.org/wiki?curid=6060282", "title": "Stile Federale", "text": "Lo Stile Federale (\"Federal Style\" in inglese) \u00e8 il nome dato all'architettura classicheggiante apparsa negli Stati Uniti tra il 1780 ed il 1830 circa, ed in particolare tra il 1785 ed il 1815. Questo stile doveva il proprio nome al Periodo federale. Il nome di Stile Federale \u00e8 inoltre utilizzato in associazione al design per mobili negli Stati Uniti nel medesimo periodo. Lo stile pressappoco corrisponde al neoclassicismo ed allo stile Biedermeier germanico, ed allo Stile regency in Gran Bretagna oltre allo Stile impero in Francia.\nDurante i primi anni della repubblica negli Stati Uniti, la nuova generazione scelse di associare il concetto di nazione alle antiche democrazie greche ed ai valori repubblicani dell'antica Roma. Sebbene queste aspirazioni culminarono poi con uno Stile neoclassico che negli Stati Uniti perdur\u00f2 sino alla met\u00e0 dell'Ottocento, venne a svilupparsi lo stile Federale che appariva completamente diverso da quest'ultimo dal momento che esso seppe bilanciare la visione simmetrica dello Stile georgiano praticato nelle colonie britanniche americane con i nuovi motivi dell'architettura neoclassica. Esso venne largamente supportato da Robert Adam che per primo ne pubblic\u00f2 i disegni in nuovo stile nel 1792.\nCaratteristiche.\nLo stile architettonico Federale americano usa superfici piane nei progetti con dettagli attenuati, spesso con fregi, pannelli e tavole isolate. Le facciate raramente utilizzano pilastri o colonne come in precedenza in quanto esso appare pi\u00f9 che altro ispirato all'architettura romana antica di Pompei e di Ercolano. L'aquila americana fu un simbolo comune di questo stile, assieme all'ellisse che risult\u00f2 uno dei motivi comuni di questa architettura.\nQuesta architettura, che per la prima volta rifletteva il vero spirito del governo indipendente americano, punt\u00f2 molto anche su edifici di pubblica utilit\u00e0 come porti, fari portuali, ospedali e si dedic\u00f2 alla razionalizzazione degli spazi urbani come nel caso de L'Enfant di Washington ed il Commissioners' Plan of 1811 di New York.\nTra i principali architetti di questo movimento si ricordano Charles Bulfinch, progettista della Massachusetts State House di Boston, e del Minard Lafever. Due fratelli, Robert Adam e James Adam, influenzarono altrettanto pesantemente questo stile."}
{"id": "6060284", "revid": "1305772", "url": "https://it.wikipedia.org/wiki?curid=6060284", "title": "Meitar", "text": "Meitar (in ebraico: \u05de\u05b5\u05d9\u05ea\u05b8\u05e8) \u00e8 un consiglio locale nel Distretto Meridionale in Israele, situato a 19\u00a0km a nord-est di Be'er Sheva, tra le due citt\u00e0 beduine di Hura e Lakiya. La citt\u00e0 di Meitar \u00e8 stata fondata nel 1984 da un gruppo di ebrei laici e religiosi, si trova ad est della \"Route\" 60, a sud della Linea Verde sulle pendici meridionali del Monte Hebron, accanto alla foresta di Yatir.\nStruttura del paese.\nSecondo l'Ufficio centrale israeliano di statistica, la popolazione di Meitar era di 7.500 abitanti alla fine del 2014. La sua superficie \u00e8 16.696 dunam (~ 16,7\u00a0km\u00b2).\nLa citt\u00e0 \u00e8 costituita in prevalenza da abitazioni unifamiliari. Nel centro di Meitar si trovano vari centri di aggregazione culturale e di svago tra cui: la biblioteca pubblica, la piscina, il palazzetto dello sport al coperto, un centro commerciale, campi sportivi, cliniche, scuole e la sede di Bnei Akiva.\nQuartieri.\nLa citt\u00e0 \u00e8 composta da diversi quartieri tra cui:\ne altri in costruzione.\nAmministrazione.\nGemellaggi.\nMeitar \u00e8 gemellata con le seguenti citt\u00e0:\nLe Chambon-Sur-Lignon (Francia) dal 9 novembre 2006"}
{"id": "6060285", "revid": "144796", "url": "https://it.wikipedia.org/wiki?curid=6060285", "title": "Stile georgiano", "text": ""}
{"id": "6060286", "revid": "144796", "url": "https://it.wikipedia.org/wiki?curid=6060286", "title": "Federal Style", "text": ""}
{"id": "6060288", "revid": "144796", "url": "https://it.wikipedia.org/wiki?curid=6060288", "title": "Mission revival", "text": ""}
{"id": "6060291", "revid": "104458", "url": "https://it.wikipedia.org/wiki?curid=6060291", "title": "St. Paul im Lavanttal", "text": ""}
{"id": "6060318", "revid": "1776051", "url": "https://it.wikipedia.org/wiki?curid=6060318", "title": "Saverio Sechini", "text": "Biografia.\nSaverio Sechini, laureato in Lettere e filosofia a Roma e in legge a Macerata, inizia da giovanissimo l'attivit\u00e0 di giornalista e politico tra le file del Partito Popolare Italiano di don Luigi Sturzo. Fu vicesindaco e insegnante nel Regio Istituto Industriale a Giulianova durante e dopo il regime Fascista fu preside di scuole superiori in alcune citt\u00e0 tra le provincie di Chieti, Pescara e Teramo. \nDal 25 giugno 1946 al 31 gennaio 1948, fu eletto come deputato della consulta nazionale italiana e fu uno dei padri fondatori della DC in Abruzzo insieme all'Avv. Giuseppe Spataro e ricopr\u00ec vari incarichi politici in provincia di Pescara e in Abruzzo. Dal 1956 e fino alla sua morte ricopr\u00ec la carica di Assessore ai Lavori Pubblici. \nMor\u00ec a Pescara il 25 agosto 1963."}
{"id": "6060326", "revid": "82716385", "url": "https://it.wikipedia.org/wiki?curid=6060326", "title": "Giulio Valerio Polemio", "text": ""}
{"id": "6060333", "revid": "104458", "url": "https://it.wikipedia.org/wiki?curid=6060333", "title": "St. Georgen im Lavanttal", "text": ""}
{"id": "6060335", "revid": "767487", "url": "https://it.wikipedia.org/wiki?curid=6060335", "title": "Penisola di Bicol", "text": "La penisola di Bicol \u00e8 una penisola situata nella parte sud-orientale dell'isola filippina di Luzon. Si estende su una lunghezza di 275\u00a0km, da un istmo nella provincia di Quezon, in direzione sud-est, fino a Matnog. La penisola ha una forma irregolare e un notevole sviluppo costiero e presenta numerose calette e piccole penisole. Al largo della costa sorgono molte isole. Ricopre una superficie di 12.070\u00a0km\u00b2. Il nome \u00abBicol\u00bb viene dato anche alla regione che coincide in gran parte con la penisola, la regione di Bicol.\nLa zona \u00e8 costituita principalmente da basse terre, il che rende la regione adatta per l'agricoltura. \u00c8 ampiamente coltivato il riso. Nella penisola, tuttavia, vi sono anche zone montuose isolate e vulcani. Nella zona centrale della provincia di Albay sorge il Mayon (2462\u00a0m). Questo stratovulcano ha una forma conica quasi perfetta ed \u00e8 il vulcano pi\u00f9 attivo del paese. Il monte Isarog, uno stratovulcano quiescente, \u00e8 la pi\u00f9 alta montagna boscosa della penisola di Bicol ed \u00e8 sede di un parco nazionale.\nEsclusivamente su questa penisola si parla il \"Bikolano\", una distinta lingua austronesiana, imparentata sia con il tagalog che con il cebuano."}
{"id": "6060347", "revid": "287204", "url": "https://it.wikipedia.org/wiki?curid=6060347", "title": "Leonardo Dei Tos", "text": "Biografia.\nComincia a praticare atletica leggera fin da bambino. Ai Mondiali allievi di Bressanone del 2009, termina 10\u00ba nella 10\u00a0km, primo degli italiani con 44'26\"20. Agli Europei juniores di Tallinn del 2011, termina 7\u00ba con 43'50\"31\nVincitore dei Campionati italiani assoluti di atletica leggera indoor 2015 sui 5000 m di marcia in 19'16\"34. Durante tutta la sua carriera giovanile si \u00e8 scontrato con Massimo Stano alternandosi ai primi due posti dei vari campionati nazionali.\nHa partecipato alla Coppa Europa nel 2015 e 2017, ai Campionati del mondo a squadre di marcia 2016 di Roma.\nNel 2018 ha vinto, al debutto, i Campionati italiani 50km di marcia scendendo sotto le 4ore (3ore59'48\")."}
{"id": "6060350", "revid": "123916003", "url": "https://it.wikipedia.org/wiki?curid=6060350", "title": "Alteraciones de Arag\u00f3n", "text": "Sono noti come Alteraciones de Arag\u00f3n gli eventi accaduti in Aragona durante il regno di Filippo II di Castiglia e I d'Aragona. Il Regno d'Aragona era rimasto tranquillo durante la prima mmet\u00e0 XVI secolo, mentre si svolgeva la rivolta dei comuneros in Castiglia e dei Germanies a Valencia, ma la seconda met\u00e0 del secolo fu segnata da una serie di conflitti che sconvolsero il regno e culminarono nello scontro diretto tra il re e le istituzioni aragonesi.\nAntefatti.\nAd una situazione gi\u00e0 deteriorata in Aragona per la Guerra di Ribagorza, si aggiunsero il dispotico trattamento dei nobili nei confronti dei loro vassalli, la repressione delle rivolte di questi ultimi ad Ariza, Ayerbe e Moncl\u00fas, le proteste per l'abuso del Privilegio de los veinte a Saragozza, gli scontri violenti tra montagnardi e moriscos e il pleito del virrey extranjero. Infine, nell'aprile 1590, aiutato da sua moglie Juana Coello, entr\u00f2 in Aragona Antonio P\u00e9rez. Egli era stato il segretario di Stato di re Filippo II fino al 1579, anno in cui venne arrestato con l'accusa di aver fatto assassinare Juan de Escobedo \u2014 segretario e consigliere di Don Giovanni d'Austria \u2014 e di aver abusato della fiducia del re per cospirare contro di lui. \nDopo esser fuggito dalla prigione di Madrid, giunse a Saragozza, dove si pose sotto la protezione dei fueros de Arag\u00f3n e fu coperto dal \"Privilegio de Manifestaci\u00f3n\" - protezione della giustizia aragonese. Qui ottenne l'appoggio del duca di Villahermosa (al quale avevano espropriato i possedimenti a Ribagorza), del conte di Aranda, e in particolare di Diego de Heredia (della piccola nobilt\u00e0). Filippo II, temendo che il tribunale aragonese non avrebbe condannato Antonio P\u00e9rez, desistette dal continuare il processo ordinario contro di lui e lo port\u00f2 in giudizio presso un tribunale al quale, il Justicia de Arag\u00f3n, non poteva opporsi: l'Inquisizione. Antonio P\u00e9rez venne accusato di eresia per aver bestemmiato lamentandosi, con i suoi parenti, per la persecuzione subita.\nI successi del 24 maggio 1591.\nIl 24 maggio 1591, a seguito di una petizione degli inquisitori e su ordine del \"Justicia\" Juan de Lanuza y Perell\u00f3s, Antonio P\u00e9rez venne trasferito alla prigione che l'Inquisizione aveva ad Aljafer\u00eda. Dopo di che Heredia e i suoi seguaci attaccarono e fatalmente ferirono a morte il marchese di Almenara, rappresentante del re nella causa, dopo che i suoi servitori erano stati disarmati dal \"Justicia\". Successivamente si diressero ad Aljafer\u00eda e, dopo violenze e minacce, ottennero che P\u00e9rez fosse trasferito al carcere dei manifestanti. Gli Inquisitori di Saragozza emisero un editto ricordando le severe sanzioni che avrebbero potuto essere comminate a coloro che maltrattavano i ministri del Sant'Uffizio, a cui i rivoltosi risposero con nuove minacce.\nQuando Filippo II ricevette la notizia della rivolta e della successiva morte di Almenara, ordin\u00f2 che le forze che stava approntando per sostenere le lega cattolica nella guerra dei tre Enrichi in Francia si concentrassero nella piazzaforte di \u00c1greda per raggiungere la frontiera con l'Aragona. Dopo aver consultato i propri consiglieri, il re scrisse un messaggio alle universit\u00e0 e citt\u00e0 dell'Aragona, descrivendo il tumulto di Saragozza e chiedendo loro calma e obbedienza alle disposizioni del vicer\u00e9. Le citt\u00e0, paesi e comunit\u00e0 risposero condannando la rivolta e chiedendo la punizione dei suoi promotori e che venisse isolata Saragozza, dove tutti i rivoltosi sembravano essersi riuniti. Il Consiglio consult\u00f2 un gruppo di studiosi per chiarire se fosse stato contro la legge il passaggio di P\u00e9rez all'Inquisizione, a cui il consiglio rispose che non c'era stata alcuna azione contro la legge; a seguito di questo verdetto si prepar\u00f2 il secondo trasferimento di P\u00e9rez al carcere del Sant'Uffizio. I rivoltosi risposero di nuovo con minacce e violenze, rendendo impossibile l'esecuzione delle disposizioni del Consiglio. Questo, piuttosto che imporre la propria autorit\u00e0, invi\u00f2 una lettera all'Inquisitore generale ponendo in discussione la veridicit\u00e0 dei testimoni contro P\u00e9rez, e insinuando che erano stati corrotti per deporre il falso, dal defunto marchese di Almenara e dall'inquisitore Molina de Medrano. Vedendo come evolveva il suo caso, P\u00e9rez tent\u00f2 di fuggire dal carcere dei manifestanti, ma venne scoperto, e il \"Justicia\" ordino il suo trasferimento ad una prigione pi\u00f9 sicura e meglio sorvegliata.\nI successi del 24 settembre 1591.\nDopo molte discussioni e grandi preparativi, le autorit\u00e0 aragonesi ordinarono il trasferimento di Antonio P\u00e9rez al carcere dell'Inquisizione per il 24 settembre, ma due giorni prima mor\u00ec il \"Justicia\" Juan de Lanuza e Perell\u00f3s e, in conformit\u00e0 con le disposizioni del re, gli succedette in carica il figlio Juan de Lanuza y Urrea, di soli ventisei anni. Il giorno stabilito, il Governatore chiuse le porte della citt\u00e0 e distribu\u00ec guardie armate lungo il percorso tra le due prigioni. La tensione in citt\u00e0 era molto forte, e la decisione di chiudere le porte lasci\u00f2 inattivi in citt\u00e0 i contadini che dovevano recarsi a lavorare nei campi. Il Governatore minacci\u00f2 di uccidere chiunque avesse dimostrato il minimo accenno di opposizione alla giustizia, e un giovane ragazzo che gridava \"Viva la libert\u00e0\" venne ucciso da uno degli archibugieri; dopo di ci\u00f2 i sostenitori di P\u00e9rez fecero suonare le campane della chiesa di San Pablo.\nCon grande formalit\u00e0, l'inquisitore present\u00f2 l'istanza del prigioniero al nuovo \"Justicia\", che con i suoi luogotenenti la studi\u00f2 e dichiar\u00f2 conforme alla legge. I deputati del regno, i giurati di Saragozza, un luogotenente di giustizia e il governatore si recarono alla dimora del vicer\u00e9, dove si trovavano un gran numero di nobili. Il vicer\u00e9 approv\u00f2 l'accordo e tutti si recarono alla prigione dei manifestanti per effettuare il trasferimento. Convocata dal suono delle campane, una folla si era radunata davanti alla prigione dove era recluso Antonio P\u00e9rez. All'approssimarsi della carrozza dell'Inquisizione, i sostenitori di P\u00e9rez attaccarono le guardie, alcune delle quali si unirono ai ribelli e altre fuggirono, cos\u00ec come fecero le autorit\u00e0. La folla, che aveva incendiato la casa in cui si era rifugiato il governatore, minacci\u00f2 di fare altrettanto con il carcere, e le guardie si lasciarono sfuggire Antonio P\u00e9rez, che assieme ad alcuni dei suoi sostenitori si avvi\u00f2 verso la porta di Santa Engracia, che gli ammutinati avevano aperta, permettendo a P\u00e9rez e ai suoi compagni di uscire dalla citt\u00e0 ed avviarsi verso la Francia. Nei disordini vennero uccise pi\u00f9 di trenta persone, e molte altre rimasero ferite. Dopo che P\u00e9rez fugg\u00ec dalla citt\u00e0, e grazie alla mediazione del clero, gli animi si calmarono.\nQuando la notizia dell'accaduto giunse alla corte reale, Filippo II ordin\u00f2 la riunione di una \"Junta de Estado\", che decise di rafforzare il confine con la Francia, per evitare che i francesi potessero dar sostegno ai ribelli, e per cercare di riprendere il fuggitivo. Inoltre venne ordinato alle autorit\u00e0 aragonesi di proteggere o distruggere le armi in loro possesso, per timore che cadessero nelle mani dei ribelli. Antonio Perez, viste le difficolt\u00e0 di arrivare in Francia, decise in segreto di tornare a Saragozza, dove era in contatto con i capi dei rivoltosi spingendoli a pensare che l'esercito reale stava andando in Aragona per abrogare i loro diritti. Le autorit\u00e0 di Aragona ignorarono l'ordine reale e diedero le armi ai ribelli, che presero il controllo di Saragozza Il re decise allora di marciare verso l'Aragona, con il suo esercito, per ristabilire l'autorit\u00e0 della giustizia e del Sant'Uffizio Il 15 ottobre il re mand\u00f2 alle citt\u00e0, universit\u00e0 e signori di Aragona un messaggio che annunciava l'ingresso dell'esercito e il motivo che lo aveva determinato.\nIngresso dell'esercito reale in Aragona.\nLa notizia che l'esercito reale stava andando in Aragona sconvolse tutto il regno. I sostenitori di P\u00e9rez chiesero al Consiglio di dichiarare l'ingresso dell'esercito contrario alla legge e di ordinare la resistenza armata. I deputati consultarono un gruppo di avvocati che ritenne l'ingresso di forze armate straniere, per far rispettare la giustizia, violazione della giurisdizione del Privilegio General.\nIl Consiglio approv\u00f2 la relazione e la pass\u00f2 al \"Justicia\" per studiare il caso e stabilire se l'azione era o meno fuori dalla legge. Il \"Justicia\", sostenuto da quattro dei suoi cinque luogotenenti, conferm\u00f2 che si trattava di azione contro la legge e ordin\u00f2 la resistenza alle truppe reali, portando le autorit\u00e0 provinciali del Regno in guerra formalmente dichiarata contro il re. La dichiarazione venne pubblicata il 1\u00ba novembre e comunicata al concistoro dei signori di Aragona, ai quali fu ordinato di inviare forze a Saragozza per partecipare alla difesa, aspettandosi una forza di circa ventiquattromila uomini armati, molto maggiore dell'esercito reale in arrivo. Venne chiesto aiuto anche al Principato di Catalogna e al Regno di Valencia. Il re respinse le argomentazioni, dicendo che l'esercito non entrava per imporre una giurisdizione straniera, ma per sostenere le autorit\u00e0 civili ed ecclesiastiche di Aragona in modo da poter ripristinare la propria autorit\u00e0 e giurisdizione. I deputati confermarono quanto avevano disposto, ed il re ordin\u00f2 al suo generale, Alonso de Vargas, di prepararsi ad entrare in Aragona con il suo esercito.\nA Saragozza il parere sembrava unanime a favore della resistenza, almeno fino a quando i sostenitori di P\u00e9rez rimasero in citt\u00e0, ma il resto di Aragona guardava con sospetto al fatto che coloro che non avevano sostenuto le decisioni del \"Justicia\" di restituire P\u00e9rez all'inquisizione ora chiedevano di sostenere il \"Justicia\" contro il re. Alcuni Concistoro inviarono forze a Saragozza, ma furono molto inferiore al previsto. La maggior parte delle citt\u00e0 e universit\u00e0 contestarono il \"Justicia\" con una lettera comune dicendo che non avrebbero resistito al re al fine di proteggere le loro leggi. N\u00e9 i vassalli dei signori fuori da Saragozza risposero alla mobilitazione, aiutando anche l'esercito reale con cibo e uomini armati. Neanche i consigli della Catalogna e Valencia inviarono rinforzi. I catalani cercarono di intercedere presso il re a non lasciare entrare l'esercito, ma senza successo.\nIl \"Justicia\" nomin\u00f2 come capitani della loro forza i sostenitori di P\u00e9rez, gli stessi che in precedenza si erano ammutinati contro le disposizioni dello stesso \"Justicia\" sulla questione di P\u00e9rez. L'esercito reale entr\u00f2 in Aragona il 7 e 8 novembre, e disponeva di dodicimila fanti, duemila cavalieri e venti pezzi di artiglieria. La forza a disposizione del \"Justicia\", che lasci\u00f2 Saragozza l'8 novembre, era costituita da appena duemila uomini, molto meno in numero, esperienza ed equipaggiamento rispetto alla forza reale. L'esercito reale avanz\u00f2 senza incontrare opposizione ricevendo piuttosto aiuto dai signori locali. Alonso de Vargas fu attento a mantenere la disciplina del suo esercito e ad evitare gli eccessi, secondo le istruzioni che aveva ricevuto dal re. Il \"Justicia\" aveva ordinato la distruzione del ponte di Alag\u00f3n sul fiume Jalon, per ostacolare l'avanzata delle forze reali, ma i suoi ordini vennero ignorati e l'imponente esercito reale trov\u00f2 il ponte indifeso e intatto. Il \"Justicia\" e le sue forze ripararono ad Utebo e quando il \"Justicia\" venne a conoscenza che le truppe reali si dirigevano, senza incontrare ostacoli, velocemente verso Saragozza, sapendo che le sue truppe erano molto meno numerose e molto indisciplinate, decise di abbandonarle e dirigersi verso \u00c9pila, dove incontr\u00f2 il duca di Villahermosa e il conte di Aranda. Conosciuta la notizia, le forze dell'accampamento di Utebo si dispersero in tutte le direzioni, mentre Antonio P\u00e9rez e i suoi principali sostenitori si dirigevano verso B\u00e9arn (Francia). Alonso de Vargas, il vicer\u00e9, il governatore d'Aragona e l'esercito reale entrarono senza incontrare opposizione a Saragozza il 12 novembre 1591.\nLa repressione.\nI seguaci di P\u00e9rez cercarono di tornare in Aragona con il supporto di Enrico di Navarra, ma vennero respinti e alcuni dei loro capi, tra cui Heredia, catturati e giustiziati. Juan de Lanuza y Urrea ritorn\u00f2 a Saragozza, dove venne catturato e decapitato per ordine reale sulla piazza del mercato; la stessa sorte subirono molti di coloro che avevano guidato la rivolta. Villahermosa e il conte di Aranda vennero arrestati ad \u00c9pila e inviati in Castiglia, dove morirono misteriosamente in carcere. P\u00e9rez fugg\u00ec in Francia e poi in Inghilterra, luoghi in cui stimol\u00f2 la leyenda negra contro il monarca e mor\u00ec nel 1611.\nAccordo con le \"Cortes\" aragonesi.\nNel 1592 Filippo II convoc\u00f2 la \"Cortes\" del Regno d'Aragona. Non venne soppressa alcuna istituzione aragonese, ma vennero riformate: il re ora aveva il diritto di nominare un vicer\u00e9 non aragonese; il \"Consiglio Generale del Regno di Aragona\" (comitato di Cortes) perse un po' di controllo sulle finanze aragonesi e sulla sorveglianza regionale, perdendo anche il potere di chiamare i rappresentanti delle citt\u00e0; la Corona poteva esautorare il Justicia de Arag\u00f3n e la Corte di giustizia fu messa sotto il controllo del re; infine, gli aspetti del sistema giuridico aragonese vennero modificati. Nel mese di dicembre del 1593, dopo la conclusione del lavoro delle \"Cortes\", le truppe di Filippo II si ritirarono.\nLa maggior parte degli storici concordano sul fatto che l'accordo alle Cortes di Tarazona fu un compromesso tra i nobili e il re. I nobili preferirono accettare l'autorit\u00e0 del re come garante dei loro privilegi, anche cedendo il potere legislativo. Sono d'accordo inoltre che Filippo II fu in grado di porre fine ai privilegi creando una struttura centralizzata (aveva un esercito ed i ribelli erano soli con un supporto limitato in Aragona e senza il supporto desiderato di Catalogna o di Valencia). Ma non fu cos\u00ec, e le ragioni sono molteplici: Filippo II, pur essendo un monarca assoluto regnava attraverso vicer\u00e9 e consigli. Un tentativo di centralizzazione avrebbe richiesto l'abolizione delle \"fueros\" in Catalogna e a Valencia, ma questi non diedero adito a realizzare una tale azione, perch\u00e9 furono fedeli al re durante la rivolta. I componenti della Corona d'Aragona passarono attraverso un lungo periodo di depressione economica e le loro \"Cortes\" normalmente concessoro gli stanziamenti richiesti anche se mantenevano la pi\u00f9 grande potenza nelle parti pi\u00f9 ricche del Regno: Castiglia e Americhe. Ma Filippo non perse l'opportunit\u00e0 di erodere alcuni poteri della nobilt\u00e0 aragonese limitandone la giurisdizione."}
{"id": "6060353", "revid": "287204", "url": "https://it.wikipedia.org/wiki?curid=6060353", "title": "I miti ebraici", "text": "I miti ebraici (\"Hebrew Myths: The Book of Genesis\") \u00e8 un saggio di Robert Graves e di Raphael Patai del 1963. Venne pubblicato nel 1964 da Doubleday (New York) e da Cassell (Londra). "}
{"id": "6060355", "revid": "1386188", "url": "https://it.wikipedia.org/wiki?curid=6060355", "title": "Juan V de Lanuza", "text": ""}
{"id": "6060376", "revid": "110157", "url": "https://it.wikipedia.org/wiki?curid=6060376", "title": "Lago Lanao", "text": "Il lago Lanao o Ranaw (tagalog: \"Lawa ng Lanao\") \u00e8 un grande lago nella provincia filippina meridionale di Lanao del Sur sull'isola di Mindanao. Con una superficie di 340\u00a0km\u00b2, \u00e8 il pi\u00f9 grande lago di Mindanao e il secondo lago pi\u00f9 grande delle Filippine. Si tratta di uno dei laghi pi\u00f9 antichi della Terra.\nGeografia.\nIl lago si \u00e8 creato all'interno di una depressione tra due catene montuose arginata a causa di terremoti e al crollo di un grande vulcano. Ha una profondit\u00e0 massima di 112\u00a0m e una media di 60,3\u00a0m. Il bacino \u00e8 meno profondo in prossimit\u00e0 della sponda settentrionale, ma si inabissa gradualmente verso sud.\nIl lago \u00e8 alimentato da quattro fiumi. Suo unico emissario \u00e8 il fiume Agus, che scorre a nord verso la baia di Iligan attraverso due canali separati. Uno di essi conduce alla cascate di Maria Cristina e l'altro alle cascate di Linamon. Le acque del lago e del fiume Agus alimentano una centrale idroelettrica che fornisce energia elettrica al 70% della popolazione di Mindanao.\nSulle sponde del lago sorge Marawi City, la capitale della provincia di Lanao del Sur.\nBiodiversit\u00e0.\nIl lago \u00e8 la dimora di 18 specie autoctone di pesci d'acqua dolce, e costituisce un importante habitat per gli uccelli acquatici. Nell'ottobre 2006, gli scienziati della Mindanao State University registrarono una massiccia fioritura di alghe nelle acque del lago. Inizialmente, le opere di bonifica e l'inquinamento da prodotti chimici furono indicati come i colpevoli, ma in seguito il Dipartimento filippino per l'Agricoltura e il Dipartimento della Pesca e delle Risorse Idriche affermarono che la causa era da attribuirsi all'erosione del suolo forestale e all'utilizzo intensivo del suolo."}
{"id": "6060379", "revid": "1305772", "url": "https://it.wikipedia.org/wiki?curid=6060379", "title": "Ovidio Sarra", "text": "Biografia.\nDiplomato in pianoforte e composizione all'Accademia Nazionale di Santa Cecilia, Sarra inizi\u00f2 la carriera suonando nelle sale da ballo, prima di far parte di numerose orchestre radiofoniche ed eventualmente formarne una propria. A partire dai primi anni cinquanta, collabor\u00f2 intensivamente con Claudio Villa, componendo alcuni dei suoi primi successi e accompagnandolo nelle esibizioni dal vivo.\n\u00c8 stato autore di numerose colonne sonore.\nPresso la Discoteca di Stato sono conservati 43 supporti da lui arrangiati.\nHa scritto canzoni per Giorgio Consolini, Luciano Tajoli, Rosetta Fucci, Luciano Rossi e Franco Tortora, spesso usando gli pseudonimi \"Da Sora\" e \"Dasora\". Alla SIAE risulta autore di 202 brani musicali. Il suo stile compositivo \u00e8 stato descritto come \"arioso e stornelleggiante\"."}
{"id": "6060386", "revid": "599013", "url": "https://it.wikipedia.org/wiki?curid=6060386", "title": "Cristiano Lombardi", "text": "Caratteristiche tecniche.\nAttaccante esterno di fascia destra molto veloce, pu\u00f2 giocare come seconda punta, come laterale offensivo in un tridente, o come esterno destro in un centrocampo a 5.\nCarriera.\nClub.\nLazio e i vari prestiti.\nInizia la sua carriera calcistica nel piccolo club del Calcio Tuscia di Viterbo, per poi trasferirsi al , dove rimane per una sola stagione. Nel 2011 viene acquistato dalla che lo inserisce nella propria Primavera nella quale disputa 50 partite mettendo a segno 22 reti e andando a vincere anche un Campionato Primavera, una Coppa Italia Primavera, ed una Supercoppa Primavera.\nIl 12 luglio 2014, per via delle sue ottime prestazioni con la maglia della Primavera, il , militante in Serie B, decide di acquistarlo a titolo temporaneo. L'esordio con la maglia \"granata\" arriva il 13 settembre successivo in occasione della vittoria casalinga, per 2-1, contro il . Conclude il prestito a Trapani con un bottino di 12 presenze.\nIl 31 agosto 2015 viene ceduto, nuovamente in prestito, all', militante in Lega Pro. L'esordio con la maglia dei \"Dorici\" arriva il 13 settembre successivo in occasione della trasferta vinta, per 0-1, contro il . In questa stagione, precisamente il 26 settembre 2015, mette a segno la sua prima rete tra i professionisti andando a siglare il gol partita nella vittoria casalinga, per 1-0, contro il . Concluder\u00e0 la stagione con l'Ancona andando a totalizzare 26 presenze e 4 reti.\nPer la stagione 2016-2017 fa ritorno alla Lazio dove ritrova Simone Inzaghi, suo ex allenatore ai tempi della Primavera \"biancoceleste\", ora divenuto tecnico della prima squadra. Dopo la preparazione estiva il tecnico piacentino decide di trattenerlo e il 21 agosto 2016 gli d\u00e0 la possibilit\u00e0 di esordire in Serie A in occasione della trasferta vinta, per 3-4, contro l', nella quale segna la rete del momentaneo 0-3. Il 30 marzo 2017 rinnova con la societ\u00e0 \"biancoceleste\" fino al 2022. Il 17 maggio 2017 perde la finale di Coppa Italia poich\u00e9 la sua squadra viene superata, per 2-0, dalla . Conclude la sua prima stagione in \"biancoceleste\" con un bottino di 19 presenze e 1 rete.\nIl 13 agosto 2017 vince il suo primo titolo in maglia \"biancoceleste\" poich\u00e9 la Lazio si impone, per 2-3, sulla nella partita valida per l'assegnazione della Supercoppa italiana 2017. Il 31 agosto successivo viene ceduto, a titolo temporaneo, al . L'esordio arriva il 17 settembre in occasione della sconfitta esterna, per 6-0, contro il . Conclude l'esperienza al Benevento con un bottino di 17 presenze non riuscendo a contribuire alla salvezza della squadra che verr\u00e0 retrocessa a fine stagione.\nNell'estate 2018 fa ritorno alla , senza riuscire mai a scendere in campo con i biancocelesti. Nel mercato di riparazione viene ceduto in prestito per un anno e mezzo al , ma non riesce ad evitare la retrocessione in Serie C, poich\u00e9 il 9 giugno 2019 la squadra \u00e8 sconfitta ai rigori nel playout contro la Salernitana. Il 18 luglio 2019 passa in prestito, assieme al compagno di squadra Sofian Kiyine, proprio al club campano. Il 30 novembre segna il suo primo gol in Serie B nella partita con l'Ascoli, conclusa sull'1-1.\nIl 31 gennaio 2022 passa in prestito alla .\nStatistiche.\nPresenze e reti nei club.\n\"Statistiche aggiornate al 20 maggio 2021.\""}
{"id": "6060387", "revid": "520814", "url": "https://it.wikipedia.org/wiki?curid=6060387", "title": "Tom\u00e1s Ismael Blesa", "text": ""}
{"id": "6060390", "revid": "121723540", "url": "https://it.wikipedia.org/wiki?curid=6060390", "title": "Matteo Marconcini", "text": "Biografia.\n\u00c8 cresciuto sportivamente nella societ\u00e0 Judo Ok Arezzo della sua citt\u00e0 natale, allenato Roberto Busia. In seguito si \u00e8 trasferito a Roma dopo aver vinto il concorso per titoli per entrare nel Centro Sportivo Carabinieri, dove \u00e8 stato allenato da Luigi Guido, che rappresent\u00f2 l' ai Giochi olimpici di , e .\nHa rappresentato l'Italia ai Giochi olimpici estivi di Rio de Janeiro 2016 nella categoria , perdendo in finale l'incontro per la medaglia di bronzo. Ai campionati mondiali di judo di Budapest 2017 ha conquistato la medaglia d'argento, che mancava all'Italia da dodici anni.\nSi \u00e8 ritirato dall'attivit\u00e0 agonistica il 21 aprile 2021, all'et\u00e0 di 31 anni. In seguito \u00e8 divenuto allenatore aggiunto nel Centro Sportivo Carabinieri."}
{"id": "6060391", "revid": "729019", "url": "https://it.wikipedia.org/wiki?curid=6060391", "title": "Real Zaragoza 1988-1989", "text": "Questa voce raccoglie le informazioni riguardanti il Real Zaragoza nelle competizioni ufficiali della stagione 1988-1989\nStagione.\nIl 5 settembre 1988, dopo due anni in carica, il presidente Miguel Beltr\u00e1n Picapeo annuncia le sue dimissioni. Rester\u00e0 in carica fino al 27 novembre, giorno in cui si tengono le elezioni. Il nuovo presidente diventa Jos\u00e9 \u00c1ngel Zalba.\nPer questa stagione, il nuovo allenatore \u00e8 il serbo Radomir Anti\u0107, alla sua prima esperienza su una panchina di una prima squadra, dopo le esperienze al Partizan Belgrado come vice e come allenatore delle giovanili.\nIn Coppa del Re la squadra aragonese viene eliminata al primo turno dal Real Valladolid (sconfitta per 1-2 in casa e pareggio per 1-1 in trasferta).\nIn campionato la squadra concluder\u00e0 al quinto posto."}
{"id": "6060404", "revid": "1654832", "url": "https://it.wikipedia.org/wiki?curid=6060404", "title": "Giorgia Bordignon", "text": "Ha rappresentato l'Italia ai Giochi olimpici estivi di Rio de Janeiro 2016 nella categoria fino a 63 chilogrammi, concludendo al 6\u00ba posto in classifica nella gara vinta dalla cinese Deng Wei. Nei Giochi olimpici estivi di Tokyo 2020, nella categoria fino a 64 chilogrammi, Bordignon \u00e8 riuscita a vincere la medaglia d'argento, divenendo la prima atleta italiana nella storia delle olimpiadi a conquistare un podio nel sollevamento pesi.\nBiografia.\nGrazie ad una buona posizione nel ranking, si \u00e8 qualificata ai Giochi olimpici estivi di dove ha conquistato la medaglia d'argento, stabilendo il primato nazionale con 104 kg allo strappo e 128 kg allo slancio."}
{"id": "6060410", "revid": "1342360", "url": "https://it.wikipedia.org/wiki?curid=6060410", "title": "Real Zaragoza 1989-1990", "text": "Questa voce raccoglie le informazioni riguardanti il Real Zaragoza nelle competizioni ufficiali della stagione 1989-1990\nStagione.\nPer questa stagione, viene confermato in panchina il serbo Radomir Anti\u0107.\nIn virt\u00f9 del quinto posto nel campionato precedente, il Real Saragozza partecipa alla Coppa UEFA.Dopo aver eliminato ai trentaduesimi di finale i ciprioti dell', viene eliminato ai sedicesimi dai tedeschi dell'Amburgo.\nIn Coppa del Re la squadra aragonese viene eliminata ai quarti dal Valencia, dopo aver sconfitto il Real Oviedo agli ottavi.\nIn campionato la squadra concluder\u00e0 al nono posto."}
{"id": "6060411", "revid": "124123", "url": "https://it.wikipedia.org/wiki?curid=6060411", "title": "Persone di nome Martha", "text": ""}
{"id": "6060412", "revid": "123608331", "url": "https://it.wikipedia.org/wiki?curid=6060412", "title": "Palazzo di el-Orouba", "text": "Il Palazzo di el-Orouba (in arabo \u0642\u0635\u0631 \u0631\u0626\u0627\u0633\u0629 \u0627\u0644\u062c\u0645\u0647\u0648\u0631\u064a\u0629, \"Kasr Riasat Al Gomhouria\"), anche Palazzo Al Orouba, Palazzo di Eliopoli o Palazzo della Federazione (in arabo \"\u0642\u0635\u0631 \u0627\u0644\u0627\u062a\u062d\u0627\u062f\u064a\u0629\", \"Kasr Al Ittihadia\"), \u00e8 uno dei tre palazzi presidenziali d'Egitto (gli altri due sono il Palazzo Montaza e il Palazzo Ra's al-Tin). Il palazzo \u00e8 ubicato nel sobborgo di Eliopolis, a nord-est del centro del Cairo, a est del Nilo, in Egitto. Prima di essere utilizzato come palazzo ufficiale del Presidente egiziano era un albergo, l\u2019Heliopolis Palace Hotel.\nStoria.\nAlbergo.\nL\"'Heliopolis Palace Hotel\" fu voluto dal Barone \u00c9douard Louis Joseph Empain, costruito in aperto deserto dal 1908 al 1910, insieme al resto del sobborgo omonimo, dall'Heliopolis Oases Company. L'albergo fu inaugurato come il pi\u00f9 lussuoso e grande hotel d'Africa il 1\u00ba dicembre 1910. Fu definito all'epoca \"palais des r\u00eave\" (palazzo dei sogni).\nOspiti Importanti.\nVantato come il pi\u00f9 lussuoso hotel d'Africa e del Medio Oriente, e dotato di grande architettura, l'Heliopolis Palace Hotler divent\u00f2 presto una curiosa meta per molti, inclusi reale stranieri e magnati internazionali. \nIn primis le feste reali tenute nelle splendide sale da ballo dell'albergo, specie quelle dette i\"lettini bianchi\" organizzate dal Re Farouq d'Egitto. \nSi ricordano fra gli ospiti pi\u00f9 importanti il re Alberto I e la regina Elisabetta del Belgio.\nOspedale militare.\nLa Prima e la Seconda Guerra Mondiale interruppero le normali attivit\u00e0 dell'albergo trasformandolo, in ambe le occasioni, in un ospedale militare, sotto il dominio inglese.\nFederazione delle Repubbliche Arabe.\nNegli anni '60 l'albergo chiuse e fu utilizzato dallo Stato come uffici di vari dipartimenti governativi. Nel gennaio del 1972 l'edificio divenne il quartier generale della Federazione delle Repubbliche Arabe che gli diedero il nome di Palazzo della Federazione.\nPalazzo Presidenziale d'Egitto.\nNegli anni '80, dopo un'importante rinnovamento e restaurazione dell'edificio, la costruzione divenne il Palazzo presidenziale egiziano nonch\u00e9 il quartier generale dell'amministrazione del nuovo presidente; Hosni Mubarak.\nArchitettura.\nL'albergo \u00e8 stato progettato dall'architetto belga Ernest Jaspar e realizzato dall'architetto francese Alexandre Marcel e dal decorista Georges-Louis Claude. Nell'edificio sperimentarono la fusione di diversi stili, architettura persiana, islamica e neo-classica. Il nuovo stile architettonico, detto Heliopolis, \u00e8 responsabile di molti meravigliosi edifici originali ad Eliopolis.\nL'edificio si erge su una facciata di 150 metri di lunghezza, 6 500 m2, con 400 camere e oltre 55 appartementi privati, ascensori giganti, hammam, sale da biliardo, un parco. \nIl tutto per il colossale prezzo, nel 1910, di 2 milioni di dollari.\nAltri progetti.\n "}
{"id": "6060413", "revid": "287204", "url": "https://it.wikipedia.org/wiki?curid=6060413", "title": "Abdoullah Bamoussa", "text": "Ha rappresentato l'Italia ai Giochi olimpici estivi di Rio de Janeiro 2016 proprio nella gara dei 3000 metri siepi.\nBiografia.\nIn Italia dal 1997 arrivato dal Marocco e cittadino italiano dal 2015.\nAl suo arrivo nel settentrione italiano pratica calcio per qualche anno e poi dal 2003 si inizia a dedicare all'atletica.\nInizialmente pratica corsa su strada ed in montagna; poi a partire dal 2011 passa ai 3000 metri siepi allenato da Ezio Rover, direttore tecnico dell'Atletica Brugnera Friulintagli.\nIl 13 dicembre del 2015 affronta per la prima volta una rassegna internazionale indossando la maglia della Nazionale seniores italiana: in Francia a Hy\u00e8res gareggia agli Europei di corsa campestre, concludendo al 30\u00ba posto nella prova individuale ed in quarta posizione nella classifica a squadre.\nIl 26 giugno del 2016 disputa la finale dei 3000 m hs ai campionati italiani assoluti di Rieti: vince la medaglia di bronzo in 8'32\"88 dietro il campione Yuri Floriani (8'30\"03) e l'argento di Jamel Chatbi (8'31\"25); nell'occasione ottiene cos\u00ec quindi il pass per gli Europei di Amsterdam, correndo sotto il minimo richiesto di 8'37\"50, insieme a Chatbi, Floriani e i due fratelli gemelli Zoghlami, Ala e Osama.\nL'8 luglio gareggia nei Paesi Bassi nella finale dei 3000 m hs agli Europei di Amsterdam: tra i quindici finalisti figura insieme ad altri due italiani, Jamel Chatbi e Yuri Floriani; termina la gara in 8\u00aa posizione col tempo di 8'35\"35 a poco pi\u00f9 di quattro secondi e mezzo dal bronzo in 8'30\"79 del francese Yoann Kowal, tra Chatbi (5\u00ba) e Floriani (9\u00ba).\nIl 2 agosto ottiene il pass per le Olimpiadi di Rio (al pari di Floriani e Chatbi, poi sospeso dal C.O.N.I. e, dopo, accettato dal T.A.R. e poi respinto dal T.N.A. il suo ricorso presentato) beneficiando della regola del \"target number\" che prevede il raggiungimento del numero minimo di atleti per ogni specialit\u00e0 in programma.\nIl 15 agosto disputa la batteria dei 3000 m hs ai Giochi olimpici di Rio de Janeiro in Brasile: viene eliminato nelle batterie chiudendo al 12\u00ba posto nella sua e finendo complessivamente in 34\u00aa posizione in classifica col tempo di 8'42\"81; resta a poco pi\u00f9 di una quindicina di secondi dall'ultimo tempo ripescato per la finale, il 8'27\"69 del marocchino Hamid Ezzine."}
{"id": "6060415", "revid": "767487", "url": "https://it.wikipedia.org/wiki?curid=6060415", "title": "Juan Francisco Rodr\u00edguez Herrera", "text": ""}
{"id": "6060416", "revid": "1226", "url": "https://it.wikipedia.org/wiki?curid=6060416", "title": "Leucemia aleucemica", "text": "La leucemia aleucemica (detta una volta pseudoleucemia) \u00e8 un tipo raro di leucemia acuta che si caratterizza in particolare per l'assenza di blasti leucemici nel sangue periferico, che pertanto appare del tutto normale alle analisi di \"routine\" non riscontrandosi neppure la leucocitosi tipica delle leucemie. La diagnosi pu\u00f2 pertanto essere effettuata solo dall'analisi di un campione di midollo osseo.\nSi distingue in due sottotipi fondamentali:\nEntrambe le forme possono progredire diventando leucemiche.\nLa terapia \u00e8 analoga alle rispettive forme leucemiche."}
{"id": "6060417", "revid": "520814", "url": "https://it.wikipedia.org/wiki?curid=6060417", "title": "Juanito Rodr\u00edguez", "text": ""}
{"id": "6060418", "revid": "400518", "url": "https://it.wikipedia.org/wiki?curid=6060418", "title": "Pseudoleucemia", "text": ""}
{"id": "6060419", "revid": "1236214", "url": "https://it.wikipedia.org/wiki?curid=6060419", "title": "Terminologia di Naruto", "text": ""}
{"id": "6060434", "revid": "938", "url": "https://it.wikipedia.org/wiki?curid=6060434", "title": "Yasmany Lugo Cabrera", "text": ""}
{"id": "6060435", "revid": "124705855", "url": "https://it.wikipedia.org/wiki?curid=6060435", "title": "Le strabilianti imprese di Fantomius ladro gentiluomo", "text": "Le strabilianti imprese di Fantomius ladro gentiluomo \u00e8 una serie di storie a fumetti, scritta e disegnata da Marco Gervasio, pubblicata sul settimanale Topolino tra il 13 novembre 2012 e il 3 febbraio 2021.\nTrama.\n\"Le strabilianti imprese di Fantomius ladro gentiluomo\".\n\"Il monte rosa\" (2972).\nUn noto barone di Paperopoli ha dato un evento mondano a cui \u00e8 stata invitata tutta l'alta societ\u00e0 paperopolese. Durante viene mostrato agli ospiti il celebre Monte rosa, il pi\u00f9 grande diamante del mondo, per\u00f2 un noto intenditore amico del proprietario afferma immediatamente che si tratta di un falso. Sotto le spoglie dell'intenditore si cela lo scaltro e inafferrabile Fantomius (parodia dei personaggi come Fant\u00f4mas, Ars\u00e8ne Lupin e Diabolik) mentre il vero esperto \u00e8 stato neutralizzato da Dolly Paprika (parodia di Eva Kant). Fantomius si fa aprire la teca per poter analizzare meglio il diamante e riesce a causare una confusione tra gli ospiti che lo aiuta a fuggire sul tetto dove Dolly arriva a recuperarlo. Il giorno dopo mentre Lord Lamont John Quackett e Dolly Duck stanno festeggiando leggendo il giornale del mattino, arriva Copernico Pitagorico che li informa che il diamante \u00e8 realmente un falso. Il barone aveva sostituito il gioiello con una copia per poter intascare il sostanzioso indennizzo dell'assicurazione. Quella sera Fantomius si reca a casa del barone e ruba il vero diamante assieme al denaro poi si reca in camera da letto del barone per dirgli che sta per subire la giusta vendetta di Fantomius. La cassaforte per\u00f2 \u00e8 collegata a un allarme che richiama la polizia guidata dal solerte commissario Alcmeone Pinko (parodia dei personaggi come l'Ispettore Ginko, il Commissario Juve e l'Ispettore Zenigata). Al cospetto degli agenti il barone si tradisce e svela il suo piano, ottenuto ci\u00f2 che desiderava Fantomius riesce a fuggire aiutato da Dolly, mentre il barone viene portato via dai tutori dell'ordine. Fantomius regala il meraviglioso diamante alla sua amata Dolly mentre i soldi dell'assicurazione, illegalmente ricevuti dal barone, li dona ai poveri bisognosi della citt\u00e0.\n\"L'evasione di Fantomius\" (2973).\nLord John Lamont Quackett si trova presso il prestigioso club ippico di Paperopoli per disputare una partita a polo, sport estremamente popolare tra i membri della societ\u00e0 dell'epoca. Dopo una prestazione terribile in cui Lord Quackett mostra tutta la sua goffaggine e ingenuit\u00e0, il giovane miliardario si reca al bar del club per una pausa. Mentre sta assaporando un panino ascolta alla radio un'intervista al commissario Pinko, in cui il poliziotto afferma che qualora riuscisse ad arrestare Fantomius, il ladro gentiluomo non sarebbe pi\u00f9 riuscito a scappare di prigione. L'alterego che si nasconde in Lord Quackett accetta la sfida. La sera stessa Fantomius tenta un furto assieme alla sua compagna Dolly, ma appena riesce a penetrare nella camera dov'\u00e8 contenuta la cassaforte, scopre che era tutta una trappola tesagli dalla polizia. Pinko arresta il suo avversario e gli toglie la maschera rivelando a tutti la sua vera identit\u00e0: Lord Quackett. Il giovane miliardario viene portato in carcere. Il giorno dopo una lettera anonima minaccia un arrogante duca che presto sar\u00e0 vittima di Fantomius. Il commissario Pinko per rassicurare il ricco aristocratico, invia un agente di guardia, anche se lo considera un accorgimento inutile, poich\u00e9 Fantomius \u00e8 in carcere. Intanto Fantomius riesce a evadere di prigione grazie all'aiuto di Copernico e raggiunge la villa del duca, dove Dolly ha stordito il vero poliziotto e Fantomius ne prende il posto, riuscendo cos\u00ec a compiere indisturbato il suo furto, come aveva preannunciato. La notizia getta nel panico Pinko che si reca di volata al carcere in tempo per vedere Fantomius, che con spavalderia rientra nella sua cella e si assopisce stanco dal troppo lavoro notturno. Preoccupato Pinko cerca di sveltire le pratiche per un trasferimento ad Alcatraz, ma Fantomius con un'astutissima mossa riesce a dileguarsi. Lascia all'ispettore il suo biglietto da visita e la maschera di Lord Quackett. Pinko ha perso cos\u00ec la sfida, inoltre vedendo la maschera crede che Lord Quackett non sia la vera identit\u00e0 di Fantomius. D'altronde il lord \u00e8 un giovane pasticcione e imbranato, come potrebbe esser Fantomius, il grande Ladro Gentiluomo?\n\"Fantomius a bordo\" (2974).\nLord Lamont John Quackett \u00e8 in vacanza a bordo della nave da crociera Pacific Quack e fingendosi l'imbranato di sempre, gioca a Shuffle-board insieme con il commissario Alcmeone Pinko, mentre Dolly Duck si intrattiene con la signora Adelaide moglie del commissario. I due ladri, venuti a conoscenza che l'antipatica Contessa Snobboni possiede una preziosa collana, decidono di organizzare la notte stessa un audace furto. Fantomius si introduce nella cabina della contessa, ma la collana \u00e8 gi\u00e0 stata rubata da qualcuno che l'ha preceduto e mentre si trova ancora nella stanza, la contessa si sveglia di soprassalto, credendolo il vero autore del furto. Il commissario Pinko sebbene sia in vacanza e nonostante l'immenso fastidio da parte della moglie, si mette subito a disposizione del comandante per condurre le indagini. Intanto anche i due ladri conducono delle indagini parallele e arrivano alla conclusione che il ladro molto probabilmente debba essere un membro dell'equipaggio, poich\u00e9 era riuscito a penetrare nella cabina senza forzare la porta. Quella stessa notte Fantomius e Dolly preparano quindi una trappola per incastrare il vero autore del furto. Un misterioso individuo s'intrufola nella cabina del commissario, l'unica a non essere stata perquisita, ma con angoscia non riesce a trovare ci\u00f2 che voleva. Improvvisamente si accende anche la luce e Fantomius smaschera il colpevole ovvero il capitano della nave, colui che la sera del furto era entrato nella cabina del commissario per chiedere il suo aiuto. Poco dopo arriva anche il commissario Pinko che ascoltando la confessione del capitano, vorrebbe approfittare dell'occasione per arrestare entrambi i ladri, ma Fantomius come sempre riesce a sfuggirgli portando con s\u00e9 la vera collana.\n\"Brutfagor\" (2975).\nLord Quackett e la sua fidanzata Dolly Duck si sono concessi una vacanza lontano da Paperopoli nella elegante Parigi d'inizio secolo.\nDurante una visita allo storico quartiere di Montmartre, in un mercatino scoprono la statuetta di Brutfagor, la divinit\u00e0 dell'inganno. Il commerciante, visto il loro interesse racconta loro delle strane apparizioni che si sono verificate recentemente al museo del Louvre per opera proprio di Brutfagor o il fantasma del Louvre (parodia di Belfagor, il fantasma del Louvre). La coppia \u00e8 subito incuriosita dal mistero e incomincia a cercare maggiori informazioni riguardo alle apparizioni. Durante la loro ricerca, in un negozio di antiquariato il cui proprietario sostiene di aver visto lo spettro, incontrano Hercule Paperot, celebre investigatore belga, anche lui sulle tracce dell'evanescente Brutfagor. La notte Fantomius e Dolly Paprika penetrano nel museo per svelare il mistero e proprio mentre stanno esaminando la statua della misteriosa divinit\u00e0, appare il fantasma. I due si mettono immediatamente alla sua ricerca, ma lo spettro sparisce. La fortuna di Fantomius fa aprire un passaggio segreto che conduce nei sotterranei: il covo di Brutfagor. Seguendo il passaggio la coppia fuoriesce proprio nel retrobottega dell'antiquariato sosteneva di aver visto il fantasma. La notte successiva Dolly e Fantomius bloccano il passaggio segreto cosicch\u00e9 Brutfagor non possa pi\u00f9 scappare e rimanga bloccato nel museo. Hercule riesce a bloccare lo spettro e a smascherarlo svelando finalmente il mistero: il commerciante era alla ricerca del tesoro perduto di Brutfagor e aveva inscenato il mistero per poter agire indisturbato. Intanto la coppia di ladri ne approfitta per rubare la maschera della statua di Brutfagor, il vero tesoro dello spettro; nessuno aveva mai intuito che fosse sotto gli occhi di tutto. Per la coppia tenebrosa la vacanze sono terminate e ritornano negli Stati Uniti a bordo di un dirigibile su cui ha un posto riservato anche Hercule Paperot, diretto a Paperopoli per arrestare Fantomius.\n\"Silenzio in sala\" (2994).\nLord Lamont John Quackett e Dolly Duck sono al cinema ad assistere al nuovo film dedicato al personaggio di Fantomius. Al termine dello spettacolo i due attori che interpretano la coppia criminale annunciano al pubblico di essere al lavoro su un'altra pellicola dedicata sempre ladro gentiluomo, in cui utilizzeranno lo smeraldo pi\u00f9 prezioso al mondo. Incuriositi da tale notizia i veri Fantomius e Dolly Paprika si recano agli studi di Hollywood, dove, spacciandosi per controfigure, riescono a rubare lo smeraldo. Il Commissario Pinko per\u00f2 si accorge del furto e cerca di arrestare il suo avversario, ma come ogni volta questo riesce a sfuggirgli. Sulla strada verso casa Dolly si accorge che il prezioso \u00e8 un falso, cos\u00ec i due ladri si recano a casa dell'attrice che impersonava Dolly Paprika sul set. Nella villa scoprono che \u00e8 stata la controfigura della diva a rubare il gioiello, ma riescono a smascherarla e a impossessarsi della refurtiva. Pinko, come sempre giunge tardi, riesce ad arrestare la controfigura, ma non Dolly e Fantomius, che soddisfatti del loro bottino, fanno ritorno a Paperopoli.\n\"La maledizione del Faraone\" (3036).\nIn Egitto la spedizione archeologica patrocinata da Lord Papervon e guidata dallo studioso Howard Paper \u00e8 riuscita a catalogare tutti i reperti recuperati dalla tomba del faraone Tutanquackmon, che verranno presto esposti al Museo di Paperopoli. La notizia viene presto comunicata in citt\u00e0 e anche Lord Quackett ne viene a conoscenza e subito si propone di tentare un ardito colpo nei panni di Fantomius.\nSul tesoro del faraone sembra per\u00f2 che gravi una terribile maledizione, infatti numerosi membri della spedizione, durante la notte sono stati perseguitati dalla mummia dell'antico sovrano. Dolly cerca di scoraggiare il suo compagno, ma il ladro gentiluomo, pregustando l'avventura non si tira assolutamente indietro. Tempo dopo la giovane coppia, accompagnata dall'amico Copernico, si reca in visita al museo, dove sono appena stati esposti i preziosi reperti. Il bisnonno di Archimede incontra Howard Paper, archeologo della spedizione e suo amico di vecchia data. Paper fa da cicerone ai tre protagonisti, ma durante la visita rimane profondamente colpito dalla presenza di un vaso d'oro, che secondo lui non era contenuto all'interno della tomba del faraone. In quel momento arriva il Commissario Pinko, che spiega di averlo trovato tra la refurtiva di un ladruncolo e averlo consegnato al museo. Tornati a casa, Copernico osserva, sul giornale, la fotografia scattata il giorno della scoperta e si accorge che il suo amico Howard Paper aveva mentito: si vede chiaramente il vaso in primo piano. Quella notte Fantomius, sempre pi\u00f9 affascinato dal mistero, penetra nel museo, dove incontra la terrificante mummia del faraone, che \u00e8 Howard Paper travestito, che trovandosi alle strette confessa i suoi misfatti. Dopo essere entrato nella tomba aveva trovato un prezioso papiro, che indicava l'ubicazione di un favoloso tesoro. Aveva cos\u00ec nascosto la mappa all'interno di un vaso, ma il reperto era stato rubato da uno degli operai, perci\u00f2 aveva ideato la leggenda della mummia. La notte si travestiva e s'introfulava nelle abitazioni dei partecipanti alla spedizione, sperando di recuperare il prezioso vaso. Fantomius, dopo la confessione, riesce a sfuggire a Pinko e ritorna a Villa Rosa. Copernico riesce a decifrare il papiro, che indica l'ubicazione di una ricchissima miniera d'argento, metallo che per gli antichi egizi aveva un valore inestimabile.\n\"L\u2019ottava meraviglia del mondo\" (3037).\nA Paperopoli viene divulgata la notizia che il cinico, eccentrico e poco affidabile regista Carl Denquack (parodia di Carl Denham) presenter\u00e0 l'ottava meraviglia del mondo, un tesoro d'inestimabile valore rinvenuto durante la sua ultima spedizione all'Isola del Teschio. Lord Quackett, accompagnato da Dolly e Copernico si reca a teatro per assistere alla presentazione, a cui partecipa tutta la crema di Paperopoli, compresi il Commissario Pinko, sua moglie Adelaide e addirittura i genitori e la zia materna di Paperino (Ortensia, Quackmore e Matilda). Il regista stupisce tutto il teatro presentando uno scimmione dalla mole gigantesca di nome Gong (parodia di King Kong), che lui \u00e8 riuscito ad addomesticare. Tuttavia i flash fotografici dei giornalisti spaventano la bestia, che senza pi\u00f9 controllo incomincia a distruggere il teatro. Gong, colpito dalla bellezza di Dolly Duck (nello stile di Ann Darrow), la rapisce e si arrampica sull'Empire Duck Building, il pi\u00f9 alto grattacielo di Paperopoli. Lord Quackett, dopo essersi calato nei panni del suo alter ego, si lancia in soccorso della sua compagna, proprio mentre l'aviazione militare paperopolese sta per attaccare il gorilla. Fantomius, portando in braccio Dolly, si lascia inseguire da Gong e giunge sino al porto di Paperopoli dove Copernico lo sta aspettando con il Fantomarino, un poderoso mezzo subacqueo. I tre protagonisti riportano Gong nel suo habitat naturale e anche il commissario Pinko approva il loro gesto generoso e dell'unico furto del ladro gentiluomo.\n\"Fantomius sulla neve\" (3039).\nLord Quackett e DollyDuck sono a sciare a Picco Cupo rinomata localit\u00e0 sciistica nei dintorni di Paperopoli, dove il ladro gentiluomo ha una sua residenza privata: la Casa dell'Ermellino. Mentre si sta dilettando in un'impervia discesa Lord Quackett incontra l'investigatore Hercule Paperot, che \u00e8 giunto apposta dal Belgio per dare la caccia a Fantomius. La baronessa de' Cialtroni terr\u00e0 una suntuosissima festa di compleanno e sia Paperot sia il Commissario Pinko temono che il Fantomius possa approfittare del ricevimento per derubare la crema di Paperopoli. Intanto Copernico \u00e8 andato in perlustrazione e ha scoperto che per intrattenere gli ospiti, il barone si travestir\u00e0 da Fantomius iscenando un furto ai danni della moglie, per poi farsi catturare da Pinko. Approfittando della recita, Fantomius si sostituisce al barone e ruba una preziosa parure di diamanti e riesce anche a seminare Pinko e i suoi poliziotti, che si erano lanciati al suo inseguimento. Tuttavia Hercule Paperot aveva sospettato un possibile furto e quindi aveva preventivamente messo al sicuro i gioielli in un'altra cassaforte, che orgogliosamente consegna alla baronessa. La miliardaria in realt\u00e0 \u00e8 Dolly Paprika travestita, che si era sostituita alla padrona di casa per tutta la sera, dopo essersi spacciata per cameriera e aver narcotizzato la vera baronessa. La notizia della sconfitta di Hercule Paperot raggiunge anche Londra, dove Paper Holmes (parodia di Sherlock Holmes) e il suo fedele aiutante Dottor Duckson (parodia del Dottor Watson) la commentano nel loro salotto di Baker Street.\n\"La maschera di Fu Man Etch\u00f9\" (3072).\nLord Lamont John Quackett, la sua fidanzata Dolly Duck e il suo fido assistente Copernico Pitagorico si sono recati in Cina e pi\u00f9 precisamente a Pechino per portare a termine un furto ai danni del museo archeologico cittadino. L'obiettivo \u00e8 la Maschera di Gengis Ghat (parodia di Gengis Khan) il mitico condottiero mongolo che nel XIII secolo sottomise la quasi totalit\u00e0 dell'Asia. Secondo la leggenda tale maschera concede a chi la indossa un potere sovrumano ed \u00e8 proprio questo potere a interessare il dottor Fu Man Etch\u00f9 (parodia del dottor Fu Manchu), un diabolico criminale dei bassifondi pechinesi. Egli, preoccupato dell'interesse che Fantomius potrebbe avere nei confronti della maschera, ordina al suo miglior agente, Lady Senape (ispirata dalle citazioni antieroici dei personaggi femminili come Catwoman, la Gatta Nera e Rouge the Bat), di rubarla quella notte stessa. Quella notte la ladra, vecchia compagna nonch\u00e9 fidanzata di Fantomius, si introduce nel museo, ma viene battuta da Dolly Paprika, che assieme a Fantomius riesce a rubare il monile. Lady Senape non si arrende facilmente e precede la coppia nell'albergo dove sono alloggiati, rapendo il loro amico Copernico: lo liberer\u00e0 solo in cambio della maschera. Jen Yu alias Lady Senape d\u00e0 loro appuntamento in un teatro cittadino e i due paperi non possono che accettare lo scambio che gli viene imposto. Dopo che gli hanno consegnato la maschera, Lady Senape si avvia nei bassifondi pechinesi per mostrarla al suo padrone e liberare Copernico, tuttavia non si accorge che la tenebrosa coppia criminale la sta pedinando. Purtroppo Dolly e Fantomius vengono scoperti e rinchiusi in stanze dove subiranno una lenta morte per agonia, dalle quali fortunatamente riescono a scappare. Dopo uno scontro con Fu Man Etch\u00f9 e i suoi scagnozzi i due riescono a recuperare la maschera e a liberare Copernico. Una volta rientrati a Villa Rosa lo scienziato non \u00e8 affatto tranquillo infatti Lady Senape conosce le loro vere identit\u00e0 e potrebbe cercarli per avere la sua inutile vendetta. Tuttavia sembra che nello scontro finale con Fantomius la ladra cinese abbia perso la memoria e, almeno finora, non sappia chi siano i suoi avversari paperopolesi.\n\"Il bottino dei Baskerville\" (3073).\nJohn Quackett e Dolly Duck sono su un treno diretti verso il Devonshire; durante il viaggio fanno la conoscenza di Henry Barkserville e del Dottor Duckson, che si stanno dirigendo nella loro stessa direzione. John \u00e8 un caro amico di Carl Barkserville e sta andando a fargli visita, ma Henry lo informa che sfortunatamente suo cugino non vive pi\u00f9 nei possedimenti di famiglia. Alcuni mesi fa \u00e8 scappato per paura della maledizione che grava sulla famiglia Barkserville. Pare che un feroce e possente mastino fantasma perseguiti tutti i membri della famiglia per impedirgli di ritrovare il tesoro degli antenati. Arrivati a destinazione John e Dolly decidono di accettare l'invito di Henry e si fermano per alcuni giorni nella residenza dei Barkserville, sperando di riuscire a trovare il tesoro di famiglia. John, mentre Dolly d\u00e0 un'occhiata alla villa, accetta di passeggiare per la brughiera con Henry e il dottore e durante la passeggiata fa la conoscenza degli unici due inquilini che si trovano nelle vicinanze della propriet\u00e0: un burbero contadino e un eccentrico naturalista appassionato di farfalle. Quella notte i due ospiti, calati nei panni di Dolly Paprika e Fantomius, vagano per i corridoi della villa alla ricerca di un eventuale passaggio segreto, ma la loro ricerca viene interrotta dall'arrivo del maggiordomo. Quest'ultimo prende con s\u00e9 una borsa e si avvia nella brughiera. I due ladri insospettiti da tale comportamento decidono di pedinarlo, ma vengono sorpresi da Paper Holmes, che da giorni \u00e8 nascosto nella brughiera per tentare di risolvere il segreto dei Barkserville. Fantomius e Dolly riescono a fuggire cogliendo l'unico attimo di distrazione dell'abile detective. La mattina seguente Holmes si presenta alla villa e informa gli ospiti delle sue indagini, asserendo che il colpevole \u00e8 sicuramente il contadino misantropo e scontroso che vive nei pressi della propriet\u00e0. Duckson e Holmes ordiscono una trappola per cogliere sul fatto il contadino e cos\u00ec Fantomius e Dolly Paprika ne approfittano nuovamente per cercare di esplorare la villa. John e Dolly trovano un forziere in cui \u00e8 nascosta una mappa che indica che il forziere \u00e8 nascosto nella palude. Rinvengono anche il ritratto dell'antenato dei Barkserville che \u00e8 identico al naturalista. Essi comprendono che anche l'entomologo \u00e8 un Barkserville e vuole terrorizzare sir Henry per poter rivendicare il tesoro di famiglia. Fantomius si lancia in soccorso del loro anfitrione, mentre Dolly recupera il tesoro e cattura il criminale. Il giorno dopo Holmes riferisce a Henry come si sono svolti i fatti, prendendosi tutti i meriti dell'indagine, che dichiara essere chiusa. Al termine del soggiorno Duckson e Holmes fanno rientro a Londra e l'investigatore confida al suo assistente che Lord Quackett \u00e8 Fantomius.\n\"Il tesoro del Doge\" (3075).\nDolly e John Quackett sono a Venezia per concedersi un soggiorno romantico nella citt\u00e0 della Laguna in occasione dei festeggiamenti del Carnevale. Hanno deciso di fare lo stesso il commissario Pinko e sua moglie Adelaide. Le due coppie si incontrano al celebre casin\u00f2 cittadino, la casa da gioco pi\u00f9 antica del mondo. La sera successiva il Duca Grimani, esponente di spicco della nobilt\u00e0 veneziana nonch\u00e9 parente di Adelaide, d\u00e0 una festa in maschera a cui sono invitati John e Dolly. Anche Pinko e sua moglie, in quanto parenti del padrone di casa, sono presenti. Durante la serata i due ladri creano un piccolo diversivo per impossessarsi del corno d'oro di Marino Grimani l'89\u00ba doge della Repubblica di Venezia.\nPinko si accorge del furto e cerca di inseguire i ladri, ma la tenebrosa coppia riesce a sfuggirgli a bordo di una gondola a motore modificata da Copernico. Dopo essere sfuggiti al commissario, Dolly e il suo compagno hanno tempo di esaminare con attenzione il corno che hanno sottratto. All'interno c'\u00e8 incisa un'iscrizione in dialetto veneziano: \"soto le secrete i sete i spetan sospirando\". Si tratta di indizio che conduce all'ubicazione dove sono nascosti i sette simboli d'oro del potere dogale; il tesoro che i due ladri stanno cercando a Venezia. Fantomius capisce che l'enigma fa riferimento al Ponte dei Sospiri, che fu costruito proprio dal doge Marino Grimaldi e che collega il Palazzo Ducale alle Prigioni. Giunto al ponte, Fantomius trova un passaggio segreto nascosto sott'acqua, che conduce a una stanza dov'\u00e8 nascosto il tesoro del Doge. Quando il ladro gentiluomo fa ritorno in superficie assieme al bottino, scopre che una misteriosa organizzazione chiamata i Guardiani di Venezia ha manovrato fin dall'inizio le sue azioni affinch\u00e9 trovasse il tesoro. I Guardiani hanno persino rapito la vera Dolly sostituendola con una papera delle loro fila per controllarlo meglio. Fantomius consegna loro il bottino per liberare la sua amata. Eseguito lo scambio i Guardiani si allontanano senza sospettare nulla, cos\u00ec Fantomius pu\u00f2 rivelare di essersi accorto subito che la papera che era con lui non era la sua compagna, perch\u00e9 la papera che ama \u00e8 una sola ed \u00e8 unica. Cos\u00ec \u00e8 rimasto al gioco dei suoi avversari solo per avere l'occasione di liberare Dolly Paprika e nel sacco che ha consegnato loro non ha messo i simboli del potere dogale, ma solo cianfrusaglie. Fantomius tuttavia \u00e8 rimasto molto turbato dall'accaduto. I Guardiani di Venezia hanno elaborato un piano articolato e complesso e sapevano con esattezza del loro soggiorno nella Laguna. Quindi qualcuno conosce le loro identit\u00e0 segrete, ma lo stile con cui \u00e8 stato elaborato il piano, porta Fantomius a cancellare Lady Senape dai sospettati. Intanto il misterioso capo della Setta dei Guardiani di Venezia scopre che Fantomius li ha ingannati e promette di vendicarsi. Contemporaneamente dall'altra parte del mondo quello che sembra essere Paperon de' Paperoni, dopo anni d'assenza in cui \u00e8 stato in giro per il mondo a far crescere la sua ricchezza, sta facendo ritorno a Paperopoli a bordo di un transatlantico.\n\"Il nobile dietro la maschera\" (3107).\nNel 1895 John Quackett \u00e8 un paperotto di soli dieci anni e ha il solito diverbio con il padre Lord Andrew Quackett circa l'obbligo di partecipare alle feste mondane in maschera che spesso organizzano i nobili londinesi. La madre Marie Lamont, anche lei insofferente per tali eventi formali, gli consiglia di fare buon viso a cattivo gioco, ma John non \u00e8 il tipo da scendere a compromessi e viene messo in punizione dal padre. Molti anni dopo nel 1910 a Paperopoli, John ormai adulto, sta nuovamente partecipando a una festa in maschera, nonostante avesse giurato il contrario. Egli per\u00f2 non partecipa all'allegria generale, rimanendo in disparte a rimuginare su uno strano furto di un rubino avvenuto la notte precedente ai danni del Conte Quattrocchi. La festa viene interrotta da strano individuo, che insiste per parlare con padrone di casa, ma proprio quest'ultimo, dopo averlo deriso davanti a tutti, lo caccia in malo modo. Lord Quackett incuriosito dallo strano personaggio lo raggiunge, scoprendo che si tratta dell'inventore Copernico Pitagorico a cui il Barone Von Duck, il borioso padrone di casa, aveva commissionato un apparecchio in grado di aprire qualsiasi cassaforte. Copernico invita John nel suo laboratorio e tra i due nasce immediatamente una profonda simpatia, ma la serata viene bruscamente interrotta dall'arrivo della Polizia. L'ispettore Pinko arresta Copernico con l'accusa di aver rubato un diamante dalla villa del Barone Von Duck e anche quello del Conte Quattrocchi la sera precedente. Misteriosamente infatti il diamante del Barone Von Duck viene trovato nelle tasche del camice dello sprovveduto e ingenuo inventore. Deciso a scoprire il mistero, smascherare il vero ladro e scagionare il suo nuovo amico, Lord Quackett decide d'introdursi segretamente nella villa del Barone Von Duck sicuro. Per portare a termine il suo piano John Quackett decide di utilizzare alcuni dei marchingegni trovati nel laboratorio di Copernico. Tuttavia non pu\u00f2 correre il rischio di essere riconosciuto e di mettere a rischio il suo buon nome. Coi ricordi ritorna indietro di molti anni, quando il fratello Henry lo esortava a non disprezzare cos\u00ec tanto le maschere, perch\u00e9 a volte queste vengono usate per proteggere e non per nascondere. Cos\u00ec con in testa le parole del fratello John si traveste per la prima volta da Fantomius e si lancia nella notte. Raggiunta la villa del Barone Von Duck, scopre che era stato proprio lui a rubare il diamante del Conte Quattrocchi e successivamente aveva finto il furto anche del suo prezioso gioiello per essere al di sopra di ogni sospetto. John avvisa l'ispettore, che giunge repentinamente per assistere a quella che \u00e8 la prima impresa di Fantomius. Definitivamente scagionato Copernico viene liberato il giorno successivo e John lo mette a conoscenza del suo progetto e lo invita a trasferirsi da lui a Villa Rosa. Incomincia cos\u00ec la loro lunga amicizia e collaborazione criminale.\n\"Gli anelli di Cagliostro\" (3108).\nNel 1914 nei dintorni di Vienna Fantomius e Lady Senape alias Jen Yu stanno per scappare dal castello del Duca Von Ducon, dopo essersi impossessati dei leggendari anelli di Cagliostro che nascondono l\u2019indicazione per trovare un prezioso tesoro. Nel momento della fuga Jen Yu decide di rompere il fidanzamento con il suo complice, scappando da sola con gli anelli. Tuttavia i preziosi erano dei falsi. Molti anni dopo, nel 1922, John Quackett e Dolly Duck tornano in Austria per cercare nuovamente il leggendario tesoro. Si recano alla villa del Barone Von Bon sede di un congresso di tesaurologia al quale partecipa anche Jen Yu, spacciandosi per una lontana discendente di Cagliostro, il famoso alchimista italiano. Durante la conferenza vengono presentati gli anelli d\u2019oro del Conte, che vengono abilmente sottratti da Jen Yu. Sfortunatamente la ladra non riesce a tradurre le indicazioni che sono incise su ogni monile. Nell'impresa, invece, riescono Fantomius e Dolly, dopo aver sottratto i preziosi alla loro avversaria. Le indicazioni suggeriscono che il nascondiglio sia il maniero del Duca Von Ducon in cui anni prima Fantomius e Lady Senape rubarono i falsi anelli. Jen Yu \u00e8 la prima a giungere al castello, trovando un altro indizio negli anelli che sorreggono le tende alle finestre. Questi riportano in dicitura latina sursum corda che significa in alto i cuori. Quindi il Duca Von Ducon si ricorda che sulla torre destra del castello ci sono incisi due cuori spezzati e perci\u00f2 il tesoro deve essere nascosto l\u00ec. In quel momento il complice di Jen Yu estrae la pistola e confessa di essere in realt\u00e0 al soldo del Barone Von Bon il quale ha sempre saputo del piano di Lady Senape e di averla sfruttata per impadronirsi del tesoro. I due abbandonano gli altri personaggi, ma non riescono a trovare il tesoro perch\u00e9 Fantomius se n'era precedentemente gi\u00e0 impadronito. Jen Yu da prima cerca nuovamente di sedurre Fantomius proponendogli di tornare insieme, poi ruba il sacchetto con le monete al ladro gentiluomo e si dilegua. Per fortuna il ladro paperopolese, intuendo le mosse della sua vecchia compagna, aveva sostituito il tesoro con dei vecchi bottoni. Lady Senape porta soddisfatta il bottino al suo vero mandante che altri non \u00e8 che il temibile capo della Setta dei Guardiani di Venezia. Con loro profondo disappunto scoprono che Fantomius li ha giocati ancora una volta. Il Guardiano Supremo si toglie la maschera e giura di vendicarsi. Il suo vero aspetto \u00e8 molto simile a quello di Copernico Pitagorico e lui stesso dice di chimarsi Pitagorico. Come si scopre nell'episodio successivo egli \u00e8 Cartesio Pitagorico, fratello gemello di Copernico.\n\"Il tesoro di Francis Drake\" (3139).\nNel 1585 Francis Drake, dopo essere stato derubato di una parte dell'oro catturato attraverso la sua attivit\u00e0 di corsa, tornava a Nuova Albione, la moderna Paperopoli, per vendicarsi di Richard Quackett, l'artefice del furto. Nel 1922 John Quackett, l'ultimo discendente del Duca Pazzo, sta organizzando assieme a Dolly Duck l'ennesimo furto ai danni della nobilt\u00e0 paperopolese, quando una modella di alta moda si presenta alla porta di Villa Rosa. L'indossatrice si trova in uno stato di forte preoccupazione e racconta di essere stata appena liberata da alcuni uomini che l'avevano sequestrata per rubarle il vestito di diamanti che stava provando per una sfilata. John contatta immediatamente la polizia. L'ispettore Pinko ricostruisce gli avvenimenti e i sospetti si posano sul Conte di Malasorte, infatti la modella riconosce lo studio del Conte come il luogo dove \u00e8 stata tenuta prigioniera. John, la cui famiglia \u00e8 amica di lunga data di quella dei Malasorte, non \u00e8 convinto della colpevolezza del conte e quella notte prosegue le indagini nei panni di Fantomius. In compagnia di Dolly Paprika esplora il vecchio maniero del suo avo e trova una stanza segreta arredata in maniera identica allo studio del conte. Nella stanza Fantomius trova un resoconto della spedizione di Francis Drake lungo le coste americane. Dalla lettura apprende che il suo avo fu il primo ladro gentiluomo della storia, rubando alla regina Elisabetta d'Inghilterra e rifugiandosi nel Nuovo Mondo dove distribu\u00ec parte del bottino ai pi\u00f9 bisognosi. Richard Quackett tuttavia dovette scappare quando il suo ex-capitano, Francis Drake, torn\u00f2 in America per cercare di recuperare l'oro. Richard consegn\u00f2 un suo ritratto al suo amico Conte di Malasorte e lasci\u00f2 il Calisota. John e Dolly tornano alla residenza dei Malasorte per recuperare il ritratto del Duca Pazzo, ma vengono sorpresi da Howard Drake, discendente del corsaro inglese, che sta cercando di recuperare il famoso oro. Messo alle strette John rivela che il tesoro si trova al Castello delle Tre Torri, un altro vecchio maniero fatto edificare da Richard Quackett. Dopodich\u00e9 John avvisa la polizia e Howard viene arrestato senza che sia riuscito a recuperare il tesoro. L'oro in realt\u00e0 si trovava dietro la tela del quadro come suggeriva la frase Art est celare artem. Alla fine della storia si scopre che le difficolt\u00e0 vissute da John e dal Conte di Malasorte sono state organizzate da Cartesio Pitagorico, il fratello gemello cattivo di Copernico, che sta cercando di raggiungere la sua vendetta.\n\"Fantomius d'Egitto\" (3142).\nNel 1916 il ricco Henry Quackett scomparve nel nulla durante un viaggio di studio per il mondo. Andrew Quackett e Marie Lamont non si diedero per vinti e organizzarono delle ricerche per ritrovare il figlio, ma senza ottenere risultati. Nel 1922 John Quackett e Dolly Duck hanno finalmente l'occasione di andare in Egitto. Essi stanno seguendo le indicazioni di una mappa, rubata in una delle loro precedenti avventure, che dovrebbe condurli a una miniera d'argento. Giunti a Il Cairo, cercano una guida, ma nessuno sembra disposto ad accompagnarli nella regione da loro desiderata, perch\u00e9 si vocifera che si tratta di una zona misteriosa dove le persone spariscono nel nulla. Solo una guida di nome El Duck, dietro lauto compenso, si decide ad aiutarli. Durante la traversata, Dolly e John vengono abbandonati dalla loro guida, che successivamente, con l'aiuto dei suoi uomini, cerca di catturarli. Tuttavia John aveva gi\u00e0 previsto tutto e cos\u00ec El Duck si trova davanti a Fantomius e Dolly Paprika, di cui \u00e8 un grande ammiratore. Nell'accampamento di El Duck i due paperi mascherati trovano il diario di viaggio di Henry Quackett e questo li convince maggiormente a cercare la miniera d'argento. Il giorno successivo John e Dolly riescono a trovare il giacimento, ma vengono catturati dalle guardie della sovrana Antinea. Ella \u00e8 la regina di Atlantide, che contrariamente a quanto si pensa non fu sommersa dall'acqua, ma dalla sabbia del Sahara. Il consigliere della regina \u00e8 Henry Quackett, che dopo aver riconosciuto il fratello gli racconta di aver trovato questo regno segreto e aver deciso di fermarsi per amore di Antinea. Henry aiuta i due ladri a scappare, sapendo che la regina si arrabbier\u00e0 con lui, ma al contempo lo perdoner\u00e0. Dopo quest'avventura Fantomius e Dolly sono pronti per tornare a casa. Intanto a Paperopoli Paperon de' Paperoni \u00e8 finalmente tornato dai suoi lunghi viaggi d'affari e vuole proteggere il Deposito dai ladri mascherati che imperversano in citt\u00e0, sfruttando l'aiuto di Cartesio Pitagorico.\n\"Il ladro e il miliardario\" (3145).\nNel 1912, Paperon de' Paperoni si trova sul Titanic in possesso del rubino striato. Mentre Cartesio Pitagorico rimugina l'intento di rubare il rubino striato a Paperone, quest'ultimo lo scambia per il nipote Cacciavite Pitagorico (nonno di Archimede Pitagorico, che conobbe nel 1880), e cos\u00ec Paperone fa amicizia con Cartesio. Nel 1922, Cartesio si presenta a casa di Lord John Lamont Quackett con l'intento di sfidare il fratello, Copernico Pitagorico, e mettere alla prova le abilit\u00e0 del famoso ladro gentiluomo, di cui conosce l'identit\u00e0 grazie alle rivelazioni di Lady Senape, a superare le sue difese installate al Deposito di Paperon de' Paperoni, su richiesta del noto miliardario tornato in gran segreto a Paperopoli, rubandogli il rubino striato. Una volta soli Copernico racconta all'amico che la rivalit\u00e0 tra lui e Cartesio nacque all'universit\u00e0, dove a causa della scorrettezza di Cartesio, che era molto invidioso di lui e spaccone, venne espulso. La mattina dopo, Dolly prende il posto di Miss Paperett, scoprendo cos\u00ec grazie a dei tappi auricolari, inventati da Copernico, ogni segreto delle difese installate da Cartesio e riuscendo a scattare delle foto all'interno della sala del denaro. Fa cos\u00ec vedere le foto a John, che riesce a penetrare nel deposito grazie alla lucerna che Dolly, travestita da Miss Paperett, ha regalato a Paperone. Fantomius riesce a superare ogni ostacolo senza difficolt\u00e0 fino a raggiungere il caveau con l'oro ma una volta dentro rimane intrappolato. Fuori intanto Cartesio, che immaginava che Fantomius avrebbe cercato di scoprire i sistemi di difesa, scappa via con il rubino striato di Paperone a bordo dell'aliante con cui il ladro gentiluomo \u00e8 arrivato. L'allarme scatta \u00e8 il Commissario Pinko d\u00e0 la colpa del furto a Fantomius che nel frattempo \u00e8 riuscito a liberarsi. In suo soccorso arriva Copernico che svela all'amico che grazie a un dispositivo di rivelazione posto nelle sue invenzioni ha capito che era nei guai e che ora, grazie a questo dispositivo, sa dove si trova suo fratello. I due giungono fino al Castello delle Tre Torri, dove Cartesio si nasconde, riuscendo a fermare i suoi diabolici piani e mettendolo in fuga. Recuperato il rubino striato Fantomius decide di restituirlo al suo proprietario poich\u00e9 da buon ladro gentiluomo non pu\u00f2 tenere una cosa non rubata da lui. Poco pi\u00f9 tardi Paperone ritrova il rubino striato assieme a una cinepresa in cui sente la voce di Fantomius (in realt\u00e0 l'audio esord\u00ec al cinema solo nel 1927) che dice che finch\u00e9 il deposito sar\u00e0 in mano alle sorelle, Ortensia de' Paperoni e Matilda de' Paperoni, non far\u00e0 niente, ma quando ritorner\u00e0 a Paperopoli non ci sar\u00e0 nessuna difesa che potr\u00e0 fermarlo e che gli ruber\u00e0 anche il materasso mentre ci dorme sopra. Preoccupato Paperone si appresta a partire immediatamente. Paperone ritorner\u00e0 in citt\u00e0 solo dieci anni dopo quando Fantomius avr\u00e0 appeso la maschera al chiodo non immaginando che nel suo diario lascer\u00e0 scritto un messaggio per il suo futuro erede invitandolo a mantenere la sua promessa fatta di rubare il materasso a Paperone mentre ci dorme sopra.\n\"Dolly Paprika (prima parte)\" (3194).\n1913, Paperopoli. La giovane Dolly Papera e l'amica Lucrezia stanno provando i costumi per la festa in maschera che si terr\u00e0 quella sera stessa anche se Dolly non \u00e8 molto contenta del costume scelto per lei da sua madre e di partecipare alla festa. Di parere opposto sembra essere invece Lucrezia convinta che la festa possa essere l'occasione giusta per incontrare i loro principi azzurri. Dolly tuttavia non vuole nessuno di quei nobili noiosi bens\u00ec un uomo speciale cosi tra scherzi tra amiche Lucrezia, vestita da maga, predice a Dolly che un giorno il suo destino s'incrocer\u00e0 con quello di un papero in maschera: il ladro Fantomius. Poco dopo Dolly si allontana dall'amica per dirigersi, seppur controvoglia, alle sue consuete lezioni di ballo tenute da sua madre, Samantha Paperone una papera dal carattere piuttosto rigido e inquadrato. Quella sera, alla festa in maschera, Dolly fa il suo primo incontro con Lord John Lamont Quackett, un nobile papero che sembra condividere molte cose con Dolly. Paperopoli, sette anni dopo. Lucrezia e Dolly sono ancora all'ennesima festa da ballo e Dolly continua a respingere ancora i suoi nobili pretendenti pensando ancora a quel John Quacket che tanto l'aveva affascinato ma mai pi\u00f9 incontrato da allora. Volendo prendere una boccata d'aria Dolly si dirige verso il terrazzo finch\u00e9 un rumore proveniente dallo studio la spinge a cambiare direzione. \u00c8 qui che incontra Fantomius intento a rubare i gioielli della contessa. Dopo aver ascoltato i nobili intenti, tanto da riconoscere le parole di qualcuno che aveva gi\u00e0 incontrato in passato, del ladro gentiluomo Dolly resta tanto estasiata dalle sue gesta da non dare nemmeno l'allarme che Fantomius si trova alla villa lasciandolo scappare con tutta la refurtiva. Prima di andar via su richiesta specifica di Dolly Fantomius ammette che potrebbero ancora rivedersi in futuro. Nelle settimane successive i furti di Fantomius procedono senza sosta mentre Dolly ha ormai ripreso la sua vita finch\u00e9 un giorno l'amica Lucrezia non le comunica di aver perso il suo prezioso gioiello di famiglia, la volpe rossa, a causa di un grosso debito col nobile Sig. Desdquack. Dolly intenzionata a recuperare il prezioso gioiello dell'amica decide quindi d'intervenire personalmente.\n\"Dolly Paprika (seconda parte)\" (3194).\nAl castello di Duckermensil, di propriet\u00e0 del Signor Dedsquack, dove Dolly ha intenzione di recuperare la volpe rossa (esposta tra vari cimeli del nobile papero), ritrova John Quackett. Entrambi giunti per un sopralluogo del posto vengono a conoscenza di un antico libro che contiene la mappa che raffigura il tracciato di un sotterraneo segreto grazie al quale \u00e8 possibile accedere alla sala dei tesori in cui si trovano senza far scattare nessun allarme. Quella notte Fantomius entra in azione utilizzando le conoscenze apprese sul sotterraneo ma giunto alla sala del tesoro scopre che qualcun altro l'ha preceduto rubando la volpe rossa. Poco dopo scopre che il misterioso ladro non \u00e8 altri che Dolly Papera che una volta raccontatagli la storia della volpe rossa riceve quindi tutto l'aiuto possibile dal ladro gentiluomo. Dolly Papera spiega a Fantomius di non essere mai uscita dal castello e che per scappare avrebbe usato il sotterraneo segreto scoperto da lui essendo sicuro che lui avrebbe sicuramente accettato la sfida lanciatagli da Desdquack quando Quackett durante la festa aveva preventivato l'ipotesi di un furto alla villa, visto che Dolly sapeva benissimo chi si cela dietro la maschera di Fantomius. Grazie al libro rubato alla biblioteca Fantomius e Dolly riescono a risolvere ogni enigma dell'intricato sotterraneo e a svignarsela col bottino. Fuori dal sotterrano ad attenderli c'\u00e8 Copernico Pitagorico pronto con auto. Fantomius propone a Dolly di diventare sua partner cosa che lei accetta molto volentieri. Qualche sera dopo Dolly, con un nuovissimo costume, consegna la volpe rossa alla sua amica Lucrezia la quale chiede alla papera in maschera chi lei fosse. Dolly si presenta all'amica con il nome Dolly Paprika.\n\"Notre Duck\" (3210).\nPaperopoli, 1924, cattedrale di Notre Duck. Attorno a essa sono fiorite misteriose leggende come quella di un misterioso Fantasma della Cattedrale che si aggira in maniera sinistra sul luogo. Nella loro residenza Lord John Lamont Quackett e Dolly Papera stanno leggendo un giornale che riporta di vari furti attribuiti a Fantomius. John che sa benissimo di non aver commesso nessuno di quei colpi che riporta il giornale, assieme alla sua amata Dolly Papera, incomincia a domandarsi chi in questi giorni gli stia fregando il lavoro. Quella notte stessa Fantomius e Dolly Paprika decidono di tentare un colpo al museo ma all'arrivo nella sala in cui \u00e8 contenuto il gioiello che devono rubare scoprono che questi \u00e8 stato gi\u00e0 rubato da un misterioso ladro vestito tutto di nero. I due decidono di inseguire il misterioso ladro dividendosi in due direzioni opposte, una volta fuori il museo, in modo da poterlo acciuffare senza troppi problemi. Nonostante ci\u00f2 il misterioso fantasma nero riesce a fuggire senza troppe difficolt\u00e0 lasciando Dolly e Fantomius alle prese con la polizia. Quella stessa notte il misterioso ladro fantasma si reca al porto dove consegna a un vecchio marinaio una valigetta dal contenuto misterioso. La mattina seguente a Villa Rosa Fantomius riceve una lettera minatoria dal fantasma misterioso che sembra conoscere bene sia la botola segreta del nascondiglio del ladro gentiluomo sia la sua vera identit\u00e0. Dopo aver escluso dalla lista dei sospetti sia Cartesio Pitagorico sia Lady Senape, e convinti che i fantasmi non esistano. Lord Quacket e Dolly decidono di far ritorno al museo in cerca di indizi. Al museo scoprono che il ladro misterioso \u00e8 fuggito in realt\u00e0 attraverso le fognature e che si nasconde alla cattedrale di Notre Duck. Dopo aver attivato alcuni passaggi segreti, situati sotto la fontana dei desideri della cattedrale, Fantomius giunge in un cunicolo al cui interno sono custodite enormi ricchezze, tra cui una miniatura, fatta tutta con le monetine, di Notre Duck. Qui trova anche il ladro che colto di sorpresa si d\u00e0 alla fuga. Durante l'inseguimento del ladro Fantomius scopre che quei cunicoli della cattedrale sono pieni di gente misteriosa nascosta. L'inseguimento si conclude grazie a Dolly Paprika che con l'aiuto dell'organo ferma il furfante nascosto al suo interno. Il ladro \u00e8 costretto a togliersi la maschera. Fantomius e Dolly scoprono cosi che si tratta di Henry Quackett, fratello di John, visto l'ultima volta ad Atlantide a fianco della regina. Henry spiega che dopo il loro ultimo incontro la miniera d'argento situata sopra la citt\u00e0 croll\u00f2 portando numerosi disastri anche ad Atlantide. Cosi per ricostruire tutto erano necessarie numerose finanze. Henry decise quindi di tornare a Paperopoli per un sopralluogo scoprendo che i sotterranei di Notre Duck erano abbastanza ampi da ospitare gli atlantidei, ormai orfani di casa, facendoli arrivare tramite reti clandestine. I proventi dei furti servivano dunque proprio per pagare i marinai che compievano questi lunghi viaggi in mare con a bordo gli atlantidei ben nascosti. Henry confessa di non aver detto nulla a sua fratello poich\u00e9 la regina di Atlantide aveva ordinato massima segretezza e di essersi camuffato dal Fantasma della Cattedrale, aiutato anche dagli atlantidei che contribuivano ad alimentare le leggende, per allontanare i ficcanaso. Contento di aver rivisto suo fratello Fantomius regala all'amico la parte di soldi mancante per rifondare Atlantide.\n\"Senza maschera\" (3225).\n1924, Ocalulu, Isole Sandwich. John Quackett ha preso l'identit\u00e0 del conte Strariccon in cerca del contatto con cui il vero conte fa degli scambi illegali di soldi in cambio di diamanti. Una volta trovato il complice, un certo Mr. Smith, per\u00f2 lo scambio non va come previsto poich\u00e9 John Quackett, mascherato, viene colto in flagrante dalla polizia che in gran segreto ha fatto degli accordi con Mr. Smith per poter arrestare il conte Strariccon. La polizia, che non sa che in realt\u00e0 quello non \u00e8 il vero conte, prova ad arrestare Fantomius che con grande agilit\u00e0 dopo essersi svincolato dagli agenti si tuffa in mare liberandosi sott'acqua del suo travestimento e risalendo la spiaggia come Lord Quackett. Dopo aver preso in prestito degli abiti da un bagnante Fantomius si procura una moto sottraendola al capo di una banda motociclistica di centauri. Intanto nello stesso momento il vero conte si presenta alla polizia annunciando di essere stato derubato della valigetta e che qualcuno ha preso il suo posto. La polizia del luogo dubitando che ci possa essere coinvolto Fantomius avvisa il Commissario Pinko. I piani procedono come previsto da John Quackett che decide che \u00e8 giunto il momento di entrare in azione. Dopo aver acquistato un costume da marinaio e uno da Fantomius John si reca al porto, dove \u00e8 in partenza una nave diretta a Paperopoli. Qui vestito da Fantomius si fa ben notare da due poliziotti per poi nascondersi all'interno della nave. In pochi minuti la nave \u00e8 circondata dalla polizia pronta ad arrestare Fantomius ma John nel frattempo ha gi\u00e0 indossato i panni di un marinaio che lavora sulla nave. Nei panni del nuovo personaggi avvisa tutti gli agenti che Fantomius si \u00e8 nascosto in coperta. Liberatosi degli agenti Fantomius, sempre vestito da marinaio, corre alla centrale di polizia dove getta il panico tra gli ultimi poliziotti rimasti avvisandoli che Fantomius \u00e8 travestito da agente. Con la stazione di polizia ormai sguarnita John Quackett recupera la valigetta coi diamanti e fa ritorno al porto. Qui ruba il motoscafo del commissario Pinko, appena giunto da Paperopoli, facendola in barba al suo acerrimo nemico. La polizia ritrova il motoscafo poco pi\u00f9 lontano ma vuoto poich\u00e9 Fantomius si \u00e8 gi\u00e0 dileguato grazie all'aiuto della sua amata e complice Dolly Paprika.\n\"La sfida di Fantomius\" (3237).\n1924. I migliori detective del mondo e la pi\u00f9 famosa scrittrice di gialli si ritrovano tutti al Museo delle cere di Paperopoli dopo aver ricevuto un misterioso invito da Fantomius. Ad accoglierli al museo c'\u00e8 il professor Accakappa, il curatore del museo, che spiega loro che per la serata il museo sar\u00e0 riservato a tutti loro. Sulla scena irrompe poco dopo anche Fantomius sostituendosi alla perfetta replica della sua statua in cera che annuncia una sfida in serbo per tutti i presenti che ha radunato. La sfida prevede che entro mezza notte il ladro gentiluomo ruber\u00e0 qualcosa a ognuno di loro senza farsi scoprire o catturare e se ci\u00f2 non dovesse avvenire chi riuscir\u00e0 nell'impresa di sventare il crimine sar\u00e0 riconosciuto come colui che ha incastrato Fantomius. Finito l'annuncio la luce salta e la statua di cera riprende il suo posto originale mentre Fantomius scompare nell'ombra. Subito dopo un urlo proveniente da un'altra stanza allerta i presenti. Paper Holmes conoscendo le ottime abilit\u00e0 di trasformismo di Fantomius propone a tutti di muoversi a piccoli gruppi in modo da eliminare le possibilit\u00e0 che il ladro gentiluomo possa assumere le sembianze di qualcuno di loro. Il detective Chick Paper e i suoi due assistenti decidono di andare a controllare la sala da dove proveniva l'urlo. Nei corridoi s'imbattono in Fantomius che gli sfugge poco dopo. Raggiunta la Sala Cinema scoprono per\u00f2 che l'urlo proveniva da un vecchio grammofono intuendo cosi che il ladro gli ha giocato un abile trucco per separare i presenti. Nella sala del crimine i detective preoccupati per le sorti degli altri che si sono allontanati, dopo aver udito un tonfo, decidono di andare a indagare anche loro. Paper Holmes e Alcmeone Pinko si dirigono verso la sala dei mostri dove al suo interno trovano numerose statue per terra. Intanto il Professor Accakappa e Hercule Paperot, all'interno della sala comandi, scoprono dal custode del museo che il professor Accakappa stesso, in realt\u00e0 Fantomius travestito da lui, ha chiesto al custode di staccare le luci alle 22 in punto. Tornati tutti alla sala principale del museo la mezza notte scocca e come fa notare il Commissario Pinko nessun furto sembra essere stato commesso. E Miss Purple per\u00f2 a far luce sul furto di cui nessuno sembra essersi accorto di fatti a ognuno dei detective manca qualcosa di prezioso per loro. Con grande stupore di tutti Miss Purple si toglie la maschera \u00e8 dietro al suo volto si cela quello di Dolly Paprika che svela che chi ha rubato gli oggetti non \u00e8 altri che il Dottor Duckson, l'unico che si \u00e8 potuto avvicinare a ognuno dei detective. Il Dottor Duckson \u00e8 per\u00f2 Fantomius sostituitosi all'originale quando il Dottore \u00e8 rimasto da solo nella sala del crimine con Miss Purple, cio\u00e8 Dolly. Per spostarsi Fantomius spiega che utilizzava dei tunnel posti sotto le statue di cera. Spiega inoltre che la vera Miss Purple non \u00e8 mai arrivata poich\u00e9 nel suo invito era indicato un giorno diverso da quello degli altri detective. Fantomius per\u00f2 aveva in realt\u00e0 un altro obiettivo quello di far scoprire ai detective la botola dove il professor Accakappa tiene un'attivit\u00e0 clandestina in cui copia le maschere del ladro gentiluomo per rivenderle ai criminali che poi scompaiono nel nulla. I detective perdono dunque la sfida lanciata da Fantomius ma riescono ad arrestare il curatore del museo. Qualche sera dopo, mentre sono a tavola, Dolly Papera riceve una chiamata dalla sua cara amica Lucrezia che vuole presentargli il suo nuovo fidanzato.\n\"La notte delle gemme\" (3273).\n1925, Paperopoli. Fantomius viene sfidato, radiofonicamente, dal conte Contini a provare a rubare le cinque gemme, ben custodite in sofisticate casseforti, che lui e gli altri quattro conti possiedono prima di essere vendute a un importante miliardario straniero. Lord John Lamont Quackett che si trova ad ascoltare la trasmissione radiofonica proprio in quel momento non se lo lascia ripetere due volte decidendo di andare a fare un sopralluogo nelle ville dei cinque miliardari il giorno stesso. Prima di lasciarlo andar via Dolly ricorda al marito di non far tardi per la cena poich\u00e9 avranno ospite l'amica Lucrezia e il suo nuovo fidanzato. Tornato appena in tempo per la serata John scopre che il nuovo fidanzato di Lucrezia non \u00e8 altri che il conte che ha sfidato Fantomius dimostrandosi molto gentile, ingenuo e imbranato. A fine serata, andati via gli ospiti, Dolly chiede al marito di rinunciare al furto delle gemme poich\u00e9 lei non deruberebbe mai il fidanzato della sua migliore amica. Lui acconsente ma decide, senza dire niente a Dolly, durante la notte di uscire per andare a rubare le altre quattro gemme. All'arrivo di Fantomius alle quattro ville per\u00f2 le casseforti sono gi\u00e0 state svuotate da qualcun altro. La mattina seguente il giornale riporta la notizia del furto delle cinque gemme attribuendone la colpa a Fantomius. La notizia sconvolge Dolly che incomincia a pensare che il marito non abbia tenuto la parola data. John e Dolly vanno quindi a fare visita al conte Contini e Lucrezia per sostenerli e cercare di capire dal conte se quello che ha visto era proprio Fantomius. Lungo il tragitto del ritorno John spiega a Dolly come sono andati veramente i fatti. Quella sera Fantomius decide di intrufolarsi nella villa di Contini in cerca di indizi. Qui scopre alcuni documenti nascosti che contengono grossi investimenti in azioni petrolifere fatte dal conte dopodich\u00e9 udendo dei rumori trova il conte intento ad allontanarsi dall'abitazione, in macchina, con fare sospetto. Seguendolo arriva fino al Faro di Capo Quack dove scopre al suo interno il conte e gli altri nobili proprietari delle gemme intenti a ordire una truffa vera e propria. Infatti dopo essere rimasti quasi sul lastrico dopo il fallimento della compagnia petrolifera sul quale avevano investito in azioni i cinque nobili furfanti hanno finto il furto delle gemme, attribuendone la colpa a Fantomius, per intascarne i soldi dell'assicurazione e guadagnare ulteriori soldi dalla vendita delle gemme al miliardario straniero. Fuori da Faro Fantomius viene sorpreso dall'agente mandato dal miliardario straniero che viene steso poco dopo da Dolly Paprika giunta in soccorso del suo amato e complice. Subito dopo Fantomius prende il posto dell'agente inviato dal miliardario per tirare un colpo basso ai nobili e mandare a monte il loro piano. Lo scambio viene effettuato ma nella valigetta che doveva contenere i soldi i nobili trovano un biglietto da visita di Fantomius. I nobili decidono di seguire quanto indicato sul biglietto e confessano i loro crimini alla polizia pur di non subire la vendetta di Fantomius. Quella mattina seguente Lucrezia rompe il fidanzamento con il conte dopo aver visto che era un lestofante mentre in Sud Africa si scopre che lo straniero interessato alle gemme era Cuordipietra Famedoro che \u00e8 molto irritato e giura vendetta su Fantomius.\n\"I due vendicatori (prima parte)\" (3275).\nPaperopoli in una notte fredda e tempestosa in cui nessuno uscirebbe di casa a meno di non essere costretto. Fantomius si trova in via dei Platani n. 13 davanti alla casa di Paolino Paperino, intrufolandosi al suo interno di soppiatto, in cerca dell'aiuto di Paperino. Al suo risveglio Paperino non \u00e8 molto sorpreso nel vedere Fantomius davanti a lui scambiandolo per l'ennesimo emulo del ladro gentiluomo ma le cose cambiano ben presto quando scopre che l'identit\u00e0 del Fantomius che ha di fronte \u00e8 quella del vero Lord John Lamont Quackett. John spiega a Paperino che la sua fidanzata, Dolly Papera, alias Dolly Paprika, riordinando il laboratorio di Copernico Pitagorico ha inavvertitamente attivato il cuc\u00f9 del tempo, un apparecchio che consente di viaggiare nel tempo di cui n\u00e9 lui n\u00e9 Dolly erano a conoscenza. Spostando le lancette sulle ore 20:18, per regolare l'orologio, Dolly \u00e8 stata poi catapultata nel 2018 dopodich\u00e9 una volta avvisato Copernico e capito l'accaduto con un altro congegno dell'inventore, l'orologio da taschino del tempo, Fantomius \u00e8 arrivato nel 2018 davanti a Villa Rosa, lo stesso luogo in cui Dolly era sparita nel passato, ma non c'era. Qui ha invece scoperto che Dolly \u00e8 stata rapita da un losco criminale che ha lasciato un messaggio per lui dove chiede come riscatto di rubare un oggetto per lui: la Pepita Uovo d'anatra Paperon de' Paperoni. Intenzionato a salvare la sua amata, John chiede quindi aiuto a Paperino, o per meglio dire del suo alter ego mascherato Paperinik, poich\u00e9 in quest'epoca non saprebbe come muoversi non conoscendo n\u00e9 la Paperopoli moderna n\u00e9 la sua tecnologia. John promette che la Pepita sar\u00e0 usata solo come esca per poi essere ridata al suo legittimo proprietario e rivela a Paperino di aver saputo di lui grazie al diario di Paperinik trovato sotto i ruderi di Villa Rosa. La prima mossa dei due vendicatori \u00e8 quella di dirigersi da Archimede Pitagorico, il pronipote di Copernico, per aver ben chiaro come eludere la sicurezza del Deposito di Paperon de' Paperoni, visto che \u00e8 proprio Archimede ad averne creato i sistemi di difesa. Dopo aver appreso dei numerosi sistemi impenetrabili del Deposito, Fantomius decide di procedere infiltrandosi al suo interno scavando un cunicolo nel terreno fino alla base dell'edificio. Per fare ci\u00f2 \u00e8 necessaria per\u00f2 la trivella a vapore nascosta nel garage segreto di Villa Rosa. Recuperato il mezzo l'operazione scava tunnel ha inizio e nonostante qualche intoppo iniziale nel percorso Fantomius e Paperinik riescono a infiltrarsi nel deposito e a superare i vari sistemi difensivi. Fantomius apre facilmente la cassaforte nella quale \u00e8 custodita la Pepita Uovo d'anatra ma per colpa di un errore commesso da Paperinik, che fa scattare l'ultima trappola posta a difesa della Pepita, i due vendicatori finiscono intrappolati dentro una teca in vetro.\n\"I due vendicatori (seconda parte)\" (3275).\nPaperone allertato accorre nei sotterranei dove con suo stupore trova Fantomius e Paperinik, da cui non si sarebbe mai aspettato che commettesse crimini del genere. Fantomius prova a spiegare al ricco papero che non aveva nessuna intenzione di derubarlo e cosi come avvenuto tempo fa per il Rubino Striato gli avrebbe restituito anche la Pepita Uovo d'anatra. Paperone ricordando che quella pepita un tempo allontan\u00f2 lui dalla sua amata Doretta Dorem\u00ec decide di dare fiducia a Fantomius affidandogli la sua amata pepita. Ottenuto ci\u00f2 che gli serviva Fantomius si reca quindi sul luogo dell'appuntamento del bigliettino dove ad attenderlo c'\u00e8 un uomo del misterioso rapitore. Salito sulla sua barca viene condotto fino all'isola dei mostri, un'isola disabitata dove nessuno mette pi\u00f9 piede dove Paperone aveva anche aperto un ristorante che poi dovette chiudere vista la desolazione dell'isola. E mentre Fantomius fa la conoscenza con il peggior rivale di Paperone, Cuordipietra Famedoro, il furfante che ha rapito la sua fidanzata, Paperinik, entrato di scoppiato, \u00e8 gi\u00e0 in cerca di Dolly. Quando Paperinik riesce ad arrivare a lei la papera ha gi\u00e0 messo KO la guardia che le teneva d'occhio. Intanto il malvagio Cuordipietra svela al suo nemico di aver trovato e rapito Dolly per pura fortuna poich\u00e9 \u00e8 apparsa quando lui stava rovistando assieme al suo ingegnere tra i ruderi di Villa Rosa per capire se comprare il terreno e farlo diventare un parco divertimenti a tema Fantomius. Vista la situazione ha intuito che presto anche Fantomius sarebbe arrivato dal passato, dato che i suoi scienziati stavano proprio lavorando a esperimenti sui viaggi nel tempo, e cosi ha approfittato del caos generato per sfruttare la situazione a suo vantaggio per derubare Paperone. Finito di raccontare il suo malefico piano nello studio del miliardario irrompono Paperinik e Dolly Papera ma nella confusione generata dal loro arrivo Cuordipietra riesce a scappare da una porta segreta con la pepita. Prima di andar via Cuordipietra attiva anche un timer di distruzione della villa sperando di coinvolgere nell'esplosione anche i due vendicatori e Dolly. Paperinik recupera la guardia stesa per terra ma Dolly non possedendo gli stivaletti a molla decide di restare nella villa poich\u00e9 a suo dire non farebbe in tempo scappare. Fantomius che non vuole abbandonare la sua amata decide allora di restare con lei. La villa esplode, Paperinik riesce a fuggire cosi come Cuordipietra che scopre per\u00f2 a bordo del suo elicottero che la pepita non \u00e8 che un falso. Anche Fantomius e Dolly si salvano grazie all'orologio da taschino del tempo che John aveva portato con s\u00e9 per arrivare nella Paperopoli moderna e salvarla che li riporta nello stesso posto, ma alla loro epoca. Fantomius e Dolly scelgono, per preservare il futuro, di ingoiare una delle tre caramelle car can di Archimede, donata da Paperinik, \u00e8 dimenticare l'accaduto. Nella Paperopoli di oggi intanto Paperinik decide di annotare l'incontro con Fantomius e la sua amata nel suo diario segreto custodito a Villa Rosa, nominato come il Diario di Paperinik (simile a quello di Fantomius).\n\"La settima arte\" (3280).\n1925. Gloria Squackson e Douglas Fairbarks, dopo il successo del film su Fantomius, tornano a Paperopoli per girare una nuova pellicola; per l\u2019occasione, la capricciosa diva sfoggia una preziosa collana di perle, che insiste per indossare anche durante le riprese. Il gioiello \u00e8 nel mirino, oltre che della coppia Fantomius e Dolly Paprika, di Lady Senape, che \u00e8 riuscita a farsi assumere da Gloria come addetta alle pubbliche relazioni, e perfino di Fairbarks. L\u2019attore \u00e8 disperatamente innamorato della sua partner e spera di conquistarla recuperando le perle, dopo aver inscenato un finto furto nei panni di Fantomius. La sera, il primo a entrare in azione \u00e8 Douglas, talmente impacciato che il vero Fantomius \u00e8 costretto a intervenire per evitargli di cadere dal cornicione. Il ladro gentiluomo si impadronisce delle perle, e mette al loro posto una collana falsa, immediatamente rubata da Lady Senape e portata al misterioso mandante del furto: Cuordipietra Famedoro. Il miliardario sudafricano, appena si rende conto di avere fra le mani un\u2019imitazione, decide di ricorrere ai sistemi drastici, facendo rapire i due divi e chiedendo la collana vera come riscatto. Ignora per\u00f2 che Fantomius e Dolly, appostati alle finestre della sua villa, hanno ascoltato i suoi piani. Quella stessa notte, Gloria \u00e8 rapita da Lady Senape e da due sgherri di Cuordipietra. Douglas, dopo un goffo tentativo di intervenire col costume di Fantomius, \u00e8 lasciato libero per andare a prendere il riscatto. La mattina seguente, si effettua lo scambio: la vera collana in cambio di Gloria e della collana falsa, che l\u2019attrice, con uno dei suoi soliti capricci, insiste per voler usare come accessorio di scena. Nel finale, per\u00f2, la vicenda del sequestro si mostra ben diversa da come appariva al lettore. A essere rapita non \u00e8 stata Gloria, ma Dolly Papirka travestita; a portare la collana ai tre rapitori non \u00e8 stato Douglas, ma Fantomius, sempre travestito; e la collana falsa che \u00e8 stata consegnata a Dolly era in realt\u00e0 quella vera, che Fantomius aveva sostituito nel cestino dove Cuordipietra aveva gettato l'imitazione. Fantomius ha cos\u00ec guadagnato il gioiello, ma anche il rancore implacabile del beffato Cuordipietra, che continuer\u00e0 a perseguitarlo anche nel futuro (vedi nella storia precedente). Gloria Quackson, saputo che Douglas ha tentato di salvarla dai rapitori, ricambia finalmente i sentimenti del suo partner. Nell'epilogo, mentre Fantomius e Dolly si chiedono che fine abbia fatto Copernico, arriva loro una telefonata, subito interrotta. Una nuova avventura sta per incominciare...\n\"Sulle tracce di Copernico\" (3318).\nCosta Ricca, 1925. Nella citt\u00e0 costiera di Puerto Limon, Lord Quackett e Dolly Papera sono sulle tracce di Copernico Pitagorico, sparito dopo una telefonata in cui chiedeva agli amici di raggiungerlo al pi\u00f9 presto. Secondo il direttore dell\u2019albergo El Tucan, Copernico \u00e8 partito quella mattina stessa senza lasciare recapito ma i due avventurieri, esaminando la sua stanza, capiscono che in realt\u00e0 l\u2019inventore \u00e8 stato rapito. Proseguendo nelle indagini al bar \u201cSotto l\u2019albero del mango\u201d, la coppia scopre che Copernico aveva pagato El Capitan, un pescatore-contrabbandiere, perch\u00e9 lo portasse sull'isola Tortuga, una propriet\u00e0 privata strettamente sorvegliata. El Capitan afferma che l\u2019isolotto \u00e8 protetto non solo dalle motovodette ma anche da un drago sputafuoco. Noncuranti del pericolo, i nostri eroi affittano la barca del \"Capitan\" e sbarcano sull'isola, nelle vesti di Fantomius e Dolly Paprika. Quasi subito, due sorveglianti a bordo del \"drago\" (in realt\u00e0, un mezzo meccanico a vapore) scoprono e prendono prigionieri gli intrusi. Fantomius e Dolly sono portati in una base segreta, dove incontrano Copernico. Questi sostiene di essersi ritirato sull'isola per lavorare, assieme al figlio Cacciavite, a una pastiglia che renda dolce l\u2019acqua del mare; il progetto \u00e8 finanziato da un ricco filantropo, mister Ics, che vuole mantenere l\u2019anonimato. La storia di Copernico, per\u00f2, non convince Fantomius che,quella sera, lascia la sua stanza ed esplora i condotti dell\u2019aria della base. Pu\u00f2 cos\u00ec ascoltare non visto la conversazione tra Cacciavite e mister Ics, nient\u2019altri che Cuordipietra Famedoro. Il cinico miliardario ha finanziato le pastiglie desalinatrici a puro fine di lucro, e vuole portare avanti l\u2019invenzione anche dopo che Cacciavite lo ha avvertito dei gravi danni che essa provocherebbe all'ecosistema marino. Per l\u2019operazione, Cuordipietra pu\u00f2 contare sulla complicit\u00e0 di Cartesio Pitagorico, che lui ha fatto liberare dal carcere e che ha impersonato il fratello Copernico davanti a Fantomius. Il ladro gentiluomo \u00e8 scoperto e catturato e raggiunge Cacciavite e Copernico in una cella sotterranea. Anche Dolly \u00e8 presa prigioniera ma \u00e8 liberata dopo aver finto di accettare la proposta di Cuordipietra per un\u2019alleanza. La mattina dopo, Cartesio e Cuordipietra provano l\u2019effetto delle pillole sull\u2019acqua di mare; l\u2019esperimento ha successo, ma la soddisfazione dei due malvagi ha vita breve. I tre prigionieri, mettendo assieme conoscenze scientifiche e abilit\u00e0 di ladro, riescono a liberarsi e impadronirsi del drago; Dolly li raggiunge, dopo aver sottratto a Cartesio il sacco con le pillole e averne distrutta la formula. I quattro lasciano l\u2019isola a bordo del mezzo meccanico e festeggiano il loro successo al bar di Puerto Limon ma Cuordipietra non \u00e8 stato sconfitto completamente. Come dichiara infatti a Cartesio, ora lui conosce l\u2019identit\u00e0 segreta di Dolly Papirka.\n\"Fantomius torna a casa\" (3344).\nLondra, dicembre 1925. Lord John Quackett e Dolly Papera sono a Londra, per passare le vacanze di Natale assieme ai genitori di lui, Andrew Quackett e Marie Lamont ; accolti dal maggiordomo Reginald, trovano per\u00f2 Quackett Manor in agitazione, a causa di un furto. Al duca Andrew \u00e8 stato rubato un prezioso gioiello, l'Unicorno del Califfo, ereditato dal padre Howard; senza di esso, la trattativa in corso col principe di Ducklat per l'acquisto di una miniera di diamanti salter\u00e0. Per risolvere il mistero, Lord Andrew ha chiesto l'aiuto di Paper Holmes e del dottor Duckson. Anche se l\u2019investigatore finge di ignorare l\u2019identit\u00e0 segreta di John, i due grandi rivali si trovano cos\u00ec di nuovo in competizione ed iniziano subito due indagini parallele. Entrambi, studiando le impronte lasciate dal ladro, capiscono che l\u2019effrazione \u00e8 stata simulata; il responsabile del furto, che indossava scarpe femminili ed ha agito dall'interno della casa, non pu\u00f2 quindi essere altri che la duchessa. Henry, nei panni di Fantomius, pedina la madre assieme a Dolly Paprika e la vede portare il gioiello a Ernest Crumb, il concorrente di Lord Andrew nell'affare della miniera; anche Holmes, per\u00f2, scopre il legame fra la duchessa e il rivale del marito. Il giorno dopo, lord John affronta sua madre, che gli confessa il furto e gli spiega il movente. Howard Quackett aveva derubato il nonno di Crumb e aveva confessato la sua azione in una lettera. (In realt\u00e0 Howard Quackett aveva commesso il furto per rendere giustizia ai risparmiatori rovinati dalle speculazioni del vecchio Crumb). Per proteggere la memoria del suocero, la duchessa aveva acconsentito a scambiare il gioiello con il documento, finito nelle mani di Crumb. La vigilia di natale, Ernest Crumb riceve un biglietto con la firma di Fantomius e le parole Grazie per l'unicorno. Il corrotto uomo d\u2019affari cade nel bluff e, per controllare, si reca subito al nascondiglio del gioiello: il suo yacht ancorato alle banchine del porto. Fantomius lo segue ed \u00e8 seguito a sua volta da Holmes. Il ladro gentiluomo recupera l'unicorno ma, reso imprudente dalla preoccupazione per la sua famiglia, viene colto sul fatto prima da Crumb e poi dal sopraggiunto Holmes. Riesce comunque a fuggire col gioiello buttandosi nel Tamigi, mentre Holmes arresta Crumb per furto. Il giorno di Natale, al palazzo Quackett, si trovano due pacchi anonimi per i padroni di casa: in quello del duca, c\u2019\u00e8 il gioiello conteso; in quello della duchessa, nascosta fra le pagine di Paperin Hood, c\u2019\u00e8 la lettera compromettente, che Dolly Paprika ha rubato dalla cassaforte di Crumb. Durante il pranzo di Natale, il ladro e l\u2019investigatore si scambiano cavallerescamente gli auguri.\n\"La luce di Zeus\" (3363).\n1926. Lord John Quackett e Dolly Papera si recano in Olanda per rubare un prezioso diamante, la Luce di Zeus, esposto nel castello del conte Van Der Duck. Sono per\u00f2 preceduti da un altro ladro, che tenta d\u2019impadronirsi della pietra sotto gli occhi del pubblico pagante; John Quackett e Gribaldo, il giovane nipote del conte, sventano il furto ma si lasciano sfuggire il colpevole. John e Dolly rinunciano al colpo progettato, dopo aver saputo che Van Der Duck \u00e8 sull\u2019orlo del fallimento. Accettano anzi di accompagnare Miss Parquet, la segretaria del conte, ad Amsterdam, dove la donna far\u00e0 tagliare il diamante per venderlo con maggiore profitto. Ad Amsterdam, i tre ritrovano Gribaldo, che sembra voler ostacolare la vendita della pietra; ricompare poi il ladro del castello, che pedina la loro auto. John e Dolly riescono comunque a seminarlo, mentre Miss Parquet va dal tagliatore Jomkheer, che prende in custodia la pietra nella sua cassaforte. L'affare sembra concluso felicemente, ma il giorno dopo Jomkheer nega di aver ricevuto la Luce di Zeus e di aver mai visto Miss Parquet. La segretaria \u00e8 accusata di furto da Gribaldo e dal detective della polizia Van Groot, mentre il tagliatore ripete la sua versione anche a John e a Dolly. I due si convincono che Miss Parquet sia stata incastrata e, vedendo la donna disposta a scassinare la cassaforte per recuperare il diamante e dimostrare la propria innocenza, si offrono di compiere il furto al posto suo. Quella notte, Fantomius e Dolly Paprika entrano in azione:aprono la cassaforte di Jomkheer, ma la trovano vuota e sfuggono di poco alla polizia in agguato. La coppia sospetta del furto il gioielliere o Gribaldo, ma presto Fantomius scopre la vera mente criminale: l'insospettabile miss Parquet. La Luce di Zeus era stata davvero consegnata a Jomkheer, che negava di averla ricevuta solo perch\u00e9 miss Parquet gli aveva detto di fare cos\u00ec per motivi di sicurezza. La donna aveva poi fatto rubare il diamante tagliato dal suo complice (il ladro del castello, nonch\u00e9 sedicente detective Van Groot) e, con le sue bugie, aveva teso una trappola per far sembrare responsabili del furto gli \u201cingenui\u201d Quackett. Con l'aiuto di Gribaldo, John e Dolly fanno arrestare i due ladri e recuperano i due pezzi del diamante.\n\"L'inizio e la fine\".\n\"Prologo\" (3398).\nUna notte del 1929, mentre Lord John Quackett, Dolly Papera e Copernico Pitagorico sono a teatro, Lady Senape penetra nei sotterranei di Villa Rosa; il suo obiettivo \u00e8 rubare la maschera di Gengis Ghat, che Fantomius le ha sottratto a suo tempo, per rivenderla a Cuordipietra Famedoro e cos\u00ec vendicarsi del suo antico partner. L'esperta ladra non ha problemi a raggiungere la stanza dei tesori, passando per il laboratorio di Copernico, e ad impadronirsi del prezioso oggetto, Cos\u00ec facendo, per\u00f2, attiva un meccanismo di autodistruzione, o almeno cos\u00ec crede (il messaggio che annuncia un'esplosione entro dieci secondi, come si scoprir\u00e0 nell'episodio seguente, \u00e8 un bluff, ideato da Copernico per mettere in fuga eventuali intrusi). Bloccata all'interno del sotterraneo, Senape riconosce in un orologio a cuc\u00f9 la macchina del tempo di cui Copernico le aveva parlato al tempo della loro alleanza. Attiva il meccanismo un attimo prima dell'esplosione e si ritrova nel futuro, in una Villa Rosa ridotta ad un rudere.\n\"L'inizio e la fine\" (3399).\nLord Quackett, Dolly e Copernico tornano dal teatro, dove hanno assistito a una rappresentazione de \"Il fantasma dell'Opera\". I tre scoprono l'allarme attivato, la maschera rubata, un frammento della tuta di Lady Senape e l'orologio a cuc\u00f9 buttato per terra. Grazie alle loro doti deduttive, Lord Quackett e Copernico riescono a ricostruire cos'\u00e8 successo in loro assenza. Lord John decide allora di vestire i panni di Fantomius e di fare un secondo viaggio nel futuro, per non lasciare impunito il furto e anche, cavallerescamente, per salvare la sua nemica intrappolata in un altro tempo. Stavolta, per\u00f2, non potr\u00e0 essere accompagnato da Dolly Paprika, perch\u00e9 la macchina del tempo tascabile di Copernico pu\u00f2 trasportare solo due persone. Nel futuro. Lady Senape \u00e8 prigioniera in un mondo per lei sconosciuto e spesso incomprensibile ma, grazie alla sua astuzia, porta ugualmente avanti i propri piani. Uscita dai sotterranei di Villa Rosa, irretisce un automobilista galante e gli ruba la macchina; in un negozio di abbigliamento di Paperopoli, si procura vestiti moderni, rubandoli a una cliente che sta provando un abito nuovo; mette al sicuro la maschera, collocandola tra gli oggetti orientali in esposizione al museo; infine, in biblioteca, consultando i giornali, riesce a capire in che anno si trova. Intanto, anche Fantomius \u00e8 arrivato nella Villa Rosa del futuro. Ritrovato il suo vecchio sidecar, raggiunge la citt\u00e0, dopo aver seminato due poliziotti della stradale. Si procura su una bancarella una felpa per coprire il costume, anche se, a causa della svalutazione, deve pagarla al prezzo per lui astronomico di cinquanta dollari. Seguendo le orme della ladra con un tracciatore energetico datogli da Copernico, giunge prima al museo e poi alla biblioteca, dove la trova e la affronta. Lady Senape confessa a Fantomius di aver nascosto la maschera al museo, ma la conversazione \u00e8 interrotta dall'arrivo della polizia, che arresta la donna per il furto dell\u2019auto. Adesso, Fantomius ha davanti a s\u00e9 un compito proibitivo anche per lui: recuperare l'oggetto e liberare Senape, superando sistemi di sicurezza ben pi\u00f9 evoluti di quelli della sua epoca. Poich\u00e9 un impiegato della biblioteca gli ha parlato del geniale inventore Archimede Pitagorico, Fantomius si reca da lui per chiedergli aiuto, ma lo trova impegnato a parlare con un \"marinaio\".\n\"Furto nel futuro\" (3400).\nLa conversazione fra Paperino e Archimede \u00e8 interrotta dall'arrivo di Paperon de' Paperoni, che ordina al nipote di sostituire gratuitamente il guardiano notturno all'esposizione di maschere orientali nel suo museo. Paperino, stavolta, ha uno scatto d'orgoglio e rifiuta le imposizioni del cinico zio. Fantomius, che assistito alla scena dalle finestre del laboratorio, decide di sfruttare il contrasto fra zio e nipote per i suoi scopi. Si presenta ad Archimede e Paperino, sotto l'identit\u00e0 dell'investigatore privato John Pinkett e, grazie alle informazioni raccolte in biblioteca, imbastisce una storia credibile. Sostiene di essere sulle tracce della maschera, rubata a un museo cinese e finita nell'esposizione, e di doverla recuperare in segreto, senza coinvolgere la polizia o Paperone. Paperino e Archimede acconsentono ad aiutarlo. Quella notte, Fantomius compie il furto, mentre Paperino resta fuori dal museo, a fare da palo e ad attivare il congegno per disattivare l'allarme, inventato da Archimede. Abile come sempre, Fantomius narcotizza Gastone Paperone, che ha sostituito Paperino come guardiano notturno, e ruba la maschera nei pochi secondi in cui l'allarme \u00e8 fuori funzione. Al ritorno, si trova davanti Gastone, gi\u00e0 ripresosi, ma \u00e8 salvato da Paperino, che interviene prontamente con una seconda bomboletta di spray soporifero. Paperino, oltre ad aver ottenuto una rivalsa sullo zio e sull'antipatico cugino, riceve anche gli elogi di Fantomius, per il coraggio e l'abilit\u00e0 di cui ha fornito prova e che lui stesso non pensava di avere. Gastone ha fatto in tempo a lanciare l'allarme, ma quando la polizia arriva al museo, non trova nessun oggetto mancante, e il fortunello deve subire anche una sfuriata dello zio per essersi addormentato sul posto di lavoro. Intanto Fantomius, fedele al suo codice d'onore, si reca al distretto di polizia di Paperopoli per liberare la sua nemica-rivale Lady Senape. L'impresa si rivela facile, grazie anche al lapis bicolore per tagliare le sbarre che Archimede ha fornito al ladro gentiluomo. I due raggiungono Villa Rosa e l\u00ec si accingono a tornare assieme nel 1929. All'ultimo momento, per\u00f2, Lady Senape colpisce a sorpresa Fantomius e torna nel passato, da sola e con la maschera. Furioso per il tradimento ma sicuro di riuscire a pareggiare i conti, il ladro gentiluomo la segue, ma, per un guasto alla macchina del tempo, finisce nel 1930 anzich\u00e9 nel 1929. Un solo anno sembra essere bastato per sconvolgere il suo mondo: Villa Rosa \u00e8 abbandonata e un gigantesco cartellone esalta il nuovo sindaco di Paperopoli, Cuordipietra Famedoro.\n\"Distopia\" (3401).\nFantomius, indossati gli abiti di John Quackett, si reca a Paperopoli, dove Cuordipietra Famedoro ha imposto un regime dittatoriale e il culto della personalit\u00e0. La statua del nuovo sindaco ha sostituito quella di Cornelius Coot e la popolazione vive tappata in casa, schiacciata da tasse e regole assurde. Un gentile nottambulo che ha spiegato la situazione a lord John \u00e8 multato dalla polizia per essere uscito senza cappello. Fantomius cerca rifugio nel vecchio laboratorio di Copernico e vi ritrova l'amico scienziato. I due sono sorpresi da un poliziotto ma John stordisce l'intruso e gli ruba la divisa. Fingendosi un agente e il suo prigioniero, i due amici possono cos\u00ec raggiungere tranquillamente il porto, dove li attende il fantomarino, che li porter\u00e0 alla base segreta di Villa Lalla. Per strada, Copernico racconta a John cos'\u00e8 successo in sua assenza. Lady Senape, consultando i giornali del 1929 in biblioteca, durante il suo viaggio nel futuro, aveva appreso della scomparsa di Fantomius, e aveva venduto l'informazione a Cuordipietra. Il miliardario, vantandosi di aver cacciato da Paperopoli il ladro gentiluomo, si era guadagnato l'appoggio dei ricchi e dei nobili ed era cos\u00ec diventato sindaco. Dolly e Copernico, costretti alla clandestinit\u00e0, hanno comunque salvato l'identit\u00e0 segreta di John Quackett, facendo credere che l'eccentrico aristocratico abbia lasciato la citt\u00e0 per protesta contro il nuovo regime. John si rende conto di essere responsabile dell'accaduto, per la sua ostinazione nel voler riportare indietro dal futuro la maschera e Lady Senape. A bordo del Fantomarino, ci sono tre vecchie conoscenze: Dolly Paprika, che continua ad agire come ladra gentildonna con nuovo nome di Dark Paprika e nuovo costume in nero, Lady Senape, profondamente delusa dal gesto di Cuordipietra Famedoro, e ora partner di Dolly col nome di Black Senape; e perfino il commissario Alcmeone Pinko, ora capo della polizia, ma troppo onesto per accettare un nuovo governo talmente cos\u00ec tirannico e corrotto. Il poliziotto (sempre ignaro della vera identit\u00e0 di Fantomius e Dolly) porta la notizia che, il giorno dopo, Cuordipietra far\u00e0 partire per il Sudafrica una nave carica del denaro accumulato a spese dei paperopolesi. I cinque improbabili alleati cominciano ad escogitare un piano per un abbordaggio da pirati.\n\"La fine... e l'inizio\" (3402).\nFantomius, con l'aiuto di Pinko, sale, sotto le vesti di un membro della scorta, a bordo della Famedoro 1, la nave che porta in Sudafrica i soldi sottratti ai paperopolesi. Il ladro gentiluomo si libera dei veri poliziotti, chiudendoli in sala macchine; poi il bastimento \u00e8 affiancato dal Fantomarino e abbordato da Dolly Paprika, Copernico e Lady Senape. L'equipaggio, che detesta Cuordipietra, non oppone resistenza. L'ignobile comandante, per\u00f2, rivela che la cassaforte \u00e8 vuota, e che il bottino si trova in realt\u00e0 su un'altra nave, pi\u00f9 piccola e veloce, il Famedoro 2. Fantomius non si scoraggia e obbliga il comandante a far tornare indietro il Famedoro 2 con un falso messaggio. Anche la seconda nave \u00e8 abbordata, e stavolta i quattro moderni pirati s'impadroniscono del tesoro. Cuordipietra cerca di tenere segreta la notizia ma Fantomius e i suoi alleati, dalla loro base a Villa Lalla, la diffondono ugualmente, inserendosi nelle frequenze della radio di regime. Per il sindaco-dittatore, colpito nel portafoglio e nella reputazione, \u00e8 l'inizio della fine: i suoi titoli in borsa crollano e le sue guardie, sapendolo senza denaro, lo abbandonano. Tuttavia, non demorde e organizza un'adunata oceanica, per smentire pubblicamente la notizia del furto. Proprio questa iniziativa consente ai suoi nemici di infliggergli il colpo di grazia. Fantomius appare davanti a tutta la citt\u00e0, sulla cima dell\u2019ex-statua a Cornelius Coot, dimostrando che Cuordipietra aveva mentito vantandosi di averlo sconfitto; Dolly, Copenico e Lady Senape, a bordo di una macchina volante, gettano alla popolazione il denaro predato. Il tirannico dittatore, abbandonato anche dagli aristocratici che erano stati suoi sostenitori, \u00e8 invitato da Pinko a lasciare Paperopoli. La citt\u00e0 torna rapidamente alla normalit\u00e0, sotto la guida del vicesindaco. Pinko, per quanto grato a Fantomius, \u00e8 gi\u00e0 disposto a riprendere la guerra col suo eterno avversario. Lord John Quackett abbandona Villa Rosa e si stabilisce a Villa Lalla con la sua banda, di cui ora fa parte in pianta stabile anche Lady Senape. Ai suoi compagni, il nobile avventuriero annuncia la sua intenzione di fare un nuovo viaggio nel futuro, per affidare la sua eredit\u00e0 nelle mani giuste per avere un nuovo eroe alla citt\u00e0 in modo di non cadere ancora in preda di qualche nuovo dittatore spietato quando lui non ci sar\u00e0 pi\u00f9 (un riferimento sulla storia \"Paperinik, tutto cominci\u00f2 cos\u00ec\"). Intanto, Cuordipietra naviga verso il Sudafrica, dove si trova quel che \u00e8 rimasto della sua ricchezza, meditando oscuri propositi di vendetta pi\u00f9 terribile e crudele che Fantomius non pu\u00f2 nemmeno immaginarla.\n\"Paperbridge\".\n\"La notte della confraternita\" (3379).\nInghilterra, inizio del '900. Due studenti si presentano all'esame di ammissione per il prestigioso college di Paperbridge: il timido Tom Ducket, figlio di un uomo d'affari rovinato da un investimento sbagliato, e l'arrogante aristocratico John Quackett (il futuro Fantomius). Entrambi sono ammessi, il primo per i suoi ottimi voti, il secondo per la sua posizione sociale. I due s\u2019incontrano il primo giorno di scuola. Subito, John e i suoi amici Bill Bullet e Arty prendono a bersaglio Tom, chiamandolo \"pivello\" e \"pel di carota\", per i suoi capelli rossi. La scena suscita l'indignata reazione della sorella del ragazzo, l'energica Beth Ducket. Di l\u00ec a poco, per\u00f2, John scopre che il rettore gli ha assegnato come compagno di stanza proprio Tom. John rifiuta le profferte di amicizia del compagno e, per rimarcare la distanza di classe, divide in due la stanza con una riga sul pavimento. Qualche sera dopo, John riceve un messaggio dei mascherati, la pi\u00f9 esclusiva fra le confraternite studentesche di Paperbridge, con sopra scritto: A mezzanotte al ponte. Sul luogo dell'appuntamento, John incontra, fra gli altri studenti convocati per essere sottoposti al rito d\u2019iniziazione, Bill Bull, Arty e lo stesso Tom, il cui padre aveva fatto parte della confraternita. Il misterioso capo della confraternita, il cui viso \u00e8 completamente nascosto da una maschera, assegna le prove: quattro ragazzi dovranno rimuovere la statua del fondatore di Paperbridge, gli altri (John, Tom, Bill Bullet e Arty) dovranno smontare il ponte costruito da Isacco Newton. La piccola squadra porta a termine il compito, ma \u00e8 sorpresa dal custode. Mentre gli amici di John fuggono, il giovane aristocratico si trattiene per aiutare Tom, buttato nel fiume da Bill Bullet, ed \u00e8 colto in flagrante. I due compagni di stanza sono portati davanti al rettore che li rimprovera aspramente, ma promette di non espellerli, se rimonteranno il ponte entro l'alba. John ha gi\u00e0 dimenticato il suo slancio generoso di poco prima, e lascia che Tom sconti la punizione da solo. Tornando nel suo alloggio, trova un altro messaggio: Tom non \u00e8 adatto ma tu s\u00ec! Benvenuto nei mascherati. All'alba Tom, rientrando esausto nella sua stanza, trova finalmente il coraggio di affrontare John, contrapponendo alla sua arroganza l'esempio di un altro aristocratico, il generoso ladro gentiluomo Paperin Hood.\n\"Il lato oscuro\" (3380).\nDopo gli avvenimenti della notte, Tom Ducket \u00e8 pi\u00f9 che mai lo zimbello di John Quackett e dei suoi compagni aristocratici. Inutilmente il professor Guff, durante una lezione di filosofia, invita i suoi allievi a non giudicare le persone dall'apparenza. Tommy riceve un biglietto, che gli propone una prova d'appello: sar\u00e0 ammesso nei mascherati se passer\u00e0 la notte nel \"lato oscuro\", un edificio del college abbandonato. In realt\u00e0, i membri della confaternita intendono terrorizzare il pivello travestendosi da fantasmi. Quel giorno stesso Tommy deve sopportare un nuovo sgarbo al bar Cottage, dove lavora come cameriere. Il prepotente Bill Bullet, con uno sgambetto, gli fa rovesciare il vassoio con le bibite, davanti alla sorella Beth e ad Annabelle, la ragazza di cui \u00e8 innamorato. Beth lascia il locale, indignata, dopo aver espresso a John il proprio disprezzo per lui e per gli aristocratici in genere. In apparenza, John \u00e8 solidale con i suoi amici mascherati, ma le parole di Guff e di Beth l\u2019hanno colpito pi\u00f9 di quanto voglia ammettere, anche perch\u00e9 prova una certa attrazione per la ragazza. Giunge la sera. Al \"lato oscuro\", quattro mascherati preparano l'agguato, camuffati con dei lenzuoli. Fra di loro, c\u2019\u00e8 anche John che per\u00f2 si ritira con una scusa e, rientrato nella sua stanza, cerca di dissuadere Tommy dal cadere nella trappola. Il ragazzo \u00e8 per\u00f2 deciso a tentare la prova. John, allora, compie la sua prima impresa in maschera. Indossati giubbotto, casco e occhiali da aviatore, si reca al \"lato oscuro\" e spaventa a sua volta i tre falsi fantasmi, risparmiando a Tommy un'altra umiliazione. \u00c8 per\u00f2 costretto a una precipitosa fuga, per sfuggire alla reazione dei suoi amici, ed \u00e8 poi sorpreso, per la seconda volta consecutiva, dal custode mentre gira di notte. Tornato in stanza, tiene nascosta a Tommy la sua buona azione e riassume con lui i soliti atteggiamenti sprezzanti. I mascherati non hanno riconosciuto il misterioso disturbatore; hanno per\u00f2 capito che \u00e8 un membro della loro confraternita, e sono decisi a punirlo.\n\"La festa d'inverno\" (3381).\nIn seguito agli incidenti avvenuti nel college, il rettore di Paperbridge decide di ricorrere ai sistemi drastici. A tutti gli studenti \u00e8 assegnato un compito in classe extra mentre John Quackett, come punizione supplementare, dovr\u00e0 aiutare una studentessa del college femminile a fare ricerche in biblioteca. John \u00e8 tutt'altro che entusiasta, finch\u00e9 non scopre che la studentessa in questione \u00e8 proprio Beth Ducket. Nei giorni che seguono, i due, lavorando assieme, imparano a conoscersi meglio e, senza volerlo ammettere, iniziano a nutrire una simpatia reciproca. L'ultimo giorno di punizione, John invita Beth a essere la sua dama al ballo per la festa d'inverno. La ragazza sembra interessata ma, quando John si lascia sfuggire una malignit\u00e0 nei confronti del fratello Tom, rifiuta decisamente l'offerta. Il giorno della festa, John riceve un messaggio dei mascherati, che gli impone di rubare dall'ufficio del rettore una copia del test punitivo, pena l'espulsione. Il giovane nutre sempre pi\u00f9 dubbi, riguardo alla confraternita, ma alla fine la solidariet\u00e0 verso gli amici si rivela pi\u00f9 forte. Il futuro Fantomius tenta cos\u00ec il suo primo furto, con risultati fallimentari: non trova il documento ed \u00e8 costretto a un salto dalla finestra per non farsi scoprire. Di l\u00ec a poco, Teddy, uno dei mascherati, lo informa che Bill Bullet ha intenzione di fare un gavettone a Tom e alla sorella quando andranno al ballo. Quella sera, John Quackett, rivestiti i panni da aviatore, appare nella sala da ballo e, poco prima che Bil Bullet lanci il gavettone, glielo fa scoppiare in faccia. Il prepotente, oltre alla brutta figura, perde anche la fidanzata Annabelle che, offesa da una sua sgarberia, lascia la sala proprio assieme a Tom. John riceve un nuovo messaggio dei mascherati, che lo convoca nei sotterranei del \"lato oscuro\". L\u00ec, lo attende una sorprendente rivelazione...\n\"La regata\" (3382).\nJohn Quackett apprende che la confraternita dei mascherati serve da copertura a una scuola per ladri. Il suo capo \u00e8 Krimen, l'apparentemente innocuo insegnante di latino (e non, come John aveva creduto finora, Guff, lo spregiudicato professore di filosofia). Anche se ha fallito il furto del test, John, che si \u00e8 mostrato disposto a violare le regole, \u00e8 ammesso ugualmente ai corsi di Krimen, dove s\u2019impratichisce nelle tecniche di scasso. Il diabolico professore ha comunque provveduto a far rubare il documento da un suo allievo pi\u00f9 esperto. Si avvicina, intanto, l'annuale sfida di canottaggio fra le universit\u00e0 di Paperbridge e Duckford (allusione alla proverbiale rivalit\u00e0 sportiva tra Oxford e Cambridge). John, Tom Ducket, Teddy e Bill Bullet rappresentano Paperbridge e, per la gara, sono costretti a fare squadra e a mettere da parte le loro rivalit\u00e0. Alla vigilia della competizione il rettore scopre il furto del test, annulla la prova e la sostituisce con un'altra molto pi\u00f9 difficile. Come rappresaglia, Krimen ordina ai suoi allievi di rubare la coppa della regata; secondo il regolamento, infatti, se l'universit\u00e0 non restituisce il trofeo, sar\u00e0 sconfitta a tavolino. Il giorno dopo, per\u00f2, Beth Ducket chiede a John di non far sfigurare il fratello durante la gara. Di nuovo, per il giovane aristocratico la simpatia verso la ragazza \u00e8 pi\u00f9 forte della solidariet\u00e0 verso la confraternita, e John riveste i panni del giustiziere mascherato. Con le tecniche apprese da Krimen, ruba la coppa, battendo di poco sul tempo i suoi compagni, e la rimette poi a posto, in tempo per la gara. Duckford vince la regata, ma i quattro di Paperbridge danno ugualmente una grande prova d\u2019impegno e spirito di squadra, e sono elogiati dal rettore. Tom conquista definitivamente le simpatie di Annabelle, John \u00e8 sul punto di ottenere quelle di Beth, ma anche stavolta rovina tutto con una frase infelice. Intanto, Bill Bullet, fattosi sostituire nell'equipaggio, perquisisce la stanza di John e vi trova il costume da aviatore, mancante di un bottone perso durante il furto della coppa. John e Tom, rientrando in camera, la trovano sottosopra; John capisce che il suo segreto \u00e8 stato scoperto.\n\"Il libro degli errori\" (3383).\nTom Ducket rivela a John Quackett di essere gi\u00e0 a conoscenza della sua doppia identit\u00e0, ma di non avere intenzione di tradirlo. Di fronte a questa prova di lealt\u00e0, John perde tutta la sua arroganza aristocratica e, per la prima volta, chiama Tom per nome e lo tratta da pari. D\u2019ora in poi, i due saranno non solo amici ma complici nelle imprese notturne. Nel pomeriggio, Bill Bullet convoca John nel parco e lo accusa di essere il papero mascherato, mostrandogli come prova un bottone perso durante il furto della coppa. Proprio in quel momento, per\u00f2, appare il \"vero papero mascherato\" (in realt\u00e0, Tom in costume da aviatore) e afferra l'oggetto. Bill si convince dell'innocenza di John, e gli rivela anzi il segreto del potere della confraternita dentro l'universit\u00e0. Krimen possiede \"il libro degli errori\" con cui ricatta i colleghi, minacciando di rivelarne sbagli e debolezze, e che tiene nascosto in un luogo noto a lui solo, chiamato sursum corda. Quella sera, Tom e John si recano nei sotterranei del lato oscuro, dove ha sede la scuola del crimine. John interpreta correttamente l'espressione latina (letteralmente In alto i cuori), trova il prezioso volume nello scaffale superiore della biblioteca, mimetizzato grazie alla copertina del romanzo di Conrad Cuore di tenebra, e se ne impadronisce. Il libro \u00e8 per\u00f2 scritto in un codice incomprensibile. La sera successiva, Krimen tiene nella sua scuola clandestina una lezione sui travestimenti. John decide di approfittare dell'occasione. Mentre Tom, camuffato, prende il suo posto in aula, lui penetra nello studio di Krimen per cercare il codice. Anche il professore, per\u00f2, scoperto il furto del libro, si \u00e8 fatto sostituire in cattedra da un allievo col suo costume, e attende John al varco. L'imprudente \"papero mascherato\" sta gi\u00e0 per essere consegnato al rettore con l'accusa di furto, quando capisce qual \u00e8 il semplicissimo codice del \"libro degli errori\": le parole sono scritte da destra verso sinistra. Il rettore, decifrando il volume, scopre cos\u00ec i ricatti di Krimen, che \u00e8 espulso dall'universit\u00e0 e costretto a emigrare in America. I mascherati perdono i loro privilegi, anche se John, per lealt\u00e0 verso i suoi vecchi amici, non rivela l'esistenza della scuola del crimine. Il giorno dopo, John incontra Beth Ducket, felice nel vedere che lui e suo fratello sono diventati amici. Neanche stavolta, per\u00f2, John \u00e8 capace di abbandonare la maschera dell'aristocratico altero e di dichiarare alla ragazza il suo amore. Intanto, il rettore assume un nuovo professore al posto di Krimen: Cuordipietra Famedoro.\n\"Il mistero del lato oscuro\" (3431).\nPrologo: in una sera d\u2019estate, Bill Bullet passeggia nei giardini di Paperbridge, di malumore perch\u00e9 il padre, tutto preso dal lavoro, non l'ha voluto a casa per le vacanze. Il ragazzo viene a sapere, dal bidello Keeper, che nel \"lato oscuro\" (l'edificio dove aveva sede la confraternita dei mascherati) si sentono strani rumori. Due settimane dopo: a Paperbridge, inizia un nuovo anno scolastico e il giovane John Quackett ritrova i suoi compagni di corso, fra cui Tom Duckett, e fa una nuova conoscenza, il giovane Roger Baskerville, un aristocratico che non ha per\u00f2 la spocchia tipica dei suoi pari. Durante la prima lezione, il rettore annuncia agli studenti alcune novit\u00e0: il professor Cuordipietra Famedoro sostituir\u00e0 Krimen come insegnante di latino; a causa di problemi logistici al college femminile, le studentesse seguiranno provvisoriamente le lezioni assieme ai loro coetanei maschi; per fare posto alle ragazze, i ragazzi dovranno essere tre per stanza (per cui John e Tom dovranno dividere l'alloggio con Roger). John e Beth cos\u00ec si rivedono. I due ostentano indifferenza reciproca, ma John non pu\u00f2 fare a meno di ingelosirsi quando Beth accetta le galanterie di Roger. Beth, da parte sua, non perdona a John di aver riso a una battuta offensiva di Bill Bullet su suo fratello, anche se Tom ha preso la cosa con filosofia. Cuordipietra, nella sua prima lezione, commette un clamoroso errore, attribuendo a Catullo una frase di Cicerone, e si mostra curioso di conoscere Roger. Qualche giorno dopo, al caff\u00e8 del college, Bill propone una spedizione al lato oscuro, per scoprire il mistero dei rumori notturni. John, Tom, Beth e Belle, la fidanzata di Tom, accettano di seguirlo, e solo Roger rifiuta recisamente di violare le regole del college. Quella sera, la comitiva si riunisce al ponte matematico e Belle vede affacciarsi alla porta dell'edificio un misterioso individuo con una maschera inquietante (quella stessa usata dal professor Krimen nella prima serie). Tom entra nel lato oscuro, lo trova deserto e torna a rassicurare i suoi compagni; non si accorge che l'individuo mascherato, in realt\u00e0, lo sta osservando...\n\"La biblioteca perduta\" (3432).\nA Paperbridge, si svolge un grande ballo di benvenuto per le studentesse del college femminile: Tom Ducket ci va con Belle, Roger Baskerville con Beth Ducket. John Quackett non vuole ammetterlo, ma \u00e8 folle di gelosia. Per questo, arriva volutamente in ritardo alla festa, assieme ai suoi amici snob (Arty e Bill Bullet), si mostra scortese con la ragazza e con Tom e poi lascia il salone, per tornare da solo in camera. Per via, John \u00e8 sorpreso da un temporale e si rifugia nel lato oscuro. Nel salone che aveva ospitato la scuola del Krimen, trova aperta la porta di un passaggio segreto; seguendolo, arriva alla biblioteca perduta di Paperbridge, un luogo oggetto di molte leggende fra gli studenti ma di cui nessuno, finora, ha potuto provare l'esistenza. Dentro, c'\u00e8 l'uomo con la maschera, che fruga fra gli scaffali, talmente assorto da non accorgersi dell'intruso. Trovato il libro che cercava, il misterioso individuo mascherato fugge e richiude il passaggio, intrappolando cos\u00ec John. Fortunatamente, Tom ha seguito il suo amico nell'edificio abbandonato. I due riescono a parlarsi attraverso la parete e, insieme, ad attivare il meccanismo che riapre la porta nascosta della biblioteca. Prima di tornare al ballo, prendono su un libro sulla storia dei mascherati. Dentro, c\u2019\u00e8 la foto dei due fondatori della confraternita: Hugo Baskerville, il trisnonno di Roger, e Cuordiferro Famedoro, antenato di Cuordipietra. John e Tom, che fino ad ora hanno pensato ad un ritorno di Krimen, sospettano ora che l'uomo mascherato sia il professor Famedoro. Questi, in effetti, appare in una luce sempre pi\u00f9 ambigua: mostra chiaramente di non conoscere il latino che pretende di insegnare e ha lunghi colloqui riservati con Roger. La notte seguente, John e Tom si appostano davanti al lato oscuro e sorprendono Bill e Roger, entrambi in maschera e costume. I due confessano di essere membri, assieme a Famedoro, di una ricostituita confraternita dei mascherati, ma sostengono che tutti e tre sono mossi solo dalla fedelt\u00e0 alle tradizioni famigliari. (Cuordipietra aveva reclutato Bill quando il ragazzo, come accennato nel prologo all'episodio precedente, lo aveva sorpreso nel lato oscuro durante le vacanze estive). John rifiuta di unirsi alla nuova societ\u00e0 segreta e invita i due amici a diffidare del professore. Il giorno dopo, al caff\u00e8 Cottage, Roger propone ai compagni di festeggiare il suo compleanno a Baskerville Hall, assieme alla sua famiglia e a Famedoro. Solo John rifiuta, in parte per gelosia verso Roger, in parte perch\u00e9 intende approfittare dell'assenza del professore per perquisire il suo studio.\n\"Il segreto di Famedoro\" (3433).\nMentre Roger Baskerville e i suoi ospiti (Cuordipietra Famedoro, Bill Bullet, i fratelli Ducket e Belle) raggiungono in treno l\u2019avita dimora del ragazzo, a Paperbridge, John Quackett, rivestiti i panni del ragazzo mascherato, fruga nello studio del presunto professore di latino. Forzando un cassetto, trova una lettera scritta da Cuoridiferro Famedoro, che parla di un tesoro, appartenuto al suo amico Hugo Baskerville e protetto da un cane infernale; la mappa \u00e8 nascosta in un libro della biblioteca del college. John capisce finalmente il vero motivo delle azioni di Cuordipietra. Il sudafricano si \u00e8 finto professore per cercare la mappa nella biblioteca perduta, e si \u00e8 fatto amico di Roger per farsi invitare a Baskerville Manor, dove \u00e8 nascosto il tesoro. Intanto, la comitiva ha raggiunto il castello, dov'\u00e8 accolta dal maggiordomo Quackmore. Roger propone ai suoi amici una passeggiata nella brughiera a caccia di farfalle, ed essi accettano. Solo Cuordipietra rimane al castello, per cercare il tesoro. Lo spavaldo Roger, per\u00f2, perde la strada ed il gruppo dei ragazzi \u00e8 costretto a fermarsi in mezzo alle paludi, mentre nella nebbia si sente un inquietante ululato. Terrorizzato all'idea di dover affrontare il cane infernale, Bill scivola e finisce intrappolato nel fango della palude. Tom, generosamente, con l\u2019aiuto di Roger toglie dai guai il suo eterno persecutore. Anche John Quackett arriva a Baskerville Manor, in treno e poi sull'auto di Topleton, un simpatico naturalista amico di Roger. Nel castello semi-deserto, ha uno scontro verbale con Cuordipietra e gli dice di aver rivelato i suoi segreti al rettore. \u00c8 per\u00f2 costretto a interrompere la conversazione, per andare in aiuto del gruppo di Roger, non prima per\u00f2 di essersi destramente impadronito della mappa. John, seguendo le tracce dei suoi amici, raggiunge il luogo dove hanno trovato riparo, quando ormai \u00e8 calata la notte e li riporta al sicuro al castello. Prima per\u00f2, deve affrontare di nuovo Cuordipietra, che lo ha seguito; nella zuffa, la preziosa mappa va perduta e il falso professore finisce a sua volta intrappolato nel fango. Al castello, mentre Tom e Bill mostrano di essere diventati amici, John trova finalmente il coraggio di dichiarare i suoi sentimenti a Beth. La ragazza gli confessa di ricambiarlo, ma aggiunge tristemente che i loro mondi sono troppi diversi perch\u00e9 la loro storia possa avere un futuro. Nell'epilogo, si scopre che i sinistri ululati sono opera di Topleton, anche lui alla ricerca del tesoro e che per questo vuole allontanare la gente da Baskerville Hall (sar\u00e0 invece Fantomius, diversi anni dopo, a impadronirsi del tesoro conteso, come narrato nella storia \"Il bottino dei Baskerville\").\nAccoglienza.\nLa serie \u00e8 stata candidata come \"Miglior serie dal tratto non realistico\" al Premio Attilio Micheluzzi del Napoli Comicon del 2016, del 2017 e del 2018 e come \"Miglior serie breve\" al Premio Gran Guinigi del Lucca Comics and Games nel 2013.\nRistampe.\n\"Fantomius\" Definitive Collection.\nA partire dall' ottobre 2014 Panini Comics ha cominciato a riproporre la saga di Fantomius nella collana \"Disney Definitive Collection\", in volumi monografici che raccolgono quattro storie l'uno.\nAd aprile 2021 viene pubblicato il cofanetto contenente i primi 6 volumi con nuove copertine inedite. I volumi sono disponibili anche singolarmente."}
{"id": "6060437", "revid": "73843", "url": "https://it.wikipedia.org/wiki?curid=6060437", "title": "Tuvalu ai Giochi della XXXI Olimpiade", "text": "Tuvalu ha partecipato ai Giochi della XXXI Olimpiade di Rio de Janeiro, svoltisi dal 5 al 21 agosto 2016, con una delegazione di un solo atleta, il centometrista Etimoni Timuani. Si \u00e8 trattato della terza partecipazione di questo paese ai Giochi."}
