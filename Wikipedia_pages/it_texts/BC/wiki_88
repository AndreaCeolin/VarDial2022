{"id": "6257214", "revid": "1305772", "url": "https://it.wikipedia.org/wiki?curid=6257214", "title": "Fanny Ben-Ami", "text": "Biografia.\nFanny Ben-Ami nasce a Parigi nel 1930 in una famiglia ebraica. A seguito dell'occupazione tedesca della Francia nel 1940, si trova a vivere la difficile esperienza dei bambini dell'Olocausto. Nel 1943, all'et\u00e0 di 12-13 anni, Fanny Ben-Ami riusc\u00ec a guidare un gruppo di altri bambini ebrei dalla Francia alla Svizzera, scappando dalla Wehrmacht e dalla persecuzione nazista dell'Olocausto.\nNel 2011 ha scritto il libro \"Le journal de Fanny\", autobiografia romanzata in cui racconta la sua fuga. Dal libro \u00e8 stato tratto nel 2016 il film \"Il viaggio di Fanny\", diretto da Lola Doillon.\nDal 2017 vive in Israele."}
{"id": "6257215", "revid": "599013", "url": "https://it.wikipedia.org/wiki?curid=6257215", "title": "Klavdija To\u010d\u00ebnova", "text": "Nel 1950 fu medaglia d'argento ai campionati europei di atletica leggera di Bruxelles, mentre nel 1952 prese parte ai Giochi olimpici di Helsinki, dove conquist\u00f2 la medaglia di bronzo.\nNel 1949, durante una gara a Tbilisi, fece registrare il nuovo record del mondo del getto del peso con la misura di 14,86\u00a0m."}
{"id": "6257217", "revid": "33751", "url": "https://it.wikipedia.org/wiki?curid=6257217", "title": "Arnaud Djoum", "text": ""}
{"id": "6257219", "revid": "1048370", "url": "https://it.wikipedia.org/wiki?curid=6257219", "title": "RadioSpia records", "text": "RadioSpia records \u00e8 una piccola etichetta discografica italiana attiva dal 2012. Essa trae il suo nome da un vecchio programma radiofonico prodotto in Puglia, a Foggia, che aveva lo scopo di promuovere nuove leve musicali del territorio, facendole interagire con altri artisti nel rispetto dei contenuti e di un mercato pi\u00f9 ampio.\nRadioSpia \u00e8 stata fondata dal sound engineer Marco Maffei e segue una linea artistica che punta ad internazionalizzare le produzioni della label . Il catalogo attuale contiene diciassette pubblicazioni discografiche e sette videoclip ufficiali, distribuiti principalmente sulle piattaforme digitali di download e streaming musicale (Apple music, Amazon, Spotify, Deezer, Rhapsody, 7 digital, Qobuz, YouTube, etc.).\nI generi musicali trattati spaziano tra pop acustico, elettronica, celtica, new age, pop rock, folk, dark wave, funk rock, comedy rock e patchanka , con un filo conduttore che privilegia la qualit\u00e0 artistica e un suono molto curato in ciascuna pubblicazione.\nDal 2020 RadioSpia ha anche una sotto etichetta, chiamata Actarus Records , principalmente per le produzioni in italiano.\nAltri progetti.\nIl 26 aprile 2017 la label ha pubblicato la sua decima uscita (Giovanni Mastrangelo - Albert Camus) con audio in 7.1. L'uscita \u00e8 stata presentata insieme al giornalista Damir Ivic il 24 aprile .\nHa inoltre annunciato sulla sua pagina Facebook di aver iniziato la produzione di uno spettacolo dal vivo con suono nativo in surround, progetto al momento ancora in fase embrionale\nIl 14 febbraio 2018 \u00e8 stata presentata l'undicesima produzione, un E.P. dell'artista di handpan Maurizio Rana, che rappresenta un tentativo di evoluzione di questo giovane strumento, cos\u00ec particolare e ancora da esplorare.\nIl 7 e il 9 maggio 2019 \u00e8 stato presentato al pubblico \"Hypnos\", l'album di Maurizio Rana, insiame ad una ensemble di musicisti che ha eseguito delle particolari performance in surround acustico, che hanno ammaliato i presenti.\nNel 2020 \u00e8 nata anche la sotto etichetta Actarus records, che si propone di produrre e valorizzare musica rap, trap e funky per il mercato italiano, ma lontano dai luoghi comuni della trash-trap tradizionale. Al momento, Actarus records ha una sola pubblicazione, un singolo chiamato \"Norm-A: La Strada\".\nPartecipazioni e menzioni.\nIl 9 giugno 2017, in occasione del trentennale del primo concerto italiano di David Bowie, la rivista Rumore ha diffuso una selezione di cover di Bowie interpretate da artisti italiani, in cui compare anche \"The Alpha States &amp; Andrea Chimenti - Ashes to Ashes\"\nCollegamenti esterni.\n- Sito ufficiale (EN / ITA):\n- Maurizio Rana, un nuovo viaggio in handpan firmato RadioSpia records: \u201cAt Night\u201d\n- \u201cThe Alpha States &amp; Andrea Chimenti: What a Wonderful\u201d. La nostra intervista\n- Il grande ritorno degli Pseudofonia: ecco l\u2019ep inedito della band foggiana per festeggiare i 30 anni. Omaggio ai fan con RadioSpia"}
{"id": "6257226", "revid": "164044", "url": "https://it.wikipedia.org/wiki?curid=6257226", "title": "Georges Bokw\u00e9", "text": "Carriera.\nClub.\nHa iniziato a giocare nel settore giovanile del Cotonsport Garoua e dal 2014 \u00e8 passato in prima squadra. Ha vinto due campionati camerunesi di massima divisione, nel 2014 e nel 2015.\nIl 17 marzo 2017, i norvegesi del Mj\u00f8ndalen hanno reso noto che avrebbero testato Bokw\u00e9 in una sfida amichevole contro il Lillestr\u00f8m, nell'ottica di valutarne l'ingaggio. Il 23 marzo ha firmato ufficialmente un accordo annuale con il club, militante in 1. divisjon.\nHa esordito in 1. divisjon in data 2 aprile, schierato titolare nella vittoria per 2-1 contro l'Arendal. Il 25 maggio successivo ha rinnovato il contratto che lo legava al club fino al 31 dicembre 2020.\nNazionale.\n\u00c8 stato convocato in nazionale per la prima volta nel 2017 in vista della Coppa d'Africa in Gabon, vinta dalla sua squadra.\nStatistiche.\nPresenze e reti nei club.\n\"Statistiche aggiornate al 19 novembre 2017.\""}
{"id": "6257228", "revid": "767487", "url": "https://it.wikipedia.org/wiki?curid=6257228", "title": "Partito Comunista di Bukhara", "text": "Il Partito Comunista di Bukhara fu l'organizzazione bolscevica che govern\u00f2 la Repubblica Sovietica Popolare di Bukhara. Il partito fu fondato nell'autunno del 1918 nell'allora Emirato di Bukhara e guid\u00f2 la rivolta che port\u00f2 al rovesciamento dell'Emiro e all'instaurazione nel settembre del 1920 della Repubblica, che dal marzo 1921 sottoscrisse un accordo di collaborazione con la RSFS Russa. Il partito entr\u00f2 ufficialmente a far parte del Partito Comunista Russo (bolscevico) nel 1922, dopo l'XI Congresso del PCR(b). Con la ristrutturazione dei confini repubblicani nell'Asia Centrale in occasione dell'ingresso di tali territori nell'Unione Sovietica (1924-1925), anche i rispettivi partiti furono riorganizzati e il Partito Comunista di Bukhara cess\u00f2 di esistere."}
{"id": "6257230", "revid": "1444345", "url": "https://it.wikipedia.org/wiki?curid=6257230", "title": "Something's Missing", "text": "Something's Missing \u00e8 un singolo del gruppo musicale australiano Sheppard, pubblicato il 27 giugno 2014 come secondo estratto dal primo album in studio \"Bombs Away\".\nSuccesso commerciale.\nIl singolo ha ottenuto successo in Australia."}
{"id": "6257235", "revid": "85788271", "url": "https://it.wikipedia.org/wiki?curid=6257235", "title": "Bruno Miguel Greyck", "text": ""}
{"id": "6257236", "revid": "770813", "url": "https://it.wikipedia.org/wiki?curid=6257236", "title": "Flotilla de Aeronaves", "text": "La Flotilla de Aeronaves (FLOAN) \u00e8 la componente aerea della Armada Espa\u00f1ola, la marina militare della Spagna. Essa fornisce il supporto aereo e la protezione alla flotta ed il supporto aereo ai marines spagnoli.\nStoria.\nLa Flottilla de Aeronaves (FLOAN) nasce dal regio decreto firmato il 15 settembre 1917 da Alfonso XIII di Borbone, re di Spagna, su proposta dell'allora ministro della Marina, ammiraglio Manuel De Florez y Carri\u00f3, che suggeriva la costituzione di un'aviazione navale (Aeronautica Naval) e di una scuola indipendente (Escuela de Aviaci\u00f3n Naval) dove il personale della Marina militare potesse specializzarsi in questo ramo. Nonch\u00e9 indicava la necessit\u00e0 di avere industrie in grado di costruire i mezzi aerei da destinare alla nascente componente della Marina, che allora erano gli idrovolanti. Dopo cinque anni dalla costituzione della componente aerea, la Marina spagnola mise in linea anche la sua prima portaeromobili, la portahidroaviones D\u00e9dalo.\nMa solo dopo molti anni dopo furono gettate le basi per la costituzione dell'attuale Flotilla de Aeronaves de la Armada Espa\u00f1ola. Le migliori relazioni con i paesi dell'Europa occidentale e in particolare con gli Stati Uniti, volute dal governo spagnolo allora guidato da Francisco Franco dopo la Seconda Guerra Mondiale, come contrapposizione al blocco comunista guidato dall'allora Unione Sovietica, portarono il 26 settembre 1953 alla firma di un accordo di cooperazione economica e di assistenza militare con il governo americano. L'accordo, oltre a prevedere la fornitura di mezzi ma de in USA, consentiva l'accesso alle scuole di formazione militare statunitensi delle tre armi e l'utilizzo di installazioni militari in Spagna da parte delle forze armate statunitensi o la costruzione di nuove installazioni.\nGi\u00e0 il 12 ottobre 1953 iniziarono le selezioni, da parte dell'Armada, degli aspiranti allievi che avrebbero dovuto partecipare al primo corso per pilota di elicottero: i candidati venivano individuati tra gli ufficiali che possedevano un'esperienza di volo almeno come \"osservatori\". Il primo corso inizi\u00f2 il 12 febbraio 1954 presso la Bell Aircraft di Fort Worth (Texas) e si concluse, dopo 65 ore di volo, il 10 maggio qualificando pilota di elicottero, sul Bell 47, i primi tre ufficiali della Marina spagnola.\nNello stesso anno giunsero alla Escuela Naval Militar di Mar\u00edn-Pontevedra anche i primi elielicotteri per la Marina (tre Bell 47G), dando cos\u00ec origine al primo \"grupo de helic\u00f3pteros\" al cui comando fu posto il Capit\u00e1n de Corbeta Miguel A. Brinquis Villanueva, uno dei tre ufficiali che aveva partecipato al primo corso negli Stati Uniti. In seguito il \"grupo\" fu ridenominato 1\u00aa escuadrilla.\nNel 1957, con l'arrivo dei primi e pi\u00f9 possenti CH-19E, in configurazione antisom, fu formata la 2\u00aa escuadrilla. Ma l'inadeguatezza degli spazi e delle infrastrutture dell'accademia di Marin portarono a trasferire la nascente Flottilla de Aeronaves sulla nuova base aeronavale di Rota, al cui interno, data la sua estensione (2.300 ettari), era stato costruito anche un aeroporto.\nLa base prevedeva l'uso delle installazione sia da parte delle forze armate statunitensi che da parte della Marina spagnola.\nPer la sua rilevante posizione strategica, dovuta alla vicinanza con lo Stretto di Gibilterra e all'Oceano Atlantico, oltre che per la capacit\u00e0 ricettiva delle sue infrastrutture portuali, la base navale di Rota divenne presto la principale base d'armamento della Marina spagnola, oltre che un porto strategico per l'US Navy che vi bas\u00f2 anche i sottomarini lanciamissili balistici SSBN di stanza nell'Atlantico orientale. Fu naturale quindi che vi fosse stanziata anche la componente navale dell'Armada, facendo cos\u00ec di Rotala base di riferimento dell'aviazione navale della Marina spagnola.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "6257237", "revid": "1444345", "url": "https://it.wikipedia.org/wiki?curid=6257237", "title": "Smile (Sheppard)", "text": "Smile \u00e8 un singolo del gruppo musicale australiano Sheppard, pubblicato il 15 ottobre 2014 come terzo estratto dal primo album in studio \"Bombs Away\".\nSuccesso commerciale.\nIl singolo ha ottenuto successo in Australia."}
{"id": "6257257", "revid": "767487", "url": "https://it.wikipedia.org/wiki?curid=6257257", "title": "Partito Comunista della Corasmia", "text": "Il Partito Comunista della Corasmia fu l'organizzazione bolscevica che govern\u00f2 la Repubblica Sovietica Popolare Corasmia, costituita nel 1920 grazie all'iniziativa dei comunisti locali con il supporto del Partito Comunista del Turkestan. Il PC della Corasmia, la cui costituzione fu formalizzata a Khiva nel dicembre 1921, entr\u00f2 a far parte del Partito Comunista Russo (bolscevico) nel 1922, dopo l'XI Congresso del PCR(b). Con la ristrutturazione dei confini repubblicani nell'Asia Centrale in occasione dell'ingresso di tali territori nell'Unione Sovietica (1924-1925), anche i rispettivi partiti furono riorganizzati e il Partito Comunista della Corasmia cess\u00f2 di esistere."}
{"id": "6257258", "revid": "188116", "url": "https://it.wikipedia.org/wiki?curid=6257258", "title": "Spionaggio in Israele", "text": ""}
{"id": "6257259", "revid": "729019", "url": "https://it.wikipedia.org/wiki?curid=6257259", "title": "Battaglia di Kirkuk (1733)", "text": "La battaglia di Kirkuk (1733) (nota anche come battaglia di Agh-Darband) fu l'ultima battaglia combattuta da Nadir Shah nella campagna di Mesopotamia dove si vendic\u00f2 della sconfitta subita da parte degli ottomani guidati dal generale Topal Osman Pasha, che mor\u00ec a Kirkuk. La battaglia fu uno dei numerosi trionfi di Nadir ma, sebbene si concluse con una vittoria schiacciante dei persiani, dovettero ben presto ritirarsi dall'area recentemente acquisita a causa di una ribellione scoppiata nella Persia meridionale e guidata da Mohammad Khan Baluch, privando cos\u00ec Nadir dei benefici di una grande vittoria che avrebbe potuto portare addirittura alla presa di Baghdad.\nAntefatto.\nNadir, sconfitto nella battaglia di Samarra, si ritrov\u00f2 immediatamente con delle forze pari a 30.000 uomini ma dovette lasciare l'assedio che stava ponendo a Baghdad. La perdita di tanti uomini d'esperienza sul campo e del prezioso equipaggiamento non poteva essere facilmente recuperata ed il primo obbiettivo di Nadir fu quello di restaurare il morale dei suoi combattenti che sino a quel punto si erano a ragion veduta creduti invincibili. Convocati i suoi ufficiali, Nadir inizi\u00f2 con l'ammettere i propri errori: \"...[Nadir] riport\u00f2 che il suo fato era ormai comune a quello dei suoi uomini, ricordando loro i passati sacrifici ed il coraggio, promettendo di spazzare via in men che non si dicesse la recente sconfitta. Per questo, egli venne ammirato dai suoi ufficiali e dai suoi soldati e questi ripresero appieno il loro spirito non mostrando pi\u00f9 riluttanza nel voler riprendere le armi contro i turchi.\"\nScoppi\u00f2 nel frattempo una ribellione nella Persia meridionale sotto la guida di Mohammad Khan Baluch che raccolse il sostanziale malcontento delle masse e si fece supportare da alcune trib\u00f9 arabe della regione. La soluzione di Nadir fu quella di posticipare il problema rappresentato da Topal Pasha e di occuparsi per primo della ribellione di Mohammad Khan.\nNadir sapeva infatti che la recente sconfitta di Samarra avrebbe certamente minato la sua reputazione e fatto insorgere altre ribellioni in Persia se non avesse agito al pi\u00f9 presto, ma che fosse altrettanto necessario poi che egli (soprattutto per s\u00e9 stesso oltre che per il suo paese) riprendesse le armi contro i turchi.\nTopal Pasha stava a sua volta facendo i conti con le perdite subite (20.000 uomini in tutto, 1 uomo su 4 del suo esercito). Egli invi\u00f2 delle richieste ad Istanbul e richiese di essere rimpiazzato da un generale pi\u00f9 giovane (Topal Pasha aveva all'epoca circa 70 anni), ma non venne ascoltato in virt\u00f9 del coraggio e delle sue abilit\u00e0 tattiche da sempre dimostrate sul campo di battaglia. Quando i persiani iniziarono l'invasione dell'Iraq egli era riuscito a raccogliere un esercito di circa 100.000 uomini.\nLa battaglia.\nLa fase di apertura.\nLe spie di Nadir lo informarono di una forza di 12.000 uomini che si stava avvicinando attraverso la valle di Agh-Darband. Topal Pasha aveva predisposto questi uomini sotto la guida di Memish Pasha come avanguardia per il suo esercito che sarebbe seguito. Nadir invi\u00f2 anch'egli un'avanguardia al comando di Haji Beg Khan di modo da attirare Memish Pasha verso l'esercito persiano. Proseguendo Haji Beg a distanza da Memish Pasha marci\u00f2 dritto nell'imboscata tesagli da Nadir il quale dispose 15.000 uomini contro gli ottomani e batt\u00e9 facilmente il nemico. Memish Pasha che aveva inviato notizie a Topal Osman Pasha chiedendo ulteriori truppe per gli sforzi bellici, ora giaceva tra i morti della sua parte.\nLa sconfitta dei soldati di Memish Pasha venne seguita dalla rapida avanzata di Nadir col grosso del suo esercito contro le forze ottomane al comando di Topal Pasha che si trovavano a soli 5 chilometri di distanza. Topal Pasha sentendo qualcosa nell'aria, ordin\u00f2 di fermare le truppe e di disporre gli uomini. Quando l'esercito persiano si avvicin\u00f2, Nadir form\u00f2 il suo corpo di fanteria di linea contro i giannizzeri. Gli spari da ambo i lati continuarono per due ore.\nLa fase conclusiva.\nGli \"jaz\u0101yerchi\" persiani, dopo due ore di continui spari, decisero di caricare direttamente i giannizzeri nemici. Con impeccabile stile, Nadir rilasci\u00f2 a questo punto due suoi contingenti da 15.000 cavalieri ciascuno con Haji Beg al comando di uno e s\u00e9 stesso a capo dell'altro, accerchiando gli ottomani da due parti.\nGli ottomani, pressati ora da un assalto ad arma bianca condotto dagli \"Jaz\u0101yerchi\" e con due formazioni di cavalleria al fianco, iniziarono a collassare e vennero scalzati dalle loro posizioni. La situazione era cos\u00ec disperata che Topal Pasha dovette riconoscere il proprio fato e si mise a cavallo coi suoi uomini per la sua ultima battaglia, ma prefer\u00ec morire combattendo che fuggire per il resto che gli rimaneva da vivere. Il vecchio generale venne colpito da due colpi di proiettile e dopo di che la sua testa venne decapitata e presentata a Nadir come trofeo di guerra.\nLa battaglia si concluse con 20.000 ottomani morti sul campo e tutta l'artiglieria perduta oltre ai bagagli. Per Nadir questa era una vendetta sufficiente a vendicare la sconfitta subita a Samarra. Nadir, per rispetto nei confronti di Topal Osman Pasha, ordin\u00f2 che la sua testa fosse riunita al corpo, e che gli fosse data onorata sepoltura a Baghdad."}
{"id": "6257260", "revid": "729019", "url": "https://it.wikipedia.org/wiki?curid=6257260", "title": "Trestenico (Curzola)", "text": "Trestenico, Terstenich o Tarstenich (in croato \"Trstenik\") \u00e8 un'isoletta della Dalmazia meridionale, in Croazia, adiacente all'isola di Curzola. Amministrativamente appartiene al comune della citt\u00e0 di Blatta, nella regione raguseo-narentana.\nGeografia.\nTrestenico \u00e8 situato a sud-est di punta Chincia o Chiave (\"rt Klju\u010d\") la punta sud-occidentale di Curzola, alla distanza di circa 410\u00a0m, e a sud-est della baia Tre Porti o Treporti (\"Tri luke\"). La sua superficie \u00e8 di 0,278\u00a0km\u00b2 e la costa \u00e8 lunga 2,54\u00a0km, l'altezza massima \u00e8 di 20,8\u00a0m.\nUna serie di isolotti si trova a sud-est di Trestenico:"}
{"id": "6257262", "revid": "1543377", "url": "https://it.wikipedia.org/wiki?curid=6257262", "title": "Koss Corporation", "text": "Koss Corporation \u00e8 una azienda statunitense di elettroacustica che disegna e produce cuffie auricolari. La sede \u00e8 a Milwaukee, Wisconsin dal 1958, \u00e8 ritenuta la inventrice della prima cuffia stereofonica high fidelity.\nStoria.\nJohn C. Koss fonda la J.C. Koss Hospital Television Rental Company nel 1953. Dopo breve periodo Koss assieme a Martin Lange sviluppa la cuffia stereofonica. Con sede a Milwaukee, USA, nel 1991 Koss Audio &amp; Video Electronics inizia a produrre e vendere elettronica di consumo con societ\u00e0 separata a Hazelwood (Missouri). La famiglia Koss detiene il 75% della societ\u00e0.\nSolo con il diploma, John C. Koss lavor\u00f2 con Lange, un ingegnere, allo sviluppo della prima cuffia stereofonica, incidentalmente in quanto lavorarono per lo sviluppo di un fonografo. La caratteristica unica fu il privacy switch feature, che dava la possibilit\u00e0 all'utilizzatore di ascoltare la prima Koss SP/3 Stereophone. Questo permetteva di dimostrare all'utente le caratteristiche di hi-fi stereo sound sul fonografo portatile.\nPrima del 1958 le cuffie auricolari avevano esclusivamente impiego professionale per radiocomunicazioni. Nel 1958, il prodotto stereo debutt\u00f2 alla fiera dell'hi-fi di Milwaukee. Presto la Koss inizi\u00f2 la produzione serie.\nAgli inizi degli anni' 70 Koss inizi\u00f2 la produzione di cuffie elettrostatiche high-end \"electro-static\" \"ES series\".\nLa diversificazione port\u00f2 negli anni'80 la Koss verso la bancarotta dopo le perdite del 1984 di 6 milioni di US$. Koss entr\u00f2 nel Chapter 11 nel 1985.\nNel 1991 Michael J. Koss, figlio del fondatore John C. Koss, divenne presidente e CEO.\nNel dicembre 2009, il vice president della finanza Sujata \"Sue\" Sachdeva viene accusato da una Corte Federale per una truffa informatica e appropriazione indebita di 34 milioni di US$. Sachdeva venne condannato a 11 anni di prigione. Koss fu obbligata a ricostruire cinque anni di dati finanziari.\nOltre al marchio Koss le cuffie vengono anche commercializzate a marchio Radio Shack su licenza. Alcuni prodotti sono Koss Plug e Koss Spark Plug. Dal 1989, le cuffie Koss sono costruite in nord America da KOSS."}
{"id": "6257264", "revid": "1444345", "url": "https://it.wikipedia.org/wiki?curid=6257264", "title": "We Belong (Sheppard)", "text": "We Belong \u00e8 un singolo del gruppo musicale australiano Sheppard, pubblicato il 1\u00ba novembre 2016 in Australia, l'11 nel resto del mondo e il 18 negli Stati Uniti come primo estratto dal secondo album in studio \"Watching the Sky\".\nSuccesso commerciale.\nIl singolo ha ottenuto successo a livello mondiale."}
{"id": "6257266", "revid": "729019", "url": "https://it.wikipedia.org/wiki?curid=6257266", "title": "Campagna del Caucaso (1735)", "text": "La campagna del Caucaso (1735) fu l'ultima grande campagna militare della guerra ottomano-persiana (1730-1735) che si concluse con la definitiva vittoria persiana che permise a Nadir di ristabilire l'egemonia persiana sull'intera regione del Caucaso e riannetterla all'Impero safavide.\nContesto strategico.\nIl Caucaso era caduto nelle mani degli ottomani dal 1722 col collasso dello Stato safavide. Il primo obbiettivo della campagna militare di Nadir nell'area era quello di riconquistare il khanato di Shirvan e la sua capitale Shamakhi cadde nell'agosto del 1734 rendendo cos\u00ec le forze persiane libere di marciare ad ovest e di porre l'assedio alla citt\u00e0 di Ganja. I bastioni di Ganja e la sua guarnigione di 14.000 soldati rappresentavano una difesa formidabile. Dopo che Tahmasp Khan Jalayer riusc\u00ec a sconfiggere le forze ottomane e tartare nel sudest del Caucaso, Nadir tagli\u00f2 loro la ritirata inseguendoli sulle montagne a nord.\nI monti a nord di Avarestan ad ogni modo rappresentavano una dura scalata e con l'inverno ormai imminente Nadir decise di svoltare ad est ed assediare Ganja dove venne coinvolto in pesanti sforzi per catturare la fortezza inespugnabile. L'artiglieria persiana, infatti, era ideale per le battaglie su terra ma non era adatta a sostenere un assedio di quella portata e di conseguenza i cannoni ebbero ben poco impatto sulle mura della citt\u00e0.\nFallendo con l'artiglieria, i persiani inviarono degli zappatori per scavare delle gallerie sotterranee per raggiungere le mura della citt\u00e0 con l'intento di farle saltare. I turchi ad ogni modo vennero a conoscenza di queste intenzioni e si giunse ad un combattimento corpo a corpo anche in questi tunnel. I persiani riuscirono comunque a far detonare sei cariche di esplosivo che uccisero 700 turchi difensori ma ancora non riuscirono a danneggiare a sufficienza le mura della cittadella. Anche i persiani persero circa 40 uomini in queste operazioni.\nNadir blocc\u00f2 Erevan e Tiflis costringendo l'ottomano 'Saraskar' Koprulu Pasha a prendere una posizione. Istanbul aveva intanto iniziato i negoziati preliminari tramite Ahmad Pasha, governatore ottomano di Baghdad ma non soddisfatta del suo lavoro aveva inviato un enorme esercito composto da 50.000 cavalieri, 30.000 giannizzeri e 40 cannoni al comando di Koprulu Pasha per la difesa dei possedimenti ottomani nella regione.\nLa battaglia di Yeghev\u0101rd.\nNadir avendo assediato gran parte delle citt\u00e0 e delle fortezze chiavi della regione si aspettava l'arrivo dell'armata di Koprulu Pasha e secondo lo storico della corte di Nadir, Mirza Mehdi Astarabadi, prontamente egli riusc\u00ec a reclutare altri 15.000 uomini e marci\u00f2 con questi verso ovest scontrandosi con Koprulu Pasha. L'esercito persiano era ora composto da circa 40.000 uomini e, malgrado l'enorme disparit\u00e0 di numeri col nemico (i turchi erano circa 130.000), gli ottomani vennero sconfitti, costringendo alla fine Istanbul a firmare un concordato di pace col quale veniva riconosciuta la dominazione persiana sul Caucaso ed il confine con la Mesopotamia veniva riportato a quello stabilito dal trattato di Zuhab.\nLa sconfitta a Baghavard persuase 50.000 Tartari di Crimea comandati dal sultano turco a marciare verso la costa meridionale del Mar Nero verso il Caucasus in aiuto delle forze di Koprulu Pasha."}
{"id": "6257267", "revid": "599013", "url": "https://it.wikipedia.org/wiki?curid=6257267", "title": "Ursula Donath", "text": "Nell'arco della sua carriera, tra il 1951 e il 1961, vinse 16 titoli nazionali, dominando in particolare la scena nazionale negli 800 metri. Nel 1960 prese parte ai Giochi olimpici di Roma, dove conquist\u00f2 la medaglia di bronzo, sempre negli 800 metri piani.\nLa sua carriera sportiva era affiancata da quella accademica, in quanto era docente presso l'Universit\u00e0 \"Martin Lutero\" di Halle-Wittenberg."}
{"id": "6257268", "revid": "131145", "url": "https://it.wikipedia.org/wiki?curid=6257268", "title": "Ulla Donath", "text": ""}
{"id": "6257269", "revid": "271907", "url": "https://it.wikipedia.org/wiki?curid=6257269", "title": "XI Congresso del Partito Comunista Russo (bolscevico)", "text": "L'XI Congresso del Partito Comunista Russo (bolscevico), o PCR(b), si svolse dal 27 marzo al 2 aprile 1922 a Mosca.\nLavori.\nAl Congresso parteciparono 522 delegati con diritto di voto deliberativo e 164 delegati con voto consultivo. L'assemblea elesse il nuovo Comitato centrale, composto da 27 membri effettivi e 19 candidati."}
{"id": "6257270", "revid": "271907", "url": "https://it.wikipedia.org/wiki?curid=6257270", "title": "XI Congresso del PCR(b)", "text": ""}
{"id": "6257271", "revid": "1305772", "url": "https://it.wikipedia.org/wiki?curid=6257271", "title": "Donath", "text": ""}
{"id": "6257277", "revid": "1305772", "url": "https://it.wikipedia.org/wiki?curid=6257277", "title": "A New Career in a New Town", "text": "A New Career in a New Town \u00e8 un brano musicale strumentale composto e registrato dal cantautore britannico David Bowie e facente parte del suo album \"Low\" del 1977.\nIl pezzo venne pubblicato su singolo come B-side del 45 giri \"Sound and Vision\" nel febbraio 1977.\nIl brano.\nIl brano, come molti altri presenti sull'album, \u00e8 autobiografico. Il titolo, in italiano traducibile letteralmente come \"una nuova carriera in una nuova citt\u00e0\", riflette la decisione presa da Bowie di trasferirsi dagli Stati Uniti all'Europa. Nonostante il tono dimesso e distante, l'andamento ritmico del pezzo rappresenta una sorta di ottimismo in vista del futuro e della possibilit\u00e0 di ricominciare un'altra volta una nuova vita.\nIl brano risente pesantemente dell'impiego dei sintetizzatori e delle tecniche di registrazione di Brian Eno. \u00c8 inoltre presente un assolo all'armonica a bocca da parte di Bowie, che fa da bizzarro contraltare alle atmosfere \"sintetiche\" e \"futuribili\" del pezzo.\nLa parte di armonica in \"A New Career in a New Town\" \u00e8 stata campionata in \"I Can't Give Everything Away\", traccia finale dell'ultimo album di Bowie prima del decesso, \"Blackstar\", pubblicato nel gennaio 2016."}
{"id": "6257279", "revid": "547034", "url": "https://it.wikipedia.org/wiki?curid=6257279", "title": "Coppa Davis 2017 Zona Americana Gruppo II", "text": "Il Gruppo II della Zona Americana (\"Americas Zone\") \u00e8 il secondo livello di competizione della Zona Americana, una delle tre divisioni zonali della Coppa Davis 2017.\nTeste di Serie:\nAltre: "}
{"id": "6257280", "revid": "729019", "url": "https://it.wikipedia.org/wiki?curid=6257280", "title": "Assedio di Ganja", "text": "L\u2019Assedio di Ganja si ebbe durante l'ultima fase della Guerra ottomano-persiana (1730-1735) e port\u00f2 alla resa della citt\u00e0 e della sua guarnigione ottomana dopo un coraggioso assedio e la distruzione di gran parte dell'armata turca che era in marcia con la Battaglia di Baghavard.\nL'assedio.\nDopo aver sconfitto l'esercito ottomano, Nadir attravers\u00f2 i monti dell'Avarestan e marci\u00f2 ad ovest giungendo ai cancelli di Ganja il 3 novembre dove inizi\u00f2 accerchiando la citt\u00e0. La guarnigione ottomana di 14.000 uomini si ritir\u00f2 nella cittadella dove attese i persiani. Nadir ordin\u00f2 che alcuni cannoni fossero posti sul tetto di una moschea della periferia della citt\u00e0 ma la batteria venne messa fuori uso dai cannoni ottomani prima di poter iniziare il bombardamento della cittadella.\nFallendo con l'artiglieria da campo i persiani inviarono dunque degli zappatori a scavare un tunnel sotterraneo per raggiungere le mura della cittadella ma i turchi vennero avvisati per tempo delle intenzioni degli assedianti e sotto questi tunnel si ebbero i primi combattimenti corpo a corpo. I persiani furono ad ogni modo di far detonare sei cariche di esplosivo con le quali uccisero 700 ottomani ma non riuscirono a distruggere le mura della cittadella. I persiani persero 30-40 uomini nell'operazione.\nNadir comprese la posizione difficoltosa dove si era posto quando il sangue e parte del cervello di una sua guardia del corpo gli si spiaccicarono sul viso per via di una palla di cannone che lo aveva preso in pieno, decapitandolo nella maniera pi\u00f9 grottesca.\nLa fine dell'assedio.\nNadir inizi\u00f2 a ricevere notizie relative al fatto che Koprulu Pasha stava partendo da Kars con l'intento di ingaggiare battaglia con l'esercito persiano. Nadir che a questo punto stava conducendo un assedio lento, colse quest'opportunit\u00e0 per indebolire le difese degli ottomani e schiacciare. Investendo le sue truppe presso Tiflis e Erevan e marci\u00f2 poi verso ovest. Un'armata ottomana di 130.000 uomini (secondo Astarabadi, storico di corte di Nadir) al comando di Koprulu Pasha venne decimata dall'avanguardia di Nadir di soli 15.000 uomini o poco pi\u00f9.\nSenza i rinforzi di Koprulu Pasha, la guarnigione di Ganja si arrese il 9 luglio 1735."}
{"id": "6257282", "revid": "6923", "url": "https://it.wikipedia.org/wiki?curid=6257282", "title": "Yennenga", "text": "Yennenga \u00e8 una principessa leggendaria, considerata la matriarca del popolo Mossi del Burkina Faso.\nAlla principessa Yennenga sono dedicate molte statue ad Ouagadougou. \u00c8 presente anche una statua di nome \"\u00c9talon de Yennenga\" (Stallone di Yennenga) e i calciatori della nazionale di calcio burkinab\u00e9 sono soprannominati \"Les \u00c9talons\" (Gli Stalloni) in onore del suo cavallo.\nBiografia.\nFiglia della regina Napoko e del re Nedega, sovrano del Dagomba (zona settentrionale del Ghana), era una bellissima principessa, riverita da quando aveva 14 anni. Combatt\u00e9 in battaglia per il padre contro i mandingo. Armata di giavellotto, lancia e arco, era un'abilissima fantina e comandava il suo battaglione. Era talmente abile in battaglia che il padre decise di non darla in sposa per non privarsi del suo contributo in battaglia."}
{"id": "6257284", "revid": "37401", "url": "https://it.wikipedia.org/wiki?curid=6257284", "title": "Steppa boscosa dei monti Zagros", "text": "La steppa boscosa dei monti Zagros \u00e8 un'ecoregione dell'ecozona paleartica, definita dal WWF (codice ecoregione: PA0446), che si estende attraverso l'Iran occidentale.\nTerritorio.\nL'ecoregione della steppa boscosa dei monti Zagros \u00e8 situata prevalentemente entro i confini dell'Iran, estendendosi da nord-ovest a sud-est grosso modo parallelamente al confine occidentale del paese. \u00c8 situata lungo quello che viene definito come \u00abarco montuoso Zagros-Makran\u00bb, che ha inizio a nord nelle vicinanze del fiume Diyala, presso il confine tra Iraq e Turchia, passa attraverso alcune zone dell'Azerbaigian meridionale, del Kurdistan iraniano e del Farsistan, e giunge fino al Makran nell'Iran sud-orientale. Nella parte settentrionale e centrale della catena, il crinale montuoso \u00e8 interrotto da profonde vallate e da altri bassopiani formati dall'azione di corsi d'acqua e faglie. Tra le vette principali vi sono il Kabir Kuh nel Luristan e il Kuh-e-Dinar (4276 m) nei monti della regione di Chahar Mahal e Bakhtiari. Pi\u00f9 a sud-est il sistema montuoso prosegue nei distretti di Fars, Laristan e Makran. Qui il territorio, costituito prevalentemente da pianure e da un altopiano, \u00e8 interrotto da montagne isolate come i monti di Shiraz e talvolta da vaste distese di sale e paludi salmastre. Un certo numero di fiumi, stagionali e permanenti, scorre attraverso l'area per gettarsi nel golfo di Oman o nell'Hamun-e Jaz Murian.\nLe aree boschive e steppiche della catena dei monti Zagros presentano un clima temperato semiarido, con precipitazioni annue comprese tra i 400 e gli 800\u00a0mm, concentrate soprattutto in inverno e primavera. Gli inverni sono rigidi, e le temperature minime scendono spesso al di sotto dei -25\u00a0\u00b0C, mentre l'estate \u00e8 caratterizzata da un'estrema aridit\u00e0.\nFlora.\nI monti Zagros costituiscono la zona di origine di alcune specie presenti attualmente su alcune catene montuose del Mediterraneo orientale, come \"Quercus libani\" e \"Q. infectoria\". L'Iran nel suo complesso \u00e8 stato il centro di origine di un gran numero di generi e specie vegetali, tra cui \"Astragalus\", \"Euphorbia\", \"Acanthophyllum\", \"Salvia\", \"Heliotropium\" e \"Centaurea\".\nLa steppa-foresta del Kurdistan e degli Zagros \u00e8 costituita soprattutto da alberi di latifoglie decidue o da arbusti con una fitta copertura di piante erbacee tipiche della steppa. Le specie dominanti sono la quercia (\"Quercus\" spp.), il pistacchio (\"Pistacia\" spp.) e poche altre. Nelle regioni settentrionali della catena montuosa, le quote inferiori (400\u2013500 m) ospitano comunit\u00e0 dominate da \"Astragalus\" spp., \"Salvia\" spp. o altre piante, mentre pi\u00f9 in alto (700\u2013800 m) crescono foreste, o ci\u00f2 che ne rimane, di \"Quercus brantii\" e/o \"Q. infectoria\" fino ad un'altitudine di circa 1700 m. Al di sopra della linea degli alberi (1900\u20132000 m) fa la sua comparsa una zona relativamente vasta di vegetazione subalpina.\nPi\u00f9 a sud lungo la catena, la foresta si fa pi\u00f9 rada e tra gli alberi si sviluppa una flora steppica pi\u00f9 ricca. Le poche chiazze di foresta sono formate qui soprattutto da \"Quercus brantii\", mentre fino ad un'altitudine di 2400 m predominano foreste xerofile di \"Quercus\" spp., biancospino (\"Crataegus\"), mandorlo (\"Prunus amygdalus\"), bagolaro (\"Celtis\") e pero (\"Pyrus\" spp.). Al di sotto dei 1400 m, la vegetazione \u00e8 quella tipica della steppa, con prevalenza di arbusti.\nFauna.\nLa catena degli Zagros forma una sorta di corridoio grazie al quale elementi faunistici boreali hanno potuto estendere a sud la loro distribuzione. In passato essa ospitava una ricca variet\u00e0 di forme animali, tra cui orsi bruni (\"Ursus arctos\"), orsi dal collare (\"U. thibetanus\"), aquile (\"Aquila\" spp.), capre selvatiche (\"Capra aegagrus\"), urial (\"Ovis orientalis\"), lupi (\"Canis lupus\"), leopardi (\"Panthera pardus\") e altri felini selvatici. Cinque taxa di lucertole sono endemici della catena degli Zagros e delle limitrofe montagne dell'Anatolia.\nL'aquila anatraia minore (\"Clanga pomarina\") e l'aquila reale (\"Aquila chrysaetos\") nidificano nelle colline boscose e nelle regioni montuose dell'Iran settentrionale e occidentale. La capra selvatica, dalle imponenti corna ricurve, vive nelle zone montuose pi\u00f9 elevate; la Lista rossa IUCN classifica questa specie come \u00abvulnerabile\u00bb, in quanto \u00e8 minacciata dalla caccia e dalla distruzione dell'habitat provocata dal sovrapascolo e dalla raccolta del legname. Gli stessi fattori minacciano probabilmente il leopardo, che preferisce zone montuose, foreste e aree boschive dove pu\u00f2 trovare urial, capre e altre prede; la sottospecie qui presente, \"Panthera pardus saxicolor\", in pericolo di estinzione, predilige le foreste di conifere. L'urial, dotato anch'esso di corna impressionanti, abita su terreni montuosi, nelle foreste temperate e in tutta una variet\u00e0 di altri ecosistemi. La volpe di Blanford (\"Vulpes cana\"), una delle volpi pi\u00f9 rare del mondo, occupa le aree montuose delle regioni di Kerman e di Fars. Il daino persiano (\"Dama mesopotamica\"), gravemente minacciato di estinzione e un tempo molto comune in Iran, era ritenuto estinto fino agli anni '50, quando ne venne scoperta una piccola popolazione sulle colline pedemontane occidentali dei monti Zagros.\nAltre specie la cui presenza \u00e8 stata segnalata nel settore sud-occidentale di questa regione sono lo sciacallo dorato (\"Canis aureus\"), la volpe rossa (\"Vulpes vulpes\"), la faina (\"Martes foina\"), la mangusta grigia indiana (\"Herpestes edwardsii\"), la iena striata (\"Hyaena hyaena\"), il gatto della giungla (\"Felis chaus\") e il cinghiale (\"Sus scrofa\"). Nelle aree di steppa semiarida, l'avifauna tipica comprende specie come la coturnice orientale (\"Alectoris chukar\"), la pernice golagrigia (\"Ammoperdix griseogularis\"), la gallina prataiola (\"Tetrax tetrax\"), l'ubara asiatica (\"Chlamydotis macqueenii\"), la ganga (\"Pterocles orientalis\") e l'avvoltoio monaco (\"Aegypius monachus\").\nConservazione.\nNelle zone degli Zagros dove viene praticata l'agricoltura irrigua e la pastorizia, la vegetazione spontanea si \u00e8 ridotta a poche aree. Anche il sovrapascolo ha apportato notevoli cambiamenti alla composizione vegetale, provocando il ritirarsi dei boschi originari a vantaggio di arbusti spinosi grandi e piccoli. Un certo degrado \u00e8 visibile perfino nelle zone degli Zagros pi\u00f9 densamente forestate, dove specie pi\u00f9 in grado di resistere all'attacco degli animali da pascolo hanno soppiantato le specie originarie, come \"Carpinus\" spp. e \"Quercus\" spp., in molte aree.\nDalla scoperta dell'ultima popolazione di daini persiani, programmi di rentroduzione e di riproduzione in cattivit\u00e0 hanno avuto luogo nell'Iran nord-occidentale e in alcuni altri paesi. Tuttavia, l'ultima popolazione selvatica \u00e8 attualmente sull'orlo dell'estinzione.\nNella regione dei monti Zagros si trova un certo numero di aree protette. L'area protetta e riserva della biosfera di Arjan ricopre circa 65.750 ettari del versante sud-occidentale della catena montuosa. Questa riserva spazia in altitudine dagli 825 ai 3219 m e ospita tutta una gamma di habitat e di specie di mammiferi. Nell'area sono state effettuate numerose ricerche scientifiche, nonch\u00e9 censimenti annuali della popolazione di uccelli.\nL'area protetta di Mouteh \u00e8 situata sul fianco orientale dei monti Zagros, circa 100\u00a0km a sud di Qom, nella parte settentrionale della regione di Esfahan. Con una superficie di 200.000 ettari e una variazione altitudinale compresa tra i 1572 e i 3264 m, si estende su una zona di montagne aride e di vegetazione steppica e costituisce un'importante area protetta per grandi mammiferi e avifauna."}
{"id": "6257288", "revid": "628767", "url": "https://it.wikipedia.org/wiki?curid=6257288", "title": "Foreste miste del sud di Sakhalin e delle Curili", "text": "Le foreste miste del sud di Sakhalin e delle Curili sono un'ecoregione dell'ecozona paleartica, definita dal WWF (codice ecoregione: PA0438), limitata ad alcune isole della Russia orientale. Forma, insieme alle Foreste miste e di latifoglie dell'Ussuri, la regione denominata Foreste temperate della Russia orientale, inclusa nella lista Global 200.\nTerritorio.\nSituata nell'Estremo Oriente della Russia, questa ecoregione comprende le foreste di latifoglie che crescono nell'estremit\u00e0 sud-occidentale di Sakhalin e su tre isole delle Curili, Kunashir, Iturup e Shikotan. Nel sud, possono cadere fino a 1000\u00a0mm di pioggia all'anno, e sono frequenti le nebbie in estate e le tempeste di neve in inverno. Agosto \u00e8 il mese con pi\u00f9 giornate di sole, ma questa stagione \u00abestiva\u00bb \u00e8 anche caratterizzata da tifoni e uragani.\nFlora.\nAceri gialli (\"Acer pictum\"), frassini della Manciuria (\"Fraxinus mandschurica\"), querce (\"Quercus\" spp.) e olmi (\"Ulmus\" spp.) crescono qui assieme a frutti di bosco, piante officinali e felci del genere \"Pteridium\". Il bamb\u00f9 cresce in fitti boschetti. Le piogge torrenziali estive consentono ad erba, felci e ad altre piante erbacee di crescere fino ad altezze inusuali.\nFauna.\nLa variet\u00e0 delle specie di uccelli di questa ecoregione \u00e8 maggiore di quella delle ecoregioni circostanti, e alcune specie si sono evolute fino a divenire endemiche delle isole su cui vivono. Tra le specie rare di uccelli vi sono l'aquila di mare (\"Haliaeetus albicilla\"), l'aquila pescatrice di Steller (\"Haliaeetus pelagicus\"), la pantana di Nordmann (\"Tringa guttifer\") e il gufo pescatore di Blakiston (\"Bubo blakistoni\"). Tra i mammiferi terrestri, orsi bruni (\"Ursus arctos\"), zibellini (\"Martes zibellina\"), lontre (\"Lutra lutra\"), moschi siberiani (\"Moschus moschiferus\") e volpi (\"Vulpes vulpes\") vivono nelle foreste. Balene, delfini, leoni marini, trichechi e una grande variet\u00e0 di foche si alimentano al largo delle coste di Sakhalin e delle isole Curili.\nConservazione.\nQueste isole remote ospitano ancora tratti di natura incontaminata, e l'azione umana ha attualmente poco impatto sulla regione."}
{"id": "6257290", "revid": "1924342", "url": "https://it.wikipedia.org/wiki?curid=6257290", "title": "Dio c'\u00e8 (album)", "text": "Dio c'\u00e8 \u00e8 il secondo album in studio del cantautore e rapper italiano Achille Lauro, pubblicato il 25 maggio 2015 per le etichette discografiche Universal e Roccia Music."}
{"id": "6257291", "revid": "628767", "url": "https://it.wikipedia.org/wiki?curid=6257291", "title": "Foreste di latifoglie sempreverdi del bacino del Sichuan", "text": "Le foreste di latifoglie sempreverdi del bacino del Sichuan sono un'ecoregione dell'ecozona paleartica, definita dal WWF (codice ecoregione: PA0437), situata nella Cina meridionale). Forma, insieme alle Foreste decidue dei monti Qin Ling e alle Foreste sempreverdi dei monti Daba, la regione denominata foreste temperate della Cina sudoccidentale, inclusa nella lista Global 200.\nTerritorio.\nCostituito da basse colline e pianure alluvionali, il bacino del Sichuan \u00e8 situato nel punto dove vari fiumi convergono per confluire nel corso medio del fiume Chang Jiang (noto anche come Yangtze o Fiume Azzurro). Nonostante sia cinto da montagne impervie, il bacino del Sichuan \u00e8 una regione agricola estremamente fertile e produttiva. Il clima \u00e8 subtropicale con inverni freschi e nuvolosi ed estati molto calde e nebbiose.\nIl bacino comprende vaste aree di arenarie rossastre e argilliti viola che hanno dato origine a terreni agricoli molto fertili. Le pianure sono interrotte da basse catene di colline calcaree che raggiungono i 700\u00a0m di altezza, e la parte occidentale del bacino del Sichuan \u00e8 ricoperta dalle alluvioni depositate dai molti fiumi che attraversano il bacino provenendo dalle catene montuose che formano la cimosa orientale dell'altopiano del Tibet. Quando i fiumi raggiungono il bacino, il loro corso rallenta e depositano i sedimenti che trasportano con s\u00e9 nella pianura.\nLe temperature nel bacino del Sichuan sono miti, con estati molto calde (26-29\u00a0\u00b0C) e inverni freschi (5-8\u00a0\u00b0C). Le montagne a nord del bacino mitigano il clima invernale bloccando le masse di aria fredda provenienti dall'Asia centrale. In quanto il clima \u00e8 umido e le montagne circostanti impediscono la circolazione dell'aria, il bacino del Sichuan \u00e8 soggetto a inversioni di temperatura. Le estati sono spesso nuvolose o molto nebbiose e la nebbia \u00e8 presente anche per gran parte delle giornate invernali. Un detto locale sostiene che nel Sichuan i cani abbaiano quando appare il sole. In effetti, Chengdu, nella parte occidentale del bacino del Sichuan, ha in media pi\u00f9 di 300 giornate nebbiose all'anno.\nA causa della loro lunga storia di intenso sfruttamento antropogenico, le pianure del Sichuan ospitano oggi pochissime tracce della copertura vegetale originaria. I dintorni di alcuni templi e montagne sacre come il Leshan o il Dazushan ospitano ancora alcune zone rimaste di foresta, mentre nelle pianure alluvionali vi sono alcune zone umide allo stato pi\u00f9 o meno originario dove alcune specie di uccelli migratori trovano sostentamento, i nibbi bruni (\"Milvus migrans\") vanno in cerca di cibo lungo i fiumi e i pipistrelli sono attivi al crepuscolo. Eccettuate queste piccole \"enclaves\" semi-selvatiche, la maggior parte delle foreste rimaste si trova lungo le pendici inferiori delle montagne che cingono il bacino del Sichuan, come il monte Emei, che, considerato particolarmente sacro, \u00e8 stato risparmiato dalla deforestazione nel corso dei secoli.\nFlora.\nProbabilmente il manto vegetale originario del bacino del Sichuan era costituito da un misto di querce subtropicali (\"Quercus\", \"Castanopsis\"), allori (Lauracee) e \"Schima\" (Teacee). Diverse specie di alloro sono originarie del bacino; tra i generi pi\u00f9 importanti ricordiamo \"Machilus\", \"Lindera\", \"Litsea\" e \"Cinnamomum\". \u00c8 piuttosto difficile conoscere le esatte caratteristiche di queste foreste, poich\u00e9 sono state abbattute ormai da molti anni. Si ritiene che non fossero dissimili da quelle che crescono in altre regioni meridionali della Cina, come le piante che vengono attualmente coltivate qui.\nSulle pendici disboscate e rimaste incolte, si \u00e8 sviluppata una boscaglia di \"Rhododendron\", \"Vaccinium bracteatum\" e \"Myrica nana\". Luoghi disturbati meno recentemente possono ospitare radi boschetti di pino rosso cinese (\"Pinus massoniana\") o di cipresso del Giappone (\"Cryptomeria japonica\"), molti dei quali piantati dall'uomo. Sulle zone calcaree cresce una vegetazione arbustiva e arborea caratteristica, costituita da specie come il noce \"Platycarya\" sp., il \u00abpepe del Sichuan\u00bb (\"Zanthoxylum armatum\") e le rose \"Rosa\" spp.\nTra le specie di piante rare che probabilmente un tempo erano presenti nel bacino del Sichuan e si incontrano tuttora alle altitudini inferiori delle colline pedemontane circostanti, vi sono la felce arborea \"Cyathea spinulosa\", l'albero dei fazzoletti (\"Davidia involucrata\") e la conifera \"Cathaya argyrophylla\". \"D. involucrata\" \u00e8 nota per le grandi brattee, lunghe fino a 30\u00a0cm, situate alla base dell'infiorescenza, che danno all'albero in fiore un aspetto molto caratteristico. \"Taxus wallichiana\" \u00e8 un'altra rara conifera che si incontra ai piani inferiori delle colline che circondano il bacino del Sichuan.\nFauna.\nIl sacro monte Emei \u00e8 forse uno dei luoghi migliori per ammirare i resti delle rigogliose foreste subtropicali del bacino del Sichuan e le specie animali ad esse associate. Secondo l'esperto di giardinaggio britannico Roy Lancaster, \u00abSe c'\u00e8 una montagna in Cina progettata per ospitare una gara di giardinaggio, questa \u00e8 l'Emei\u00bb. Il monte Emei ospita inoltre un certo numero di piante e animali endemici o con un areale particolarmente ridotto. Tra questi vi sono piante come la \"Bergenia emeiensis\" e la \"Rosa omeiensis\", e il macaco tibetano (\"Macaca thibetana\"), una specie di scimmia dalla coda corta e dal pelo pi\u00f9 lungo di quello del suo parente pi\u00f9 noto e diffuso, il macaco reso.\nLa liocicla dell'Emei (\"Liocichla omeiensis\") \u00e8 un uccello dall'areale limitato che vive solamente sul monte Emei e sulle colline boscose limitrofe.\nConservazione.\nIl bacino del Sichuan \u00e8 popolato da pi\u00f9 di 5000 anni. Vasti sistemi di irrigazione come quello di Dujiangyan erano gi\u00e0 funzionanti pi\u00f9 di 2000 anni fa, e oggi il bacino del Sichuan ospita pi\u00f9 di 100 milioni di persone su un territorio di 260.000\u00a0km\u00b2, comprese due municipalit\u00e0, Chengdu e Chongqing, che ospitano ognuna pi\u00f9 di 8 milioni di abitanti. La densit\u00e0 demografica della regione, superiore ai 380 abitanti per chilometro quadrato, fa del bacino del Sichuan una delle zone rurali pi\u00f9 densamente popolate del mondo."}
{"id": "6257312", "revid": "254059", "url": "https://it.wikipedia.org/wiki?curid=6257312", "title": "Ceresara (famiglia)", "text": "Ceresara (o da Ceresara) fu una nobile famiglia mantovana.\nSecondo alcuni storici, la famiglia si sarebbe trapiantata nel mantovano provenendo da Milano, mentre altri la vorrebbero giunta in Italia a seguito dell'imperatore Federico I Barbarossa, che avrebbe loro assegnato il feudo di Ceresara, ora comune in provincia di Mantova.\nCapostipite sarebbe stato Lanfranco, vissuto nel XII secolo. I suoi figli avrebbero in seguito diviso la famiglia in due rami: quello dei Ceresara e quello degli Acelli. Nel periodo comunale, furono membri del Consiglio di Mantova ed occuparono in seguito importanti incarichi durante la signoria dei Gonzaga."}
{"id": "6257313", "revid": "1444345", "url": "https://it.wikipedia.org/wiki?curid=6257313", "title": "Spirit of the Anzacs", "text": "Spirit of the Anzacs \u00e8 un singolo del cantante australiano Lee Kernaghan, pubblicato il 22 gennaio 2015 come unico estratto dall'album omonimo.\nIl singolo ha visto la collaborazione dei seguenti artisti: Guy Sebastian, Sheppard, Jon Stevens, Jessica Mauboy, Shannon Noll e Megan Washington.\nSuccesso commerciale.\nIl singolo ha ottenuto successo in Australia.\nVideo musicale.\nIl videoclip del brano \u00e8 stato pubblicato il 26 febbraio 2015."}
{"id": "6257314", "revid": "111218883", "url": "https://it.wikipedia.org/wiki?curid=6257314", "title": "T2L", "text": "Il modello T2L \u00e8 un documento che certifica lo status unionale di una merce che in base ai trattati pu\u00f2 circolare liberamente fra i paesi membri dell'Unione Europea.\nViene utilizzato in particolare quando la merce viene trasportata via mare in quanto, se il trasporto non viene effettuato da un servizio autorizzato, la stessa perde lo status di merce unionale.\nUn altro uso di tale documento \u00e8, in alternativa alla fattura originale, la certificazione dello status unionale e del pagamento dell'IVA per le imbarcazioni da diporto europee che navigano nelle acque di un'altra nazione comunitaria (in particolar modo la Croazia).\nIl documento ha validit\u00e0 limitata e viene emesso dall'Ufficio delle Dogane alle quali va richiesto da un doganalista autorizzato."}
{"id": "6257315", "revid": "1543377", "url": "https://it.wikipedia.org/wiki?curid=6257315", "title": "Milwaukee (fiume)", "text": "Il Milwaukee River \u00e8 un fiume che scorre interamente nello stato del Wisconsin. \u00c8 lungo circa 167\u00a0chilometri. Una volta fiume che percorreva zone industriali, ora attraversa zone prevalentemente redidenziali. Nuovi condomini affollano ora il centro-citt\u00e0 e il distretto portuale di Milwaukee, che attrae giovani professionisti nella zona. Esso attraversa o costeggi anche numerosi parchi naturali. Nei giorni di bel tempo \u00e8 un'attrazione per la citt\u00e0 di Milwaukee. \"Kayak\" e barche da pesca si dividono il fiume con le parche da diporto. Su un esteso lungofiume nel centro di Milwaukee si trovano battelli-ristorante, ristoranti e artisti di strada.\nDescrizione.\nIl fiume ha la sua sorgente nella Contea di Fond du Lac e scorre verso sud dopo Grafton fino al centro di Milwaukee ove si getta nel lago Michigan. I suoi affluenti principali sono il Cedar Creek, il Menomonee River e il Kinnickinnic River.\nBacino.\nIl bacino del Milwaukee River si estende per 882\u00a0km2 nel sud-est del Wisconsin, includendo parti delle contee di Contea di Fond du Lac, Dodge, Milwaukee, Ozaukee, Sheboygan, Washington e Waukesha\nIl bacino del fiume Milwaukee \u00e8 parte del sub-bacino del Lago Michigan, che a sua volta \u00e8 parte del bacino del fiume San Lorenzo, alimentato dai Grandi Laghi.\nStoria.\nL'area del fiume Milwaukee, prima degli insediamenti europei, era popolata da Nativi americani. Jacques Marquette e Louis Jolliet navigarono dal lago Michigan attraverso il fiume Milwaukee sulla via per il fiume Fox e il Mississippi.\nAll'inizio del XIX secolo si formarono tre citt\u00e0 tra le rive dei fiumi Milwaukee e Kinnickinnic: Juneautown, fondata da Solomon Juneau, Walker's Point by George H. Walker and Kilbourntown by Byron Kilbourn. La disputa sulla costruzione di un ponte attraverso il fiume Milwaukee fu il punto chiave nella decisione di fondere insieme le tre citt\u00e0 in quella unica di Milwaukee nel 1846.\nParchi.\nVi sono numerosi parchi sulle rive del fiume Milwaukee; tra questi Gordon, Kern, Lincoln, Pere Marquette, Pleasant Valley e Riverside Park a Milwaukee, il Kletzsch Park a Glendale, come lo Hubbard Park e l'Estabrook Park a Shorewood.\nSbarramenti.\nVi sono inoltre numerosi sbarramenti lungo il fiume. La diga nello Estabrook Park, \u00e8 continuamente oggetto di controversie. Alcuni residenti nella zona la vogliono ricostruita, mentre lo Stato del Wisconsin e i locali movimenti ambientalisti come la vorrebbero distrutta."}
{"id": "6257321", "revid": "110157", "url": "https://it.wikipedia.org/wiki?curid=6257321", "title": "New Munich", "text": "New Munich \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257323", "revid": "110157", "url": "https://it.wikipedia.org/wiki?curid=6257323", "title": "Roscoe (Minnesota)", "text": "Roscoe \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257325", "revid": "110157", "url": "https://it.wikipedia.org/wiki?curid=6257325", "title": "Spring Hill (Minnesota)", "text": "Spring Hill \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257329", "revid": "767487", "url": "https://it.wikipedia.org/wiki?curid=6257329", "title": "Uri Segal", "text": "Biografia.\nSegal ha studiato violino e direzione d'orchestra presso l'Accademia Rubin di musica (oggi l'Accademia di Gerusalemme di Musica e Danza). Dal 1966 al 1969 and\u00f2 a Londra dove frequent\u00f2 la Guildhall School of Music and Drama. Ha completato i suoi studi a Siena.\nNel 1969, poco dopo la sua laurea, Segal ha vinto il primo premio al Concorso di Direzione Dimitri Mitropoulos a New York City. Dopo questo lavor\u00f2 per un anno come assistente di Leonard Bernstein con la New York Philharmonic Orchestra.\nLa vittoria del Premio Mitropoulos fu seguita da inviti per apparizioni con le maggiori orchestre europee ed americane. In Europa Segal ha portato tra l'altro, i Berliner Philharmoniker, il Royal Concertgebouw, la London Symphony, la London Philharmonic, la Philharmonia, l'Orchestre de Paris, l'Orchestre de la Suisse Romande e la Filarmonica di Stoccolma. Negli Stati Uniti e in Canada ha diretto le orchestre sinfoniche di Chicago, Pittsburgh, Detroit, Dallas, Houston, Montreal, e Rochester. In Israele dirige la Israel Philharmonic e la Jerusalem Symphony tra gli altri.\nNel 1973 Segal ha fatto il suo debutto operistico dirigendo \"L'olandese volante\" a Santa Fe, e da allora ha diretto opere in Italia, Francia, Germania, Giappone, Israele e Stati Uniti.\nDal 1980 al 1982 Segal \u00e8 stato il direttore principale della Bournemouth Symphony Orchestra. Dal 1981 al 1985 \u00e8 stato direttore principale della Philharmonia Hungarica e direttore Ospite principale della Stuttgart Radio Symphony (1972-1987). Ha anche lavorato come direttore artistico della Israel Chamber Orchestra.\nNegli Stati Uniti Segal divenne direttore musicale della Chautauqua Symphony Orchestra nel 1990, e ha ricoperto la carica fino al 2007, direttore musicale della Louisville Orchestra, nel Kentucky Stati Uniti d'America (1996-2004). Nel 1990, a Osaka, Giappone, ha fondato la Century Orchestra ed \u00e8 stato il suo direttore principale fino al 1998. In seguito divenne Direttore Laureato della Century Orchestra.\nNel febbraio del 2009 Segal diresse la prima giapponese dell'opera di Ligeti \"Le Grand Macabre\" al Tokyo National Theater. Altre, in evidenza pi\u00f9 di recente, sono state \"Das Klagende Lied\" (Prima avvenuta a Israele) di Mahler, \"Stabat Mater\" di Dvorak, \"La sagra delka primavera\" di Stravinsky (per l'anniversario di Stravinsky), la Sinfonia n. 4 di Mahler e l'oratorio \"Tikkun Hatzot\" (Veglia di mezzanotte) del venerato compositore israeliano Mordechai Seter. \u00c8 prevista una serie di concerti con la Jerusalem Camerata nella stagione 2016-17.\nSegal ha sposato Ilana Finkelstein nel 1966. Hanno avuto quattro figli, tre femmine e un maschio.\nDiscografia.\nSegal ha registrato per la Decca di Londra e per la EMI con la English Chamber Orchestra, la London Philharmonic, Philharmonia, l'Orchestre de la Suisse Romande, la Bournemouth Symphony, New Zealand Symphony e Century Orchestra di Osaka, e con i solisti Vladimir Ashkenazi, Radu Lupu, Alicia de Larocha e Rudolf Firkusny."}
{"id": "6257331", "revid": "110157", "url": "https://it.wikipedia.org/wiki?curid=6257331", "title": "St. Augusta", "text": "St. Augusta \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257334", "revid": "1498232", "url": "https://it.wikipedia.org/wiki?curid=6257334", "title": "Nikon D7200", "text": "La Nikon D7200 \u00e8 una DSLR da 24 megapixel in formato APS-C la cui uscita \u00e8 stata annunciata da Nikon il 2 marzo 2015. La distribuzione \u00e8 iniziata a partire dal 19 marzo dello stesso anno. \u00c8 stata lanciata a un prezzo di circa 1200 euro sul mercato italiano. Due anni dopo la si pu\u00f2 trovare al di sotto dei 1000 euro.\n\u00c8 il modello successore della Nikon D7100 e beneficia (tra le altre cose) dei seguenti miglioramenti:\nL'estetica del corpo macchina \u00e8 stata lasciata invariata, in particolare gli accorgimenti e le modifiche pi\u00f9 profonde adottate su altri modelli recenti, come la D5500, non sono stati adottati per la D7200."}
{"id": "6257339", "revid": "226458", "url": "https://it.wikipedia.org/wiki?curid=6257339", "title": "St. Martin (Minnesota)", "text": "St. Martin \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257342", "revid": "2519", "url": "https://it.wikipedia.org/wiki?curid=6257342", "title": "St. Rosa", "text": "St. Rosa \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257345", "revid": "124123", "url": "https://it.wikipedia.org/wiki?curid=6257345", "title": "Alexander Sadebeck", "text": "Era il fratello del botanico Richard Sadebeck.\nBiografia.\nStudi\u00f2 mineralogia e geologia presso l'Universit\u00e0 di Berlino come allievo di Gustav Rose. Nel 1865 consegu\u00ec il dottorato con una tesi sulla formazione del Giurassico superiore in Pomerania. Nel 1872 fu nominato professore di mineralogia e geologia presso l'Universit\u00e0 di Kiel.\nNel 1873 pubblic\u00f2 una nuova edizione della opera di Gustav Rose dal titolo: \"Elemente der Krystallographie\" (\"Elementi della Cristallografia\"). Fu anche direttore della sezione di geologia di Karl Klaus von der Decken \"Reisen in Ost-Afrika\" (\"Viaggi in Africa orientale\"). Inoltre, fu l'autore di opere che trattavano del minerale tetraedrite, la cristallizzazione della galena, le forme cristalline di calcopirite, ecc.\nOpere principali.\nLa maggior parte dei suoi articoli scientifici furono pubblicati nella \"Deutschen geologischen Gesellschaft\"."}
{"id": "6257346", "revid": "110157", "url": "https://it.wikipedia.org/wiki?curid=6257346", "title": "Ellendale (Minnesota)", "text": "Ellendale \u00e8 un comune degli Stati Uniti d'America, situato nello Stato del Minnesota, nella contea di Steele."}
{"id": "6257349", "revid": "110157", "url": "https://it.wikipedia.org/wiki?curid=6257349", "title": "Alberta (Minnesota)", "text": "Alberta \u00e8 un comune degli Stati Uniti d'America, situato nello Stato del Minnesota, nella contea di Stevens."}
{"id": "6257350", "revid": "287204", "url": "https://it.wikipedia.org/wiki?curid=6257350", "title": "791 (numero)", "text": "Settecentonovantuno (791) \u00e8 il numero naturale dopo il 790 e prima del 792."}
{"id": "6257351", "revid": "110157", "url": "https://it.wikipedia.org/wiki?curid=6257351", "title": "Chokio", "text": "Chokio \u00e8 un comune degli Stati Uniti d'America, situato nello Stato del Minnesota, nella contea di Stevens."}
{"id": "6257353", "revid": "767487", "url": "https://it.wikipedia.org/wiki?curid=6257353", "title": "Clontarf (Minnesota)", "text": "Clontarf \u00e8 un comune degli Stati Uniti d'America, situato nello Stato del Minnesota, nella Contea di Swift."}
{"id": "6257357", "revid": "1305772", "url": "https://it.wikipedia.org/wiki?curid=6257357", "title": "Danvers (Minnesota)", "text": "Danvers \u00e8 un comune (\"city\") degli Stati Uniti d'America della contea di Swift nello Stato del Minnesota. La popolazione era di 97 persone al censimento del 2010. La comunit\u00e0 deve il nome alla citt\u00e0 di Danvers nel Massachusetts.\nGeografia fisica.\nSecondo lo United States Census Bureau, ha un'area totale di 0,74 miglia quadrate (1,92\u00a0km\u00b2).\nStoria.\nUn ufficio postale chiamato Danvers era in funzione dal 1892. Danvers un tempo possedeva un deposito sulla ferrovia.\nSociet\u00e0.\nEvoluzione demografica.\nSecondo il censimento del 2010, c'erano 97 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,9% di bianchi, l'1,0% di altre razze, e l'1,0% di due o pi\u00f9 etnie. Ispanici o latinos di qualunque razza erano l'1,0% della popolazione."}
{"id": "6257360", "revid": "110157", "url": "https://it.wikipedia.org/wiki?curid=6257360", "title": "De Graff (Minnesota)", "text": "De Graff \u00e8 un comune degli Stati Uniti d'America, situato nello Stato del Minnesota, nella Contea di Swift."}
{"id": "6257362", "revid": "110157", "url": "https://it.wikipedia.org/wiki?curid=6257362", "title": "Holloway (Minnesota)", "text": "Holloway \u00e8 un comune degli Stati Uniti d'America, situato nello Stato del Minnesota, nella Contea di Swift."}
{"id": "6257367", "revid": "767487", "url": "https://it.wikipedia.org/wiki?curid=6257367", "title": "Kerkhoven (Minnesota)", "text": "Kerkhoven \u00e8 un comune degli Stati Uniti d'America, situato nello Stato del Minnesota, nella Contea di Swift."}
{"id": "6257371", "revid": "183694", "url": "https://it.wikipedia.org/wiki?curid=6257371", "title": "Eugen Geinitz", "text": "Biografia.\nEra il figlio del geologo Hanns Bruno Geinitz. Nel 1876 consegu\u00ec il dottorato di ricerca presso l'Universit\u00e0 di Lipsia, con una tesi sulla pseudomorfi dei minerali. Durante l'anno successivo ricevette la sua abilitazione presso l'Universit\u00e0 di Gottinga, e poco dopo, \u00e8 divenuto professore associato di geologia e mineralogia presso l'Universit\u00e0 di Rostock. Nel 1881 divenne professore ordinario e direttore dell'istituto mineralogico-geologico di Rostock. Nel 1903-1904 lavor\u00f2 come rettore dell'universit\u00e0.\nNel 1882 fu nominato capo del Mecklenburg Geological Landesmuseum. Invece, nel 1905 fu co-fondatore del Meclemburg \"Heimatbund\"."}
{"id": "6257375", "revid": "110157", "url": "https://it.wikipedia.org/wiki?curid=6257375", "title": "Murdock (Minnesota)", "text": "Murdock \u00e8 un comune degli Stati Uniti d'America, situato nello Stato del Minnesota, nella Contea di Swift."}
{"id": "6257377", "revid": "767487", "url": "https://it.wikipedia.org/wiki?curid=6257377", "title": "Bertha (Minnesota)", "text": "Bertha \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257380", "revid": "110157", "url": "https://it.wikipedia.org/wiki?curid=6257380", "title": "Burtrum", "text": "Burtrum \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257381", "revid": "767487", "url": "https://it.wikipedia.org/wiki?curid=6257381", "title": "Clarissa (Minnesota)", "text": "Clarissa \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257384", "revid": "110157", "url": "https://it.wikipedia.org/wiki?curid=6257384", "title": "Eagle Bend", "text": "Eagle Bend \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257386", "revid": "767487", "url": "https://it.wikipedia.org/wiki?curid=6257386", "title": "Grey Eagle", "text": "Grey Eagle \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257387", "revid": "287204", "url": "https://it.wikipedia.org/wiki?curid=6257387", "title": "I Got the Feelin' (singolo James Brown)", "text": "I Got the Feelin' \u00e8 un singolo del cantante statunitense James Brown pubblicato nell'aprile 1968 e contenuto all'interno dell'album omonimo."}
{"id": "6257389", "revid": "1528507", "url": "https://it.wikipedia.org/wiki?curid=6257389", "title": "Fessure di disseccamento", "text": "Le fessure di disseccamento o \"poligoni da disseccamento\" sono delle strutture sedimentarie deformative da disseccamento, composte perlopi\u00f9 di fratture di variabile profondit\u00e0 e dimensione e di forma poligonale; si originano dai sedimenti fangosi o dai suoli argillosi che si asciugano e si contraggono a causa dell'evaporazione dei fluidi."}
{"id": "6257391", "revid": "767487", "url": "https://it.wikipedia.org/wiki?curid=6257391", "title": "Hewitt (Minnesota)", "text": "Hewitt \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257392", "revid": "1350389", "url": "https://it.wikipedia.org/wiki?curid=6257392", "title": "S\u00e9bastien Loeb Rally Evo", "text": "S\u00e9bastien Loeb Rally Evo \u00e8 un videogioco sviluppato da Milestone, azienda sviluppatrice della serie WRC dal 2010 al 2013. \u00c8 stato pubblicato il 29 gennaio 2016.\nUna demo contenente il Rally di Sanremo \u00e8 stata distribuita sul PlayStation Store e Xbox Games Store il 24 dicembre del 2015. Il 21 gennaio 2016 la demo \u00e8 uscita per PC su Steam.\nModalit\u00e0 di gioco.\nIl gioco \u00e8 basato sul nove volte campione della World Rally Championship S\u00e9bastien Loeb, che ha vinto anche la Pikes Peak International Hill Climb e gareggiato nel 2013 nella European Rallycross Championship. Il gioco contiene ben 300\u00a0km di tracciati, 8 rally differenti, 5 tracciati rallycross e la Pikes Peak. Sono presenti ben 60 auto.\nIl gioco non contiene contenuti relativi a Loeb riguardo Dakar Rally, World Touring Car Championship o la 24 Hours of Le Mans.\nAccoglienza.\nIl gioco ha ricevuto un mix di critiche positive e negative. \u00c8 stato elogiato l'elevato numero di modalit\u00e0, modelli di auto, tracciati, rally e il modello di guida. \u00c8 stato criticato il motore grafico considerato oramai troppo obsoleto, qualche imperfezione della fisica e i bug presenti."}
{"id": "6257396", "revid": "48344", "url": "https://it.wikipedia.org/wiki?curid=6257396", "title": "Comprensorio del cuoio", "text": ""}
{"id": "6257400", "revid": "287204", "url": "https://it.wikipedia.org/wiki?curid=6257400", "title": "Staples (Minnesota)", "text": "Staples \u00e8 un comune degli Stati Uniti d'America, situato nello Stato del Minnesota, diviso tra la contea di Todd e la contea di Wadena."}
{"id": "6257402", "revid": "1543377", "url": "https://it.wikipedia.org/wiki?curid=6257402", "title": "Nicholas Parsons", "text": "Protagonista di una lunga carriera in campo teatrale, televisivo e radiofonico, portando avanti nel contempo una brillantissima carriera universitaria, Parsons \u00e8 stato definito \"il pi\u00f9 grande conduttore di quiz show\" per la sua \"simpatia, chiarezza nella dizione e velocit\u00e0 nel porre le domande\", nonch\u00e9 \"una leggenda del mondo radiofonico\".\nMeglio conosciuto per la sua carriera di lunga data come conduttore del quiz radiofonico Just a Minute, Parsons \u00e8 anche noto nel Regno Unito per aver presentato per lungo tempo il programma televisivo Sale of the Century, uno show che raggiunse il picco di oltre 21 milioni di telespettatori (record di audience per un quiz del network televisivo britannico ITV.\nBiografia.\nLe origini, l'adolescenza e la giovinezza.\nParsons nacque a Grantham, nel Lincolnshire, il 10 ottobre del 1923, secondo di tre figli. Suo padre era un medico di famiglia. Sua madre, originaria di Bristol e figlia del fondatore della societ\u00e0 locale W.B. Maggs &amp; Co, conobbe il futuro padre di Parsons durante un periodo di tirocinio come infermiera all'University College Hospital di Londra.\nNato mancino, Parsons fu costretto a diventare destrorso. Nel corso della sua infanzia dovette fronteggiare alcuni problemi di salute come la balbuzie e la dislessia. Soffriva anche di frequenti emicranie. Nonostante tutto ci\u00f2, Parsons ottenne sempre risultati eccellenti a scuola.\nDopo aver studiato alla Colet Court e alla St Paul's School di Londra, Parsons decise subito di diventare attore, nonostante i suoi genitori preferissero per lui una carriera da ingegnere, vista la sua dimestichezza nel riparare gli oggetti. Durante gli anni della scuola divent\u00f2 amico di John Devereux Treacher, futuro Ammiraglio della Royal Navy e Cavaliere Comandante dell'Ordine del Bagno (KCB).\nTerminati gli studi, Parsons si trasfer\u00ec nella citt\u00e0 di Clydebank, vicino a Glasgow, dove vivevano alcuni membri della sua famiglia. In quella citt\u00e0 trov\u00f2 lavoro in un'azienda che fabbricava pompe idrauliche e turbine per navi, la Drysdales. Altern\u00f2 l'apprendistato alla Drysdales con gli studi di ingegneria all'Universit\u00e0 di Glasgow, senza rinunciare, tuttavia, alla sua passione per la recitazione e gli sketch comici, ad esempio intrattenendo i suoi colleghi alla Drysdales con le imitazioni dei capisquadra oppure recitando in spettacoli per le truppe britanniche in partenza per il fronte bellico. Al termine del periodo di apprendistato, Parsons decise di arruolarsi nella Marina Mercantile britannica, ma dovette rinunciare a imbarcarsi a causa di un serio problema ai polmoni, che lo costrinse a sei mesi di degenza in ospedale.\nLa carriera nel mondo dello spettacolo.\nNel corso del suo periodo di apprendistato alla Drysdale, Parsons fu scoperto dal conduttore radiofonico canadese Carroll Levis, che gli permise di partecipare alla sua trasmissione in qualit\u00e0 di imitatore. In contemporanea, Parsons ebbe le sue prime esperienze in spettacoli amatoriali.\nNel dopoguerra divent\u00f2 ufficialmente un attore professionista. Esord\u00ec all'Aldwych Theatre di Londra nel 1945, interpretando il ruolo di Kiwi il neozelandese nell'opera Cuore solitario di John Patrick, per poi ricoprire il ruolo del protagonista nella commedia Arsenico e vecchi merletti dell'autore Joseph Kesselring. Nel 1947 Parsons fece anche il suo esordio cinematografico, recitando nel ruolo di Edgar Hoylehouse nel film storico Master of Bankdam.\nAll'inizio degli anni cinquanta Parsons cominci\u00f2 a dedicarsi all'attivit\u00e0 nella stand up comedy, lavorando stabilmente per sei mesi al prestigioso Windmill Theatre di Londra e ottenendo un grande successo di pubblico. Successivamente, Parsons partecip\u00f2 a diverse opere messe in scena nei teatri del West End, come musical, variet\u00e0 e farse: tra queste ultime, Boeing-Boeing ebbe un successo tale da essere messa in scena in replica per quindici mesi di fila.\nNel frattempo Parsons cominci\u00f2 anche a lavorare in televisione, recitando alla fine degli anni cinquanta in alcuni episodi della serie televisiva Robin Hood, nel ruolo di Sir Walter of the Glen. Sempre in quel periodo, Parsons doppi\u00f2 il personaggio dello sceriffo Tex Tucker nella serie televisiva per bambini Four Feather Falls, scritta e diretta da Gerry Anderson: in particolare, Parsons doppiava il personaggio nelle parti recitate, mentre il cantante Michael Holliday lo doppiava in quelle cantate. Nello stesso show, una serie western con personaggi impersonati da marionette, lavor\u00f2 anche la moglie di Parsons dell'epoca, l'attrice Denise Bryer, che interpretava il ruolo della voce narrante.\nNel decennio successivo Parsons acquis\u00ec grande notoriet\u00e0 lavorando al fianco di Arthur Haynes: il sodalizio, durato fino al 1966, fu attivo innanzitutto in TV, nel celebre programma intitolato \"Arthur Haynes Show\", e in seguito anche a teatro, dove nel 1963 and\u00f2 in scena al London Palladium per un'intera stagione teatrale. Il successo dei due fu tale da fargli ottenere un invito al prestigioso The Ed Sullivan Show, programma d'intrattenimento americano dove furono ospiti per sei puntate nel 1966. Proprio in quell'anno il sodalizio si chiuse su richiesta dello stesso Haynes, permettendo cos\u00ec a Parsons di ritornare al teatro.\nPoco tempo dopo, tuttavia, Parsons ritorn\u00f2 a lavorare in TV, dapprima recitando nel Benny Hill Show dal 1968 al 1971, poi, dopo aver cambiato genere, conducendo il quiz televisivo Sale of the Century, ispirato a un omonimo programma americano e andato in onda sul network della ITV dal 1971 al 1983. Sempre negli anni sessanta, Parson interpret\u00f2 il ruolo di David Courtney nella sitcom americana The Ugliest Girl in Town, andata in onda sulla rete televisiva ABC tra il 1968 e il 1969.\nNel frattempo, Parsons aveva cominciato a lavorare anche alla radio, conducendo il quiz radiofonico Just a Minute, andato in onda sull'emittente radiofonica britannica BBC Radio 4 fin dal 22 dicembre 1967. Lo show \u00e8 andato in onda per sei decenni consecutivi ed \u00e8 stato condotto sempre da Parsons, consacrandolo come una delle leggende radiofoniche del Regno Unito. Sempre alla fine degli anni sessanta, Parsons cre\u00f2 e present\u00f2 un altro programma radiofonico di successo, dal titolo Listen to This Space, trasmissione satirica e dal carattere innovativo che fece vincere al suo conduttore il \"Radio Personality of the Year Award\".\nNel 1978 Parsons \u00e8 stato il protagonista di una puntata di This Is Your Life, programma televisivo britannico condotto da Eamonn Andrews: al centro della trasmissione, il racconto della vita dell'ospite del giorno, colto di sorpresa dal presentatore nel bel mezzo della sua attivit\u00e0 quotidiana; Parsons fu intervistato nel corso della puntata n\u00ba 15 della stagione n\u00ba 18, andata in onda sulla BBC il 1\u00ba marzo 1978.\nNel 1988 Parsons partecip\u00f2 allo spettacolo The Comic Strip Presents..., nella puntata intitolata \"Mr. Jolly Lives Next Door\" trasmessa dal canale britannico Channel 4 il 5 marzo 1988: nel film Parsons interpretava s\u00e9 stesso alle prese con due improbabili direttori di un'agenzia di escort maschili, interpretati da Rik Mayall e Adrian Edmondson, e un killer professionista con il compito di ucciderlo, interpretato da Peter Cook.\nNel 1989 Parsons ebbe la parte del Reverendo Wainwright in tre episodi del serial \"The Curse of Fenric\" della ventiseiesima stagione di Doctor Who \"(episodi 8, 9, 10)\", serie televisiva britannica di fantascienza prodotta dalla BBC a partire dal 1963. Sempre nel 1989, l'attore partecip\u00f2 come guest star alla sitcom britannica The New Statesman, interpretando il ruolo di s\u00e9 stesso, mentre nel 1991 ha interpretato il ruolo del sindaco in alcuni episodi della serie per bambini Bodger and Badger.\nNei primi anni novanta ritorn\u00f2 momentaneamente alla conduzione di un quiz show, con il programma Laughlines, andato in onda sul canale satellitare britannico Galaxy, per poi comparire nella quarta edizione del quiz televisivo Cluedo nel ruolo del Reverendo Jonathan Green.\nNello stesso decennio, Parsons torn\u00f2 al teatro per interpretare il ruolo della voce narrante nella riproposizione del musical The Rocky Horror Show, accettando anche di comparire sul palcoscenico indossando calze a rete e tacchi a spillo.\nNegli anni duemila Parsons \u00e8 apparso in diverse occasioni in televisione come guest star di programmi come Have I Got News for You, Celebrity Mastermind e, soprattutto, Miss Marple, in cui interpret\u00f2 il ruolo di Padre Gorman nella puntata intitolata Un cavallo per la strega (\"The Pale Horse\"), trasmessa anche in Italia su DIVA Universal nel 2011. Inoltre, Parsons condusse in quel periodo assieme al presentatore Paul Merton la versione televisiva di \"Just a Minute\", in occasione del 45\u00ba anniversario del programma.\nParsons scrisse due libri autobiografici: \"The Straight Man: My Life in Comedy\", uscito nel 1984, e il libro di memorie \"Nicholas Parsons: With Just a Touch of Hesitation, Repetition and Deviation\", pubblicato nel 2010.\nDal 2000 ha partecipato per dieci anni consecutivi all'Edinburgh Fringe con il suo spettacolo di stand up comedy \"The Nicholas Parsons Happy Hour\".\nL'attivit\u00e0 al di fuori dello spettacolo.\nDal 1988 al 1991 Parsons ricopr\u00ec l'incarico di Rettore dell'Universit\u00e0 di St. Andrews, in Scozia.\n\u00c8 stato uno dei membri pi\u00f9 importanti dell'organizzazione di beneficenza britannica \"Grand Order of Water Rats\" e, tra il 1998 e il 1999, \u00e8 stato presidente dell'associazione benefica \"Lord's Taverners\". \u00c8 stato anche tra i sostenitori della \"British Stammering Association\".\nParsons era noto anche per il suo impegno politico, in un primo tempo nelle file del Partito Liberale, di cui nel 1976 rifiut\u00f2 l'offerta di candidarsi nel collegio di Yeovil, successivamente in quelle dei Liberal Democratici.\nPremi e riconoscimenti.\nNel 2004 Parsons ricevette il titolo di Ufficiale dell'Ordine dell'Impero Britannico (OBE) per i suoi meriti in ambito teatrale e radiotelevisivo. Nel 2014 fu promosso al grado di Commendatore dell'Ordine dell'Impero Britannico (CBE) per le sue attivit\u00e0 filantropiche, in particolare quelle a sostegno dell'infanzia.\nAl termine dell'incarico di Rettore dell'Universit\u00e0 di St. Andrews, Parsons fu insignito nel 1991 dalla stessa universit\u00e0 della laurea honoris causa in Legge. Nel 2007 \u00e8 stato invece insignito della laurea honoris causa in Lettere dall'Universit\u00e0 di Lincoln.\nEntr\u00f2 nel Guinness dei Primati con il record del discorso pi\u00f9 lungo, della durata di 11 ore, tenuto in onore di un'associazione filantropica per l'infanzia."}
{"id": "6257421", "revid": "110157", "url": "https://it.wikipedia.org/wiki?curid=6257421", "title": "West Union (Minnesota)", "text": "West Union \u00e8 un comune degli Stati Uniti d'America, situato nello Stato del Minnesota, nella contea di Todd."}
{"id": "6257440", "revid": "110157", "url": "https://it.wikipedia.org/wiki?curid=6257440", "title": "Browns Valley", "text": "Browns Valley \u00e8 un comune degli Stati Uniti d'America, situato nello Stato del Minnesota, nella Contea di Traverse."}
{"id": "6257441", "revid": "767487", "url": "https://it.wikipedia.org/wiki?curid=6257441", "title": "Dumont (Minnesota)", "text": "Dumont \u00e8 un comune degli Stati Uniti d'America, situato nello Stato del Minnesota, nella Contea di Traverse."}
{"id": "6257444", "revid": "1444345", "url": "https://it.wikipedia.org/wiki?curid=6257444", "title": "All of My Love", "text": ""}
{"id": "6257445", "revid": "110157", "url": "https://it.wikipedia.org/wiki?curid=6257445", "title": "Tintah", "text": "Tintah \u00e8 un comune degli Stati Uniti d'America, situato nello Stato del Minnesota, nella Contea di Traverse."}
{"id": "6257447", "revid": "1573940", "url": "https://it.wikipedia.org/wiki?curid=6257447", "title": "En passant (manga)", "text": " \u00e8 un manga scritto e disegnato da Yuzuniki Tar\u014d e pubblicato su \"Gangan Online\" della Square Enix tra novembre 2009 e luglio 2011. Conta in totale 20 capitoli raccolti in quattro volumi. \nAmbientazione.\n\"En Passant\" \u00e8 ambientato nel mondo normale, chiamato \"casella bianca\", da cui si pu\u00f2 accedere alla \"casella oscura\", un mondo parallelo in cui Verde ha la sovranit\u00e0. Tutto il manga ha molti riferimenti agli scacchi: a partire dai due mondi, bianco e nero, dai personaggi dei due schieramenti, chiamati con gli appellativi \"re\", \"regina\", \"alfiere\", \"torre\" e \"cavallo\", al titolo stesso (nonch\u00e9 nome della squadra del protagonista) che \u00e8 una particolare mossa del gioco degli scacchi.\nTrama.\nLa potente organizzazione che controlla il mondo, La Verde, ha un nuovo sovrano. Ci\u00f2 che lo ostacola nell'avere pieno potere \u00e8 Kuj\u014d Shin, detto \"Il re della negativit\u00e0\", perch\u00e9 qualsiasi cosa gli si dica arriva a pensare al suicidio. Non ha legami con niente e nessuno e non ha paura di morire. Un giorno incontra Riu Nahara con la quale comincer\u00e0 ad aprirsi al mondo e intraprendere la strada verso lo scontro per il controllo di Verde assieme ad altri compagni, con cui creer\u00e0 la squadra En Passant. "}
{"id": "6257450", "revid": "767487", "url": "https://it.wikipedia.org/wiki?curid=6257450", "title": "Elgin (Minnesota)", "text": "Elgin \u00e8 un comune degli Stati Uniti d'America, situato nello Stato del Minnesota, nella Contea di Wabasha."}
{"id": "6257455", "revid": "830939", "url": "https://it.wikipedia.org/wiki?curid=6257455", "title": "Otto Deiters", "text": "Studi\u00f2 presso l'Universit\u00e0 di Bonn, e trascorse gran parte della sua carriera professionale a Bonn. Egli \u00e8 ricordato per la sua ricerca microscopica del cervello e del midollo spinale.\nIntorno al 1860, Deiters forn\u00ec la descrizione pi\u00f9 completa di una cellula nervosa. Identific\u00f2 l'assone delle cellule, che lui definiva \"cilindro di assi\", e le sue dendriti.\nIl suo nome fu associato al cosiddetto \"nucleo di Deiters\", chiamato anche il nucleo vestibolare laterale, e alle \"cellule Deiters '\", strutture che sono associate con le cellule ciliate esterne nella coclea dell'orecchio interno. Deiters mor\u00ec nel 1863 all'et\u00e0 di 29 anni di tifo. Dopo la sua morte, il suo lavoro sulle cellule nervose del midollo spinale fu curato e pubblicato dall'anatomista Max Schultze (1825-1874)."}
{"id": "6257459", "revid": "1186766", "url": "https://it.wikipedia.org/wiki?curid=6257459", "title": "Secondo emendamento della Costituzione degli Stati Uniti d'America", "text": ""}
{"id": "6257462", "revid": "110157", "url": "https://it.wikipedia.org/wiki?curid=6257462", "title": "Hammond (Minnesota)", "text": "Hammond \u00e8 un comune degli Stati Uniti d'America, situato nello Stato del Minnesota, nella Contea di Wabasha."}
{"id": "6257464", "revid": "110157", "url": "https://it.wikipedia.org/wiki?curid=6257464", "title": "Kellogg (Minnesota)", "text": "Kellogg \u00e8 un comune degli Stati Uniti d'America, situato nello Stato del Minnesota, nella Contea di Wabasha."}
{"id": "6257465", "revid": "124457168", "url": "https://it.wikipedia.org/wiki?curid=6257465", "title": "Maurizio Oviglia", "text": "Ha aperto pi\u00f9 di tremila vie nuove soprattutto nelle Alpi, in Sardegna, Sicilia e Corsica ma anche in Venezuela, Marocco, Turchia e Messico. Con i suoi libri e le sue fotografie ha contribuito a far conoscere in tutto il mondo l'arrampicata sportiva in Sardegna, dove ha aperto un gran numero di itinerari. Ha scritto articoli per tutte le testate specializzate nazionali ed internazionali, \u00e8 autore di una ventina di guide di arrampicata sulla Sardegna, Piemonte e Corsica. Per dieci anni \u00e8 stato redattore della rivista internazionale \"Vertical Magazine\". \u00c8 accademico del CAI e socio dell'Alpine Club inglese. \u00c8 Istruttore Nazionale di arrampicata libera del CAI.\nBiografia.\nInizia ad andare in montagna con il padre a 9 anni, a 11 anni sale il suo primo 4000. Successivamente compie un gran numero di ascensioni in alta quota sulle Alpi sino alla morte prematura del padre avvenuta nel 1977. Continua l'attivit\u00e0 con il Club Alpino Italiano e la Giovane Montagna di Torino con cui si avvicina allo sci alpinismo. Nel 1979 inizia da autodidatta ad arrampicare, nel 1982 apre la sua prima via in Val di Susa. In breve ripete e apre un gran numero di vie e cascate di ghiaccio estreme, spesso in cordata con Daniele Caneparo. Il suo terreno prediletto spazia dalle Alpi Marittime al Monte Bianco.\nNel 1984 conosce la Sardegna durante il servizio di leva e vi apre diverse vie nuove in stile tradizionale. Rientrato a Torino lavora nel campo grafico e come pubblicista. Pubblica la sua prima guida di arrampicata nel 1987, \"Arrampicate in Valle dell'Orco\", Edizioni Melograno, in coppia con Roberto Mochino. Nel 1986 si trasferisce definitivamente a Cagliari. Nel 1988 pubblica la sua prima guida della Sardegna \"Pietra di Luna\" per le Edizioni Saredit. Nel corso degli anni ne verranno fatte cinque edizioni tradotte anche in inglese, francese e tedesco. Nel 1991 \"Sardegna Non solo Mare\" per il CDA di Torino.\nDal 1985 inizia l'attivit\u00e0 di chiodatore di vie sportive in tutta la Sardegna che lo porter\u00e0 anche a lavorare per numerosi enti pubblici specialmente dell'Ogliastra. Nel 1997 esce la guida \"Sardegna\" per la Collana della Guida dei Monti d'Italia edita da CAI e TCI. Nel 2000 il libro \"Rock Paradise\" che contiene tutte le arrampicate del Gran Paradiso, nel 2001 la guida delle arrampicate sportive in Corsica edita da Versante Sud, Milano. Nel 2005, sempre per la casa editrice Versante Sud, \"Passaggio a Nord Ovest\" arrampicate in Val di Susa, Val Chisone e Val Pellice, scritto in coppia con Fiorenzo Michelin. Nel 2010 \"Arrampicate in Valle dell'Orco\". La collaborazione con Versante Sud continua con l'ideazione e la direzione dell'annuario internazionale UP.\nCome alpinista, oltre le tante vie aperte principalmente nel Gran Paradiso ed in Sardegna, nel 2000 apre in cordata con Erik Svab \"Nero su Bianco\" sulle Aiguille Noire de Peuterey, 940 metri sino al IX- in stile tradizionale. Negli stessi anni inizia il sodalizio con Rolando Larcher con il quale apre in tutto il mondo itinerari molto difficili e apprezzati tra cui \"Escalador Selvatico\" 630 m sino al 7c+ (Venezuela, 2014), \"Uc Muz\" 600m sino all'8a sul Demirkazik (Turchia, 2005), \"Sur le fil de la nuit\", 560m sino al 7c+ (Taghia, Marocco, 2003) e \"El lobo del desierto\", 460m sino al 5.12d (Canyon Huasteca, Mexico, 2016). Nel 2017 ripete El Capitan in California per la via Free Rider. Nel 2019 partecipa ad una spedizione esplorativa patrocinata dal CAI e dal Ministero del Turismo della Giordania in una nuova zona della Giordania a nord di Petra, dove apre numerose vie su pareti vergini. Ha compiuto anche spedizioni alpinistiche in Patagonia e Himalaya."}
{"id": "6257470", "revid": "767487", "url": "https://it.wikipedia.org/wiki?curid=6257470", "title": "Millville (Minnesota)", "text": "Millville \u00e8 un comune degli Stati Uniti d'America, situato nello Stato del Minnesota, nella Contea di Wabasha."}
{"id": "6257474", "revid": "486946", "url": "https://it.wikipedia.org/wiki?curid=6257474", "title": "Stade El Menzah", "text": ""}
{"id": "6257476", "revid": "767487", "url": "https://it.wikipedia.org/wiki?curid=6257476", "title": "Zumbro Falls", "text": "Zumbro Falls \u00e8 un comune degli Stati Uniti d'America, situato nello Stato del Minnesota, nella Contea di Wabasha."}
{"id": "6257478", "revid": "1543377", "url": "https://it.wikipedia.org/wiki?curid=6257478", "title": "Bianco e Nero - Cronache italiane", "text": "Bianco e Nero \u00e8 stato un programma televisivo di cronaca condotto da Luca Telese e Francesca Lancini e in onda su LA7 dal 6 febbraio 2017 in prima serata.\nAl centro del programma vi erano le piccole e grandi storie della cronaca italiana.\nIl programma.\nIl programma trattava i temi di cronaca pi\u00f9 discussi, i casi irrisolti, i cold-case che riemergono dal passato, gli enigmi della nostra storia recente con la ricostruzioni dei fatti con i contributi di esperti, testimoni, opinionisti, tecnici. \nIl programma in onda il luned\u00ec sull'emittente LA7, alle 21:10 (dopo Otto e mezzo) \u00e8 condotto da Luca Telese e con la partecipazione di Giulia Bongiorno e Luisella Costamagna. \nA causa dei bassi ascolti dalla puntata di domenica 12 marzo 2017, il programma subisce uno scambio di collocazione di palinsesto con il programma \"Eccezionale veramente\" che passa al luned\u00ec sera. "}
{"id": "6257479", "revid": "110157", "url": "https://it.wikipedia.org/wiki?curid=6257479", "title": "Aldrich (Minnesota)", "text": "Aldrich \u00e8 un comune degli Stati Uniti d'America, situato nello Stato del Minnesota, nella Contea di Wadena."}
{"id": "6257487", "revid": "729019", "url": "https://it.wikipedia.org/wiki?curid=6257487", "title": "Bersici Grande", "text": "Bersici Grande o Prisgnago Grande (in croato \"Veli Pr\u017enjak\") \u00e8 uno dei due scogli Persgnach, Prisgnago o Persnich adiacenti all'isola di Curzola, nel mare Adriatico, in Croazia, che fanno parte delle isole Curzolane. Amministrativamente appartiene al comune della citt\u00e0 di Blatta, nella regione raguseo-narentana.\nGeografia.\nBersici Grande \u00e8 situato a sud-est di Trestenico e di punta Chincia o Chiave (\"rt Klju\u010d\"), la punta sud-occidentale di Curzola, e a sud-est della baia Tre Porti o Treporti (\"Tri luke\"). L'isolotto ha una forma irregolare con un piccolo promontorio rivolto a nord nella parte orientale; la sua superficie \u00e8 di 0,204\u00a0km\u00b2, la costa \u00e8 lunga 2,26\u00a0km, l'altezza \u00e8 di 25\u00a0m. Alla distanza di circa 110\u00a0m, a nord-ovest, si trova Bersici Piccolo (\"Mali Pr\u017enjak\"), rotondo, che ha una superficie di 0,097\u00a0km\u00b2, la costa lunga 1,12\u00a0km e l'altezza di 21\u00a0m ."}
{"id": "6257489", "revid": "1543377", "url": "https://it.wikipedia.org/wiki?curid=6257489", "title": "Marevivo", "text": "Marevivo \u00e8 un'associazione nazionale riconosciuta dal Ministero dell\u2019Ambiente con pi\u00f9 di 30 anni di esperienza nella tutela del mare e delle sue risorse. Per le sue attivit\u00e0, in Italia e all\u2019estero, si avvale del supporto di un comitato scientifico e giuridico, di delegazioni territoriali, di una divisione subacquea, di una divisione vela, di una divisione canoa e kayak e di un\u2019organizzazione capillare di volontari, iscritti, ambasciatori e sostenitori.\nGrazie al suo ruolo di attore \u201csuper partes\u201d, lontano da appartenenze politiche, e ad un\u2019immagine consolidata di onest\u00e0 ed autonomia intellettuale, Marevivo ha confermato negli anni la sua reputazione generando una rete articolata di rapporti con istituzioni, cittadini e categorie di settore, su scala nazionale ed internazionale.\nCreata per il fatto di combattere la natura e gli animale\nAttivit\u00e0.\nMarevivo \u00e8 improntato ad avere un giusto equilibrio tra la tutela ambientale e le esigenze di sviluppo economico e sociale ed \u00e8 caratterizzata da posizioni propositive in linea con la sua mission.\nInquinamento\u00a0da plastica.\nCon la campagna \"Mare Mostro\" partita nel 2016, l'associazione ha ottenuto l\u2019approvazione della legge per il bando delle microplastiche nei cosmetici da risciacquo a partire dal 2020, e dei cotton fioc non biodegradabili dal 2019. Dopo queste vittorie ha lanciato diverse campagne per liberare il mare dalla plastiche:\nMa il mare non vale una cicca?\nCampagna nazionale annuale per contrastare l\u2019abbandono di mozziconi sulle spiagge d\u2019Italia attraverso la distribuzione gratuita di posacenere tascabili. Finalizzata a sollecitare comportamenti sostenibili nei confronti dell\u2019ambiente marino. La campagna si \u00e8 svolta con il supporto del SIB e con il patrocinio del Ministero dell\u2019Ambiente e del Corpo delle Capitanerie di Porto \u2013 Guardia Costiera e ha avuto prestigiosi testimonial. Con l\u2019iniziativa sono stati raggiunti oltre 500 stabilimenti con un coinvolgimento di oltre 200.000 persone ad edizione. Grazie a questa attivit\u00e0 sono state risparmiate al mare oltre 20 milioni di cicche di sigarette.\nPesca illegale.\nDopo numerose battaglie Marevivo, insieme ad altre associazioni ambientaliste, \u00e8 riuscita a definire la lunga vicenda che ha portato l'Unione Europea a decretare il divieto di utilizzare le \"spadare\" a partire dal 1/1/2002 nei paesi aderenti: Francia, Spagna, Italia e Grecia. Tra le altre vittorie ottenute l'abolizione dell'uso delle reti pelagiche derivanti che uccidono cetacei, tartarughe marine ed uccelli. Inoltre, grazie alla sua attivit\u00e0, Marevivo \u00e8 riuscita a far approvare il decreto che vieta la pesca delle oloturie, comunemente chiamate \u201ccetrioli di mare\u201d, fondamentali per mantenere l\u2019equilibrio dell\u2019ecosistema marino.\nPulizia di spiagge e fondali.\nL'associazione organizza continuamente pulizie di spiagge, fondali e alle foci dei fiumi grazie alle quali vengono recuperate tonnellate di rifiuti grazie all\u2019aiuto dei volontari di Marevivo, dei subacquei e dei canoisti. Durante le pulizie vengono anche svolte delle attivit\u00e0 di sensibilizzazioni con esperti e biologi di Marevivo.\nPFU Zero nelle isole minori.\nProgetto promosso da Marevivo insieme al Consorzio Ecotyre finalizzato a recuperare i Pneumatici Fuori Uso abbandonati illegalmente nei porti e sul territorio sulle isole minori italiane attraverso una raccolta straordinaria di pneumatici a terra e in mare. Il progetto si avvale della collaborazione dell\u2019ANCIM e delle Capitanerie di Porto e ha ricevuto il patrocinio del Ministero dell\u2019Ambiente e dei Carabinieri Forestali. Marevivo ha gi\u00e0 operato in pi\u00f9 di 30 comuni raccogliendo oltre 8.500 pneumatici.\nEducazione ambientale.\nDelfini Guardiani.\nNato nel 2009, Delfini Guardiani \u00e8 un progetto di educazione ambientale che si propone di avviare all\u2019interno delle classi delle scuole primarie e secondarie delle Isole Italiane Minori, percorsi didattici finalizzati alla costituzione di un gruppo di alunni che acquisiranno una maggiore consapevolezza e responsabilit\u00e0 nel tutelare le risorse ambientali del proprio territorio. Il percorso si propone di sensibilizzare i giovani nei confronti delle problematiche ambientali avvicinandoli alla natura e stimolando il loro senso di appartenenza nei confronti dell\u2019ambiente. Il progetto ha coinvolto pi\u00f9 di 12.000 bambini sulle isole di Capri, Ischia, Lampedusa, Linosa, Ustica, gli arcipelaghi delle Eolie e delle Egadi e le citt\u00e0 di Palau, Siracusa e Napoli.\nNauticInblu.\nNauticinblu porta tra i banchi di scuola la tutela ambientale e punta a creare nuovi profili professionali, utili non solo al mondo della nautica, della portualit\u00e0, della logistica e della blue economy ma in grado di investire su un\u2019economia del mare che valorizzi e protegga l\u2019ecosistema e l\u2019ambiente. Il progetto nazionale partito nel 2018 ha gi\u00e0 coinvolto circa 1000 studenti degli istituti nautici di tutta Italia per far acquisire ai futuri professionisti del mare competenze che vadano al di l\u00e0 del traffico marittimo, della conduzione tecnica e amministrativa della nave e includano la tutela dell\u2019ambiente e la sostenibilit\u00e0 delle nostre risorse marine."}
{"id": "6257491", "revid": "124123", "url": "https://it.wikipedia.org/wiki?curid=6257491", "title": "Max Schultze", "text": "Biografia.\nEra il fratello maggiore dell'ostetrico Bernhard Sigmund Schultze (1827-1919). Studi\u00f2 medicina con il naturalista Johannes Peter M\u00fcller a Greifswald e Berlino, fu nominato professore associato di anatomia ad Halle nel 1854. Cinque anni dopo divenne professore ordinario di anatomia e di istologia e direttore dell'Istituto Anatomico presso l'Universit\u00e0 di Bonn. Mor\u00ec a Bonn il 16 gennaio, 1874; il suo successore presso l'istituto anatomico fu Adolph von La Valette-St. George."}
{"id": "6257497", "revid": "110157", "url": "https://it.wikipedia.org/wiki?curid=6257497", "title": "Coppa panamericana di pallavolo maschile Under-23 2016", "text": "La Coppa panamericana di pallavolo maschile Under-23 2016 si \u00e8 svolta dal 5 al 10 settembre 2016 a Guanajuato, in Messico: al torneo hanno partecipato nove squadre nazionali Under-23 nordamericane e sudamericane e la vittoria finale \u00e8 andata per la prima volta all'Argentina.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nArgentina(Primo titolo)\nSecondo posto.\nCuba\nTerzo posto.\nCile"}
{"id": "6257509", "revid": "1543377", "url": "https://it.wikipedia.org/wiki?curid=6257509", "title": "Downtown Eastside", "text": "Il Downtown Eastside (abbreviato in DTES) \u00e8 un quartiere di Vancouver, in Columbia Britannica (Canada). Pur essendo uno dei quartieri pi\u00f9 antichi della citt\u00e0, e direttamente adiacente al centro (la vera e propria downtown), il Downtown Eastside \u00e8 noto per il degrado urbano, il commercio di droga, la prostituzione, la povert\u00e0 e la delinquenza e per la forte presenza di senzatetto e malati di mente. Allo stesso tempo, \u00e8 anche caratterizzato da un forte senso della comunit\u00e0 e una importante storia di attivismo sociale.\nAll'inizio del XX secolo, il DTES era il centro economico, culturale e politico della citt\u00e0. Nel corso di diversi decenni, il centro si spost\u00f2 gradualmente verso ovest, e il DTES si impover\u00ec, pur mantenendo una certa stabilit\u00e0 sociale. Negli anni ottanta inizi\u00f2 un rapido declino, alimentato da diversi fattori: l'afflusso ingente di droghe pesanti, la deospedalizzazione dei malati mentali, l'azione repressiva della polizia contro la prostituzione e il traffico di droga nei quartieri di downtown (che spinse tali attivit\u00e0 verso il DTES), e la cessazione dei finanziamenti governativi per l'edilizia sociale. Questo decline conobbe un apice nel 1997, quando la diffusione di HIV e morti per overdose nel DTES raggiunse livelli tali da far dichiarare lo stato di emergenza sanitaria.\nLa popolazione del DTES \u00e8 stimata fra le 6000 e le 8000 persone; rispetto ad altre zone della citt\u00e0, vi \u00e8 una maggiore proporzione di maschi, di adulti che vivono soli, e di aborigeni canadesi. \nGeografia.\nA seconda delle fonti, il DTES si considera costituito da un minimo di 10 a un massimo di 50 isolati a est del financial district. Bench\u00e9 non vi siano indicazioni esatte dei confini del quartiere, la zona pi\u00f9 nettamente associata al nome di DTES \u00e8 costituita dagli isolati di Hastings Street e Cordova Street compresi fra Cambie Street e Jackson Avenue. L'area in cui i problemi sociali e sanitari della zona sono pi\u00f9 visibili ha il proprio centro all'incrocio di Hastings Street e Main Street, una zona a cui il \"Vancouver Sun\" si \u00e8 riferito nel 2006 con l'espressione \"i quattro isolati dell'inferno\".\nStoria.\nLa zona oggi nota come DTES fa parte dei territori tradizionali dei popoli Squamish, Tsleil-Waututh e Musqueam. La colonizzazione europea dell'area cominci\u00f2 alla met\u00e0 del XIX secolo, e molti dei primi edifici furono distrutti nel grande incendio di Vancouver del 1886. Gli abitanti ricostruirono le proprie case sulle sponde del Burrard Inlet, fra Cambie Street e Carrall Street, ovvero nella zona oggi chiamata Gastown. Alla fine del secolo, il DTES era il centro della citt\u00e0, sede del municipio, del tribunale, delle banche, delle principali attivit\u00e0 commerciali e della biblioteca pubblica. Nello stesso periodo cominciarono a formarsi le comunit\u00e0 giapponesi e cinesi di Japantown e Chinatown.\nNel periodo della grande depressione del Canada, centinaia di persone arrivarono a Vancouver in cerca di lavoro. Molti di loro in seguito rimpatriarono; rimasero soprattutto coloro che erano troppo vecchi o malati per affrontare il viaggio verso casa, e si insediarono in gran parte nel DTES. Il quartiere cambi\u00f2 gradualmente connotazione, diventando pi\u00f9 popolare; si diffusero allo stesso tempo alcolismo e prostituzione.\nNel 1942, tutta la popolazione di origine giapponese (fra le 8000 e le 10000 persone) fu deportata in seguito alle misure restrittive messe in atto dal governo dopo l'ingresso del Canada nella Seconda guerra mondiale. Dopo la guerra, solo pochi di questi tornarono a stabilirsi a Japantown. Dopo la fine della guerra, il centro della citt\u00e0 continu\u00f2 a spostarsi verso ovest, soprattutto dopo la chiusura della British Columbia Electric Railway, una linea tramviaria interurbana che aveva il proprio capolinea ad Hastings. I teatri e gli esercizi commerciali si spostarono verso Granville Street e Robson Street, il turismo diminu\u00ec, gli alberghi chiusero o si trasformarono in abitazioni a basso costo. Gi\u00e0 nel 1965 l'area era principalmente nota per la prostituzione e l'alta percentuale di poveri senza famiglia, alcolizzati, e disabili.\nA met\u00e0 degli anni '80 la geografia e la demografia di Vancouver subirono diverse trasformazioni in concomitanza con l'Expo 1986. Fra gli 800 e i 1000 inquilini di residence popolari furono sfrattati per far spazio ai turisti. Negli stessi anni, inizi\u00f2 un importante afflusso di cocaina ed eroina verso Vancouver. L'azione repressiva della polizia contro il traffico di droga e la prostituzione ebbe l'effetto collaterale di far spostare gran parte di questi traffici nella zona gi\u00e0 meno controllata del DTES, in cui le proporzioni di questi fenomeni erano gi\u00e0 troppo ampie per poter essere combattute in modo capillare. \nAncora nello stesso periodo, il governo della British Columbia avvi\u00f2 un processo di chiusura degli istituti per i malati mentali. In particolare, fu chiuso l'istituto del Riverview, a Coquitlam, e molti dei suoi pazienti si trasferirono nel DTES, attratti dalla cultura permissiva del quartiere e dal basso costo delle abitazioni. Gran parte di loro divennero rapidamente tossicodipendenti.\nUn altro fenomeno che ebbe inizio negli ultimi decenni del XX secolo fu quello della frequente sparizione di donne, soprattutto prostitute. Il serial killer Robert Pickton fu accusato dell'omicidio di 26 di queste donne, e sostenne di averne ucciso 49; numerosi casi di sparizione sono tuttora irrisolti."}
{"id": "6257526", "revid": "1023546", "url": "https://it.wikipedia.org/wiki?curid=6257526", "title": "Interlingua (lingua ausiliaria)", "text": ""}
{"id": "6257529", "revid": "767487", "url": "https://it.wikipedia.org/wiki?curid=6257529", "title": "Nimrod (Minnesota)", "text": "Nimrod \u00e8 un comune degli Stati Uniti d'America, situato nello Stato del Minnesota, nella Contea di Wadena."}
{"id": "6257534", "revid": "1924342", "url": "https://it.wikipedia.org/wiki?curid=6257534", "title": "So Good (singolo Zara Larsson)", "text": "So Good \u00e8 un singolo della cantante svedese Zara Larsson, pubblicato il 27 gennaio 2017 come quinto estratto dal secondo album in studio \"So Good\".\nPubblicazione.\nIl 16 gennaio 2017 Larsson ha annunciato che il singolo successivo si sarebbe intitolato \"So Good\" e che avrebbe visto la partecipazione di Ty Dolla Sign.\nPromozione.\nLarsson e Ty Dolla Sign hanno presentato \"So Good\" dal vivo per la prima volta il 7 febbraio 2017 all\"'Ellen DeGeneres Show\" e si sono ulteriormente esibiti insieme al \"Wendy Williams Show\" il 23 marzo 2017.\nVideo musicale.\nIl video musicale, diretto da Sarah McColgan, \u00e8 stato reso disponibile il 3 febbraio 2017 tramite il canale YouTube della cantante.\nTracce.\nTesti e musiche di Charlie Puth, Jacob Kasher Hindlin, Tyrone William Griffin, Jr., Gamal Lewis e Danny Schofield."}
{"id": "6257549", "revid": "767487", "url": "https://it.wikipedia.org/wiki?curid=6257549", "title": "Verndale", "text": "Verndale \u00e8 un comune degli Stati Uniti d'America, situato nello Stato del Minnesota, nella Contea di Wadena."}
{"id": "6257557", "revid": "119625425", "url": "https://it.wikipedia.org/wiki?curid=6257557", "title": "Foreste montane della penisola iberica nord-occidentale", "text": "Le foreste montane della penisola iberica nord-occidentale sono una ecoregione terrestre della ecozona paleartica appartenente al bioma delle foreste, boschi e macchie mediterranei (codice ecoregione: PA1216) che si sviluppa per circa 57.300\u00a0km\u00b2 nella penisola iberica nord-occidentale.\nLo stato di conservazione \u00e8 considerato in pericolo critico.\nLa regione fa parte della ecoregione globale 123 Formazioni forestali mediterranee, inclusa nella lista Global 200.\nTerritorio.\nL'ecoregione si sviluppa nell'area nord-occidentale della penisola iberica, fra i monti Cantabrici ed il Sistema Centrale. L'area \u00e8 caratterizzata da quote medie e basse, con alcuni picchi che superano i 2.000\u00a0m. (Teleno, 2.188\u00a0m; Pe\u00f1a Trevinca, 2.124\u00a0m). Queste montagne sono il risultato della orogenesi ercinica avvenuta nel tardo Paleozoico.\nLa regione \u00e8 caratterizzata da un clima mediterraneo continentale con temperature medie annuali tra i 7 e i 13\u00a0\u00b0C, e precipitazioni medie tra 500\u20131000\u00a0mm, con inverni freddi (temperatura media del mese pi\u00f9 freddo tra 0-5\u00a0\u00b0C) e un moderato periodo di siccit\u00e0 estiva.\nFlora.\nLe foreste della regione iberica nord-occidentale mostrano qualche variazione in accordo con l'altitudine. Alle quote pi\u00f9 basse e nel letto dei fiumi, come il bacino centrale del Duero al confine tra Spagna e Portogallo, si caratterizzano per le specie di latifoglie sclerofille: \"(Quercus ilex ballota\", \"Olea europaea\", e \"Pistacia terebinthus)\". Nel letto dei fiumi si trovano un certo numero di specie relitte di latifoglie, quali ad esempio, Celtis australis. Boschi di ginepro rosso \"(Juniperus oxycedrus)\" occupano alcuni altopiani rocciosi. Le quote medie e alte sono dominate da boschi di querce caducifoglie di \"Quercus pyrenaica\" e \"Quercus faginea\". Specie relitte di pino marittimo (Pinus pinaster) si trovano su pendii rocciosi e asciutti, dove si trovano formazioni miste e di pino e quercia. Sull pendici meridionali rocciose dei monti Cantabrici si trovano boschi di conifere relitte di Pinus sylvestris e Juniperus thurifera.\nQuesta ecoregione non ospita una ricchissima flora indigena. Ci sono alcune specie endemiche, ma il tasso di endemismo \u00e8 meno che il 10% della flora totale. Esempi sono: \"Angelica angelicastrum\", \"Aquilegia dichroa\", \"Armeria humilis\", \"Centaurea micrantha\" subsp. herminii, \"Centaurea rothmalerana\", \"Dianthus planellae\", \"Isatis platyloba\", \"jasione crispa serpentinica\", \"Linaria coutinhoi\", e \"Murbeckiella sousae\".\nFauna.\nI grandi carnivori sono rappresentati principalmente dal lupo iberico (\"Canis lupus signatus\"), la cui popolazione \u00e8 in aumento nella regione e rappresenta la pi\u00f9 grande popolazione iberica, concentrata nelle montagne della Sierra Culebra. L'orso bruno (\"Ursus arctos\") si trova sul versante sud dei monti Cantabrici. Altre specie dell'area cantabrica che stagionalmente si diffondono in questa ecoregione sono il camoscio cantabrico (\"Rupicapra pyrenaica parva\") e il gallo cedrone (\"Tetrao urogallus\"), specie altamente a rischio.\nNell'area sono presenti alcuni grandi erbivori, come cervi \"(Cervus elaphus)\" e caprioli \"(Capreolus capreolus)\", che sono distribuiti in gran parte della regione. Altri mammiferi significativi distribuiti ampiamente sono: gatto selvatico (\"Felis silvestris\"), il tasso eurasiatico (\"Meles meles\"), la faina (\"Martes foina\"), e la genetta comune (\"Genetta genetta\"). Nei fiumi di montagna \u00e8 \u00e8 ancora ben rappresentata la lontra (\"Lutra lutra\").\nTra le specie pi\u00f9 importanti di uccelli da segnalare sono grifone \"(Gyps fulvus)\", aquila reale \"(Aquila chrysaetos)\", biancone \"(Circaetus gallicus)\", e capovaccaio \"(Neophron percnopterus)\".\nAlcuni rettili degni di nota sono \"Mauremys caspica\", \"Lacerta schreiberi\", \"Anguis fragilis\", e \"Macroprotodon cucullatus\".\nPopolazione.\nL'area \u00e8 costituita da aree remote e selvagge e pertanto storicamente scarsamente abitate da popolazioni umane.\nConservazione.\nL'habitat naturale di questa area \u00e8 fortemente danneggiato in quanto le foreste sono state intensamente convertite in pascoli per l'utilizzo da parte del bestiame e per i terreni agricoli. Le foreste rimanenti sono quasi interamente trasformate in boschi cedui, a causa della forte raccolta di legna da ardere avvenuta nel corso degli ultimi secoli. La tendenza all'abbandono rurale degli ultimi cinque decenni, ha contribuito all'espansione delle foreste secondarie. Negli anni sessanta e settanta vi \u00e8 stata una ampia riforestazione a base di Pinus pinaster.\nNella regione si trovano diverse aree naturali protette:"}
{"id": "6257576", "revid": "110157", "url": "https://it.wikipedia.org/wiki?curid=6257576", "title": "Waldorf (Minnesota)", "text": "Waldorf \u00e8 un comune degli Stati Uniti d'America, situato nello Stato del Minnesota, nella Contea di Waseca."}
{"id": "6257581", "revid": "767487", "url": "https://it.wikipedia.org/wiki?curid=6257581", "title": "Tango nudo", "text": "Tango nudo \u00e8 un film del 1991 diretto da Leonard Schrader, dedicato alla memoria di Manuel Puig.\nTrama.\nPer St\u00e9phanie la vita \u00e8 triste e sensuale come un tango: giovane sposa d\u2019un vecchio magistrato, tanto bella quanto irrequieta e insoddisfatta, trova una via di fuga assumendo l\u2019identit\u00e0 di Alba, giovane polacca suicida. Ma pi\u00f9 che una fuga, sar\u00e0 l\u2019ingresso in un \"tunnel\" fatto di criminalit\u00e0, prostituzione e degradazione, dove l\u2019uscita \u00e8 una sola: ed \u00e8 meglio che arrivi il pi\u00f9 tardi possibile."}
{"id": "6257582", "revid": "110157", "url": "https://it.wikipedia.org/wiki?curid=6257582", "title": "Birchwood Village (Minnesota)", "text": "Birchwood Village \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257583", "revid": "1543377", "url": "https://it.wikipedia.org/wiki?curid=6257583", "title": "Amakasu Kagemochi", "text": "Servitore del clan Uesugi il cui valore fu pari a quello di Kakizaki Kageie.\nServ\u00ec come guardia delle retrovie nella quarta battaglia di Kawanakajima, e la sua audacia in battaglia era tale che anche Takeda Shingen lo elogi\u00f2 affermando: \"\u00c8 Kenshin che guida la retroguardia?\".\nCombatt\u00e9 anche contro il clan Oda."}
{"id": "6257593", "revid": "110157", "url": "https://it.wikipedia.org/wiki?curid=6257593", "title": "Lake St. Croix Beach", "text": "Lake St. Croix Beach \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257597", "revid": "110157", "url": "https://it.wikipedia.org/wiki?curid=6257597", "title": "Lakeland Shores", "text": "Lakeland Shores \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257598", "revid": "697352", "url": "https://it.wikipedia.org/wiki?curid=6257598", "title": "890 (numero)", "text": "Ottocentonovanta (890) \u00e8 il numero naturale dopo l'889 e prima dell'891."}
{"id": "6257599", "revid": "118961540", "url": "https://it.wikipedia.org/wiki?curid=6257599", "title": "Trattamento basato sulla mentalizzazione", "text": "Il trattamento basato sulla mentalizzazione (in inglese: \"mentalization-based treatment\", MBT) \u00e8 una forma di psicoterapia che integra aspetti psicodinamici, cognitivo-comportamentali, sistemici ed ecologici. L\u2019MBT \u00e8 stato realizzato ed applicato dagli psicologi Peter Fonagy e Anthony Bateman per trattare pazienti con disturbo di personalit\u00e0 borderline (DPB). Questi pazienti presentano un quadro sintomatologico dove si riscontrano evidenti difficolt\u00e0 a livello di regolazione emotiva, la cui sindrome \u00e8 correlata a attaccamento insicuro - nella fattispecie ambivalente - o, in casi pi\u00f9 gravi, attaccamento disorganizzato (nel bambino) e timoroso (nell'adulto), nonch\u00e9 alla ridotta o talvolta del tutto assente capacit\u00e0 di mentalizzazione. Per mentalizzazione si intende la capacit\u00e0 di mentalizzare azioni, pensieri e stati d\u2019animo altrui ponendosi all\u2019interno di un punto di vista esterno che esula dal proprio punto di vista personale: mettersi appunto nei panni dell\u2019altro sia a livello cognitivo che emotivo; in tal modo si pu\u00f2 acquisire consapevolezza sul perch\u00e9 di alcuni comportamenti, pensieri e stati d\u2019animo altrui che possono attivarsi in un altro individuo. Apprendere a mentalizzare \u00e8 per tali pazienti di grande importanza, sia per attivare l'empatia cognitiva sia l\u2019empatia emotiva/affettiva. Fonagy e Bateman definiscono la mentalizzazione come un processo attraverso il quale l\u2019essere umano, implicitamente o esplicitamente, interpreta le proprie ed altrui azioni come dotate di significato sulla base dei propri o altrui stati mentali. L\u2019obiettivo del trattamento dei pazienti con DPB \u00e8 aumentare la loro capacit\u00e0 di mentalizzare con conseguente miglioramento della regolazione affettiva, con riduzione dell\u2019intenzionalit\u00e0 autolesiva e una maggior capacit\u00e0 nello stringere relazioni interpersonali stabili.\nUn insieme di trattamenti basati sulla mentalizzazione, che utilizzano la \u201cposizione mentalizzante\u201d definita dall\u2019MBT, ma rivolti a bambini (MBT-C), famigliari (MBT-F) e adolescenti (MBT-A) e per i giovani con comorbilit\u00e0 (AMBIT), sono stati sviluppati ad opera di gruppi di terapeuti che gravitano intorno all\u2019Anna Freud National Centre for Children and Families.\nQuesto trattamento deve essere distinto e non ha alcuna connessione con il metodo per la riduzione dello stress basato sulla mindfulness sviluppato da \nJon Kabat-Zinn.\nObiettivi.\nI principali scopi dell\u2019MBT includono un miglior controllo comportamentale, aumento della regolazione affettiva, relazioni pi\u00f9 intime e gratificanti e lo sviluppo della capacit\u00e0 di perseguire obiettivi significativi per la vita del paziente. Questo pu\u00f2 essere raggiunto attraverso l\u2019incremento della capacit\u00e0 del paziente di mentalizzare, ottenendo anche una stabilizzazione del senso di S\u00e9 del paziente e una maggior stabilit\u00e0 nelle emozioni e nelle relazioni. Lo scopo della terapia non \u00e8 aumentare la consapevolezza di malattia ma il recupero di una valida mentalizzazione. Questo trattamento si concentra principalmente sul presente, occupandosi di eventi del passato solo nella misura in cui questi influiscono sull\u2019individuo nell\u2019oggi. Un'altra caratteristica centrale di questo trattamento \u00e8 una posizione di curiosit\u00e0, in cui il terapeuta cerca un\u2019alleanza con il paziente al posto di una posizione da \u201cesperto\u201d, monitorando e regolando l\u2019arousal emotivo e mantenendo la focalizzazione sull\u2019affetto. Il transfert, secondo la classica definizione, non \u00e8 un termine incluso nell\u2019MBT; in questo trattamento viene s\u00ec incoraggiata l\u2019attenzione alla relazione paziente-terapeuta, senza per\u00f2 necessariamente generalizzare ad altre relazioni, passate o presenti.\nTrattamento.\nL\u2019MBT prevede due sedute alla settimana, una individuale e una di gruppo alternativamente. Durante le sedute il terapeuta lavora per stimolare la mentalizzazione. Tecniche particolari sono utilizzate per ridurre o aumentare l\u2019arousal emozionale quando serve, per interrompere momenti in cui non avviene la mentalizzazione o promuovere la flessibilit\u00e0 nelle idee o opinioni. L\u2019attivazione si verifica attraverso l\u2019elaborazione delle attuali relazioni di attaccamento, l\u2019incoraggiamento e la regolazione da parte del terapeuta al legame di attaccamento del paziente al terapeuta stesso e i tentativi di quest\u2019ultimo di favorire legami di attaccamento tra i membri del gruppo di terapia.\nMeccanismi di cambiamento.\nIl legame di attaccamento sicuro con il terapeuta fornisce un contesto relazionale in cui il paziente si sente sicuro nell\u2019esplorare la mente propria e dell\u2019altro. Fonagy e Bateman hanno recentemente proposto che l\u2019MBT agisce fornendo segnali verosimili che modificano la fiducia epistemica. L\u2019aumento della fiducia epistemica, insieme ad una persistente focalizzazione sulla mentalizzazione nel corso delle sedute, sembra facilitare il cambiamento, permettendo ai pazienti di sentirsi pi\u00f9 liberi nell\u2019imparare anche al di fuori dalla terapia, nelle relazioni sociali della vita quotidiana.\nEfficacia.\nFonagy, Bateman ed alcuni colleghi hanno eseguito numerose ricerche sull\u2019MBT applicato ai pazienti con DPB. Il primo studio \u00e8 stato pubblicato nel 1999 e riguardava l\u2019MBT applicato ad un contesto semi-ospedaliero. I risultati mostravano l\u2019efficacia di questo trattamento nella cura dei pazienti con il DPB, rispetto agli altri trattamenti esistenti. Uno studio pubblicato nel 2003 ha anche dimostrato il bilancio positivo nel rapporto costi-efficacia per questo trattamento. Sono stati anche ottenuti risultati incoraggianti in uno studio di diciotto mesi, in cui i partecipanti sono stati osservati tra un programma di trattamento MBT ambulatoriale ed un programma ospedaliero di stato di coscienza minimo. La persistenza nell\u2019efficacia dell\u2019MBT \u00e8 stata dimostrata in uno studio durato otto anni: i pazienti trattati con MBT hanno mostrato un ridotto uso di medicinali, un minor numero di ospedalizzazioni e un maggior periodo di occupazione lavorativa rispetto ai pazienti sottoposti a trattamenti standard. Studi che hanno replicato questi risultati sono stati condotti da altri ricercatori in tutta Europa. I ricercatori hanno dimostrato anche l\u2019efficacia di questo trattamento negli adolescenti cos\u00ec come nella versione in cui il paziente partecipa ai soli gruppi."}
{"id": "6257601", "revid": "105177835", "url": "https://it.wikipedia.org/wiki?curid=6257601", "title": "Marco Bachi", "text": "Biografia.\nInizia lo studio delle tastiere e poi del basso elettrico a 15 anni.\nA 19 anni inizia a studiare contrabbasso al Conservatorio Cherubini di Firenze sotto la guida del M\u00b0 Francini.\nSi diploma in contrabbasso il 10 luglio del 1997 sotto la guida del M\u00b0 Alberto Bocini\nIn questo periodo suona prevalentemente in orchestre di musica classica e cameristica \nDal 1993 entra nella bandabard\u00f2 e continua a collaborare sia in studio di registrazione che live con\naltri artisti e parallelamente sviluppa la sua attivit\u00e0 didattica e di endorser.\nCon la Bandabard\u00f2 ha realizzato 11 dischi ed ha suonato in oltre 1450 concerti in Italia, Spagna, Inghilterra, Irlanda, Francia, Svizzera, Germania, Belgio, Canada e Messico.\nOltre a suonare con la Bandabard\u00f2, ha suonato e collaborato con Daniele Silvestri, Max Gazz\u00e8, Paola Turci, Piero Pel\u00f9, Roy Paci, Eddie Martin, Glen Hansard, Stefano Bollani, Paul Gilbert, Robben Ford, Ascanio Celestini, Alessandro Benvenuti, Diaframma, Andrea Chimenti, Litfiba, Petra Magoni, The Gipsy Kings, Niki la Rosa, Giulia Pratelli, Roberto Luti, Mozait, Gaudats Junk Band, Gatti Mezzi, Enzo Iachetti, Carlo Monni, Patty Pravo, Tonino Carotone, Giobbe Covatta, Dario Fo, Casa del vento, Cisco ed altri ancora."}
{"id": "6257602", "revid": "33689", "url": "https://it.wikipedia.org/wiki?curid=6257602", "title": "Casa editrice Quodlibet", "text": ""}
{"id": "6257606", "revid": "110157", "url": "https://it.wikipedia.org/wiki?curid=6257606", "title": "Landfall (Minnesota)", "text": "Landfall \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257608", "revid": "767487", "url": "https://it.wikipedia.org/wiki?curid=6257608", "title": "Marine on St. Croix", "text": "Marine on St. Croix \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257609", "revid": "110157", "url": "https://it.wikipedia.org/wiki?curid=6257609", "title": "Pine Springs", "text": "Pine Springs \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257610", "revid": "767487", "url": "https://it.wikipedia.org/wiki?curid=6257610", "title": "Scandia (Minnesota)", "text": "Scandia \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257612", "revid": "110157", "url": "https://it.wikipedia.org/wiki?curid=6257612", "title": "St. Marys Point", "text": "St. Marys Point \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257617", "revid": "767487", "url": "https://it.wikipedia.org/wiki?curid=6257617", "title": "St. Paul Park", "text": "St. Paul Park \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257618", "revid": "110157", "url": "https://it.wikipedia.org/wiki?curid=6257618", "title": "Willernie", "text": "Willernie \u00e8 un comune degli Stati Uniti d'America, situato nello Stato del Minnesota, nella contea di Washington."}
{"id": "6257620", "revid": "729019", "url": "https://it.wikipedia.org/wiki?curid=6257620", "title": "Torre Pighin", "text": "Torre Pighin, o pi\u00f9 correttamente torre di via Pighin, \u00e8 una delle tre torri sopravvissute, e l'unica della cinta muraria, di Rovigo, centro abitato del Veneto meridionale. Pur avendo subito alcune ristrutturazioni che ne hanno riguardato essenzialmente la struttura interna, dove venne ricavato un edificio a uso abitativo, la struttura risulta ben conservata e ripropone l'aspetto delle diverse altre torri a funzione di difesa presenti in citt\u00e0.\nStoria.\nLa torre, eretta nel 1138, sorse su volont\u00e0 del vescovo di Adria Florio I che intendeva migliorare ulteriormente le capacit\u00e0 difensive della cinta muraria che si stava costruendo a Rovigo in quel periodo.\nDi pianta quadrata e realizzata interamente in muratura, la struttura si differenziava dalle diverse torrette, proiettate verso l'esterno e di altezza modesta, per protendersi in altezza e verso l'interno delle mura cittadine raggiungendo un'altezza di circa 23 metri, consentendo cos\u00ec alle guardie l'avvistamento di eventuali aggressori da una maggiore distanza e garantendo maggior tempo per organizzare una reazione di difesa. Condividendo l'architettura tipica delle torri con finalit\u00e0 esclusivamente di difesa, la struttura non aveva alcuna funzione abitativa risultando aperta verso l'interno della citt\u00e0, con la parte interna suddivisa da pi\u00f9 piani, realizzati in legno e collegati tra loro con scale a pioli, dei quali rimangono ben visibili ancora oggi le intersezioni con i muri portanti.\nPersa oramai ogni funzione militare, nel corso del XVIII secolo venne eretta la parete mancante e ricavato all'interno della struttura un'abitazione privata. Le alterne vicende dei proprietari che si successero nei secoli seguenti non mutarono l'aspetto dell'edificio il quale, dopo un periodo di abbandono di qualche decennio nel corso del XX secolo venne recuperato e grazie a un restauro conservativo, nuovamente adatto ad essere abitato."}
{"id": "6257621", "revid": "110157", "url": "https://it.wikipedia.org/wiki?curid=6257621", "title": "Butterfield (Minnesota)", "text": "Butterfield \u00e8 un comune degli Stati Uniti d'America, situato nello Stato del Minnesota, nella Contea di Watonwan."}
{"id": "6257622", "revid": "1305772", "url": "https://it.wikipedia.org/wiki?curid=6257622", "title": "Darfur (disambigua)", "text": ""}
{"id": "6257624", "revid": "110157", "url": "https://it.wikipedia.org/wiki?curid=6257624", "title": "Darfur (Minnesota)", "text": "Darfur \u00e8 un comune degli Stati Uniti d'America, situato nello Stato del Minnesota, nella Contea di Watonwan."}
{"id": "6257626", "revid": "110157", "url": "https://it.wikipedia.org/wiki?curid=6257626", "title": "La Salle (Minnesota)", "text": "La Salle \u00e8 un comune degli Stati Uniti d'America, situato nello Stato del Minnesota, nella Contea di Watonwan."}
{"id": "6257628", "revid": "767487", "url": "https://it.wikipedia.org/wiki?curid=6257628", "title": "Lewisville (Minnesota)", "text": "Lewisville \u00e8 un comune degli Stati Uniti d'America, situato nello Stato del Minnesota, nella Contea di Watonwan."}
{"id": "6257632", "revid": "767487", "url": "https://it.wikipedia.org/wiki?curid=6257632", "title": "Il conquistatore di Corinto", "text": "Il conquistatore di Corinto \u00e8 un film del 1961 diretto da Mario Costa."}
{"id": "6257633", "revid": "767487", "url": "https://it.wikipedia.org/wiki?curid=6257633", "title": "Odin (Minnesota)", "text": "Odin \u00e8 un comune degli Stati Uniti d'America, situato nello Stato del Minnesota, nella Contea di Watonwan."}
{"id": "6257635", "revid": "439868", "url": "https://it.wikipedia.org/wiki?curid=6257635", "title": "Ormsby", "text": "Ormsby \u00e8 un comune degli Stati Uniti d'America, situato nello Stato del Minnesota, nella contea di Watonwan e in parte nella contea di Martin."}
{"id": "6257636", "revid": "24823", "url": "https://it.wikipedia.org/wiki?curid=6257636", "title": "Cootie Williams in Hi-Fi", "text": "Cootie Williams in Hi-Fi si pu\u00f2 considerare il primo vero album discografico solistico del trombettista jazz statunitense Cootie Williams (a nome \"Cootie Williams and His Orchestra\"), pubblicato dalla casa discografica RCA Victor Records nell'ottobre del 1958.\nMusicisti.\nJust in Time / Air Mail Special / My Old Flame / Swingin' Down the Lane\nSummit Ridge Drive / Nevertheless, I'm in Love with You / On the Street Where You Live / I'll See You in My Dreams\nContrasts / Caravan / If I Could Be with You One Hour Tonight / Concerto for Cootie\nNote aggiuntive"}
{"id": "6257637", "revid": "729019", "url": "https://it.wikipedia.org/wiki?curid=6257637", "title": "Stazione di Gesico", "text": "La stazione di Gesico, gi\u00e0 \"stazione di Gesico-Seurgus\" o \"stazione di Gesico-Siurgus\", \u00e8 una stazione ferroviaria al servizio del comune di Gesico, lungo la ferrovia Cagliari-Isili.\nStoria.\nL'impianto nacque a sud-est di Gesico a fine Ottocento, in una fase immediatamente successiva all'attivazione della linea ferroviaria tra Isili ed il capoluogo regionale (1888), risultando attivo nel 1893. \nLo scalo funzion\u00f2 nei primi anni di attivit\u00e0 come fermata a richiesta, fatto che si ripeter\u00e0 anche in alcuni periodi nel secondo dopoguerra. Nella prima met\u00e0 del Novecento, oltre al passaggio della struttura alla Ferrovie Complementari della Sardegna (1921), l'impianto prese la doppia denominazione di \"Gesico-Seurgus\", comprendendo anche il nome in sardo del vicino comune di Siurgus (poi divenuto Siurgus Donigala) che rester\u00e0 in uso sino a fine secolo prima del riutilizzo della denominazione originaria anche a livello ufficiale. Nonostante sugli orari ferroviari fosse in uso la denominazione \"Gesico-Seurgus\", l'insegna del fabbricato viaggiatori dell'impianto riporta invece il nome di \"Gesico-Siurgus\".\nLa stazione pass\u00f2 nel 1989 lle Ferrovie della Sardegna, durante la cui amministrazione cess\u00f2 il servizio merci lungo la linea e di riflesso nell'impianto; inoltre nel 1998 si arriv\u00f2 all'impresenziamento della struttura, dopo la chiusura del fabbricato viaggiatori. Tra il 2010 ed il 2011 lo scalo fu sottoposto a lavori di ristrutturazione svolti in contemporanea alla sostituzione dell'armamento sulla ferrovia: l'intervento port\u00f2 alla riduzione a due del numero di binari, alla realizzazione di nuove banchine e all'implementazione di un impianto di illuminazione dell'area passeggeri. Sempre nel 2010 la stazione pass\u00f2 sotto la gestione dell'ARST.\nStrutture e impianti.\nSituata sulla SS 128 all'altezza dell'incrocio con la SP33 che la collega all'abitato di Gesico (distante circa tre km), la stazione \u00e8 di tipo passante e dopo gli interventi di inizio anni dieci comprende due binari a scartamento da 950 mm, ognuno dotato di una propria banchina dalla lunghezza di circa cento metri.\nSino al 2010 lo scalo presentava un diverso schema ferroviario, data la presenza di due tronchini, tra cui quello che serviva l'ex scalo merci della stazione, che si componeva anche di un piano caricatore e di un magazzino merci (ancora esistenti), quest'ultimo avente la particolarit\u00e0 di essere una costruzione completamente separata dal fabbricato viaggiatori, a differenza della maggior parte degli scali intermedi sia della linea che delle altre ferrovie a scartamento ridotto sarde in cui spesso i due edifici sono attigui e talvolta comunicanti.\nL'edificio principale della stazione \u00e8 il fabbricato viaggiatori, chiuso al pubblico, costruzione a pianta rettangolare con sviluppo su due piani e tetto a falde in laterizi, avente due accessi sul lato binari e caratterizzato da una decorazione in mattoncini rossi presente lungo tutto il perimetro esterno del piano terra. Presente anche un fabbricato per le ritirate, anch'esso con tetto a falde.\nMovimento.\nCon riferimento all'orario del primo semestre 2017 la stazione \u00e8 servita dai treni dell'ARST in esercizio lungo la porzione della Cagliari-Isili aperta al traffico ferroviario tra Monserrato ed il centro del Sarcidano. Complessivamente sono effettuate otto corse in direzione nord e nove verso sud nei giorni feriali, mentre non vengono espletate relazioni nei festivi.\nServizi.\nNel fabbricato viaggiatori dell'impianto erano ospitati alcuni servizi per i viaggiatori, tra cui una biglietteria a sportello ed una sala d'attesa, a cui si aggiungevano le ritirate ospitate in una costruzione esterna, tutti non pi\u00f9 a disposizione dei viaggiatori a causa dell'impresenziamento della stazione."}
{"id": "6257640", "revid": "110157", "url": "https://it.wikipedia.org/wiki?curid=6257640", "title": "Campbell (Minnesota)", "text": "Campbell \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257641", "revid": "767487", "url": "https://it.wikipedia.org/wiki?curid=6257641", "title": "Codice segreto (film 1962)", "text": "Codice segreto (\"Les Ennemis\") \u00e8 un film del 1962 diretto da \u00c9douard Molinaro. La regia per la parte italiana \u00e8 stata diretta da Ettore Fecchi."}
{"id": "6257645", "revid": "628767", "url": "https://it.wikipedia.org/wiki?curid=6257645", "title": "Foreste miste della Manciuria", "text": "Le foreste miste della Manciuria sono un'ecoregione dell'ecozona paleartica, definita dal WWF (codice ecoregione: PA0426), situata nell'Asia orientale, nel punto dove convergono i confini di Corea, Cina e Russia.\nTerritorio.\nQuesta regione di basse colline e montagne della Cina nord-orientale ospita uno degli ecosistemi forestali pi\u00f9 diversificati dell'Asia nord-orientale. Vi si trovano due ecoregioni. Le foreste miste della Manciuria occupano le aree collinari pi\u00f9 basse che si estendono a nord della parte settentrionale della penisola coreana, attraverso le province cinesi di Jilin e Liaoning e, ancora pi\u00f9 oltre, fino all'Heilongjiang e alla regione del fiume Amur dell'Estremo Oriente Russo. Questa ecoregione circonda le ampie vallate fluviali della Cina nord-orientale, le pendici orientali della catena del Grande Khingan, quelle meridionali e occidentali del Piccolo Khingan, e l'estesa regione collinare dei monti Changbai alla base della penisola coreana. Le foreste miste dei monti Changbai comprendono le regioni montuose pi\u00f9 elevate della catena, dove le foreste sono dominate dalle conifere e il paesaggio comprende prati alpini e pendici rocciose.\nIl clima di questa ecoregione \u00e8 determinato dalle influenze continentali dell'Asia interna, prevalenti durante l'inverno, e da quelle monsoniche che giungono dal Pacifico occidentale, che apportano precipitazioni sull'area durante l'estate. Gli inverni sono lunghi, freddi e relativamente secchi, con temperature medie di gennaio comprese tra i -15 e i -20\u00a0\u00b0C. Su tutta la regione cadono in media tra i 500 e i 1000\u00a0mm di pioggia all'anno, concentrate prevalentemente in estate e autunno.\nFlora.\nSe paragonate alle foreste decidue del sud, le foreste miste della Manciuria sono caratterizzate da un maggior numero di conifere, dato il clima invernale pi\u00f9 rigido che caratterizza questa ecoregione.\nLe foreste comprese tra i 500 e i 1000 m di altitudine comprendono sia specie di conifere che di latifoglie. Tra le conifere ricordiamo il pino coreano (\"Pinus koraiensis\"), una specie dal tronco diritto che pu\u00f2 raggiungere un'altezza di 35\u201340 m, l'abete di Manciuria (\"Abies holophylla\") e il peccio siberiano (\"Picea obovata\"). \"P. obovata\" \u00e8 un parente stretto di \"P. abies\", specie ampiamente diffusa in tutta l'Eurasia settentrionale. Tra le latifoglie vi sono querce (\"Quercus mongolica\"), frassini (\"Fraxinus mandshurica\"), tigli (\"Tilia amurensis\"), betulle (\"Betula schmidtii\"), olmi (\"Ulmus laciniata\"), aceri (\"Acer\" spp.) e noci (\"Juglans mandshurica\"). Tra gli arbusti figurano il nocciolo del Giappone (\"Corylus sieboldiana\") e, nelle zone di bassa quota del settore meridionale dell'ecoregione, la \"Lespedeza bicolor\".\nLe foreste lungo il versante orientale del Grande Khingan presentano una composizione differente. Tra le latifoglie qui presenti vi sono betulle (\"Betula platyphylla\"), pioppi (\"Populus\" spp.), salici (\"Salix rorida\") e querce della Mongolia (\"Quercus mongolica\"). Le foreste di conifere, dominate dal pino silvestre (\"Pinus sylvestris\"), si sviluppano in luoghi caratterizzati da un suolo pi\u00f9 sabbioso.\nTra le specie che crescono sul suolo della foresta ricordiamo il ginseng (\"Panax ginseng\"), una pianta medicinale molto richiesta, attualmente divenuta molto rara, e molte altre erbacee, come \"Oxalis acetosella\", \"Phryma leptostachya\", \"Thalictrum filamentosum\", \"Adiantum pedatum\", \"Asarum sieboldii\", \"Polystichum tripteron\", \"Oplopanax elatus\" e \"Kalopanax septemlobus\". Agli inizi del XX secolo, \"Panax ginseng\" cresceva nella Cina nord-orientale e nelle aree settentrionali della penisola coreana. Non era raro nel sottobosco delle foreste di conifere dell'ecoregione delle foreste miste della Manciuria. Suo habitat principale erano le foreste miste di conifere (\"Pinus koraiensis\", \"Abies holophylla\") e latifoglie decidue (\"Quercus mongolica\", \"Tilia mandshurica\"). Negli ultimi decenni, tuttavia, questa pianta \u00e8 notevolmente diminuita di numero a causa dell'industria del legname, degli incendi e della raccolta delle sue radici a scopo medicinale. Oggi \"P. ginseng\" \u00e8 probabilmente scomparso sia nella Manciuria cinese che nella penisola coreana, ma sopravvive ancora nelle foreste del Territorio del Litorale nell'Estremo Oriente Russo. Sono necessarie misure urgenti per ripristinare questa specie importante dal punto di vista economico e preservare il suo potenziale genetico.\nFauna.\nIn questa ecoregione abitano quattro specie di mammiferi divenute estremamente rare in Cina: la tigre siberiana (\"Panthera tigris altaica\"), lo zibellino (\"Martes zibellina\"), il sika (\"Cervus nippon\") e il leopardo (\"Panthera pardus\").\nIn passato le tigri siberiane (\"Panthera tigris altaica\") erano diffuse dall'Estremo Oriente Russo, attraverso la Manciuria, fino alla parte meridionale della penisola coreana. Nonostante molti esemplari siano stati catturati nella penisola coreana durante i primi decenni del XX secolo, l'ultima cattura di una tigre in Corea del Sud risale al 1922, e oggi la specie \u00e8 con ogni certezza scomparsa da questo paese. Si ritiene che alcuni esemplari sopravvivano tuttora sui monti Paektusan, nella Corea del Nord. Alcune tigri vivono sui monti Changbai della provincia di Jilin (Cina), nonch\u00e9 nelle foreste settentrionali della provincia dell'Heilongjiang e dell'Oblast' dell'Amur (Estremo Oriente Russo).\nConservazione.\nNegli ultimi decenni, l'intenso sfruttamento del legname ha cambiato radicalmente la composizione di gran parte di queste foreste. L'industria del legname, gli incendi e la raccolta incontrollata hanno inoltre ridotto notevolmente il numero delle piante di ginseng, divenuto molto raro o addirittura scomparso da gran parte di questa ecoregione.\nTra le aree protette di questa ecoregione vi sono la riserva naturale nazionale di Baishi Lazi (74\u00a0km\u00b2) nella provincia di Liaoning e quella di Mudanfeng (195\u00a0km\u00b2) nella provincia di Heilongjiang; entrambe ospitano foreste primarie ben preservate di \"Pinus koraiensis\" e delle specie di latifoglie ad esso associate. Tra i mammiferi qui presenti vi sono lo zibellino, l'orso dal collare (\"Ursus thibetanus\") e la lontra (\"Lutra lutra\"). La riserva naturale nazionale di Laotudingzi (152\u00a0km\u00b2) ospita foreste primarie di tasso (\"Taxus cuspidata\"), una specie del sottobosco caratterizzata da un tronco breve e una corteccia finemente tassellata e profumata.\nIl geoparco nazionale del lago Jingbo (1200\u00a0km\u00b2), nella provincia di Heilongjiang, comprende foreste miste formate da alberi di conifere (\"Pinus densiflora\" e \"Larix\" spp.) e di latifoglie (\"Acer\" spp. e \"Quercus\" spp.). Nel Jingbo, lago vulcanico, vive un gran numero di pesci, ma l'avifauna della regione non sembra essere particolarmente ricca. Le basse colline circostanti sono disturbate dalle attivit\u00e0 umane, ma la loro copertura di arbusti fornisce un habitat favorevole alle tigri. Oltre a poche tigri, il geoparco ospita mammiferi come il leopardo, la lince euroasiatica (\"Lynx lynx\"), il mosco siberiano (\"Moschus moschiferus\"), il wapiti (\"Cervus canadensis\"), il sika (\"C. nippon\") e il goral dalla coda lunga (\"Naemorhedus caudatus\")."}
{"id": "6257649", "revid": "48344", "url": "https://it.wikipedia.org/wiki?curid=6257649", "title": "Distretto del cuoio", "text": ""}
{"id": "6257651", "revid": "628767", "url": "https://it.wikipedia.org/wiki?curid=6257651", "title": "Foreste montane decidue del Nihonkai", "text": "Le foreste montane decidue del Nihonkai sono un'ecoregione dell'ecozona paleartica, definita dal WWF (codice ecoregione: PA0428), che comprende la met\u00e0 occidentale dell'isola giapponese di Honshu.\nTerritorio.\nQuesta ecoregione \u00e8 situata lungo il versante di Honshu che si affaccia sul mar del Giappone (che in lingua giapponese si chiama, appunto, \"Nihonkai\"), e comprende inoltre la penisola di Oshima, situata nella parte meridionale dell'isola di Hokkaid\u014d. Il suo territorio \u00e8 costituito da colline e montagne ed \u00e8 caratterizzato da inverni lunghi e nevosi.\nFlora.\nUna foresta temperato-fredda di faggi e subalpina di abeti, con un fitto sottobosco di bamb\u00f9 nani, \u00e8 il tipo di vegetazione prevalente al di fuori della regione dei monti Chugoku. Tra le specie di alberi che crescono in questa zona subalpina vi sono abeti (\"Abies firma\", \"A. homolepis\", \"A. mariesii\" e \"A. veitchii\") e tsughe del Giappone (\"Tsuga diversifolia\" e \"T. sieboldii\"). Foreste di faggi del Giappone (\"Fagus crenata\" e \"F. japonica\") contornano le foreste sempreverdi nelle zone di bassa quota. A causa delle differenze climatiche, la vegetazione di questa ecoregione non \u00e8 cos\u00ec diversificata come quella che si incontra sul versante di Honshu rivolto al Pacifico.\nFauna.\nNon sono molti i mammiferi che si sono adattati alle rigide condizioni climatiche di questa ecoregione. I macachi giapponesi (\"Macaca fuscata\") che vivono qui, per esempio, costituiscono la popolazione di primati non umani pi\u00f9 settentrionale del mondo. Essi hanno sviluppato una pelliccia pi\u00f9 folta e dimensioni maggiori rispetto ai conspecifici che vivono pi\u00f9 a sud, in modo da fronteggiare meglio il freddo estremo e le forti nevicate. Le foreste miste della penisola di Shimokita, la punta settentrionale dell'isola di Honshu, sono la dimora dell'endemico capricorno del Giappone (\"Capricornis crispus\"), che abita nelle foreste decidue submontane. In passato questo mammifero simile alla capra ha rischiato di scomparire, ma in seguito all'estinzione del suo predatore principale, il lupo giapponese (\"Canis lupus hodophilax\"), e ai decenni di protezione garantitigli dal governo, il numero di esemplari \u00e8 aumentato notevolmente - al punto che la specie \u00e8 considerata come un animale nocivo nella parte centrale di Honshu. Un altro grande mammifero qui presente \u00e8 l'orso dal collare (\"Ursus thibetanus\"), minacciato dalla caccia e dalla distruzione dell'habitat. Delle 73 specie di uccelli censite in questa ecoregione, almeno tre godono di particolare importanza perch\u00e9 nidificano qui: l'aquila reale (\"Aquila chrysaetos\"), l'aquilastore montano (\"Nisaetus nipalensis\") e il picchio nero (\"Dryocopus martius\").\nConservazione.\nLe foreste decidue primarie di questa ecoregione sono quasi completamente scomparse dal Giappone e sono state rimpiazzate con piantagioni di conifere. A causa di questo cambiamento, varie specie animali, in particolare quelle di grandi mammiferi, rischiano l'estinzione locale. Altri principali fattori di minaccia sono la caccia e la crescente urbanizzazione."}
{"id": "6257657", "revid": "1305772", "url": "https://it.wikipedia.org/wiki?curid=6257657", "title": "Doran", "text": ""}
{"id": "6257658", "revid": "124123", "url": "https://it.wikipedia.org/wiki?curid=6257658", "title": "Eug\u00e8ne Lef\u00e9bure", "text": "Biografia.\nEug\u00e8ne Lef\u00e9bure studi\u00f2 presso il liceo imperiale di Sens dal 1855 al 1857.\nNello stesso periodo studi\u00f2 in questa scuola anche St\u00e9phane Mallarm\u00e9, ma sembra che i due ragazzi si conobbero solo nell'aprile 1862, quando Lef\u00e9bure era postino a Auxerre.\nDivenne poi uno dei migliori amici di Mallarm\u00e9 e fu nella villa che Lef\u00e9bure possedeva a Cannes che, nel marzo 1866, Mallarm\u00e9 prese coscienza del nulla.\nLa corrispondenza tra Mallarm\u00e9 e Lef\u00e9bure fu conservata dal figlio di Eug\u00e8ne Lef\u00e9bure, il dottor Lef\u00e9bure de Joigny.\nIn seguito, Eug\u00e8ne Lef\u00e9bure divenne egittologo, maestro di conferenze a Lione e poi a Parigi e professore all'\u00c9cole sup\u00e9rieure des Lettres di Algeri.\nAl seguito di una missione dell'Institut fran\u00e7ais d'arch\u00e9ologie orientale nella valle dei Re, lavor\u00f2 alla tomba di Ramses IV (KV2).\nInoltre, document\u00f2 la tomba di Seti I e disegn\u00f2 le piante delle tombe KV24, KV25, KV26, KV27, KV28, KV29, KV37, KV40 e KV59.\nFu direttore dell'Institut fran\u00e7ais d'arch\u00e9ologie orientale dal 1881 al 1183, succedendo a Gaston Maspero. Dopo di lui assunse l'incarico Eug\u00e8ne Gr\u00e9baut."}
{"id": "6257661", "revid": "628767", "url": "https://it.wikipedia.org/wiki?curid=6257661", "title": "Foreste sempreverdi della Corea del Sud", "text": "Le foreste sempreverdi della Corea del Sud sono un'ecoregione dell'ecozona paleartica, definita dal WWF (codice ecoregione: PA0439), situata all'estremit\u00e0 meridionale della penisola coreana.\nTerritorio.\nIl margine meridionale della penisola coreana, al di sotto dei 35\u00b0 30\u2019 di lattudine nord, e l'isola di Cheju, circa 60\u00a0km a sud di essa, ospitano foreste di latifoglie sempreverdi temperato-calde e subtropicali, la cui distribuzione appare determinata principalmente dall'intensit\u00e0 del freddo invernale e in misura minore dal calore durante la stagione di crescita estiva.\nLa penisola coreana fa parte della regione monsonica dell'Asia orientale, e come tale \u00e8 caratterizzata da abbondanti precipitazioni estive e da un clima caldo e umido. Le precipitazioni annue superano i 1000\u00a0mm sulla maggior parte della penisola, e due terzi delle precipitazioni cadono tra giugno e settembre. Durante l'inverno, le masse di aria provenienti dal continente asiatico portano con s\u00e9 temperature fredde e condizioni di generale aridit\u00e0. La costa meridionale e l'isola di Cheju presentano un clima pi\u00f9 caldo e pi\u00f9 mite delle altre parti della Corea del Sud. Le temperature medie a Cheju sono comprese tra i 2,5\u00a0\u00b0C in gennaio e i 25\u00a0\u00b0C in luglio, con una media annua di circa 14\u00a0\u00b0C. Lungo la costa meridionale talvolta pu\u00f2 cadere la neve, ma non si accumula mai a lungo sul terreno. La quantit\u00e0 delle precipitazioni tende a variare considerevolmente da un anno all'altro e le siccit\u00e0 non sono rare. Nonostante talvolta sulla penisola coreana si abbattano dei tifoni, essi non sono cos\u00ec frequenti come in Giappone, a Taiwan o lungo la costa orientale della Cina.\nFlora.\nLa costa meridionale e le isole sono regioni dove le piante tipiche della zona temperato-calda crescono in abbondanza. Nelle vallate dove formazioni di graniti e gneiss si trovano esposte, vi sono foreste di \"Carpinus laxiflora\". Tra le specie di albero caratteristiche della regione c'\u00e8 la lauracea \"Machilus thunbergii\", i cui esemplari di maggiori dimensioni, esposti al salmastro delle brezze marine, possono assumere un aspetto contorto e nodoso. Sono presenti anche specie della famiglia delle Fagacee, come \"Quercus myrsinifolia\", \"Q. acuta\" e \"Castanopsis cuspidata\", nonch\u00e9 della famiglia delle Teacee, come \"Camellia japonica\". Altri alberi e arbusti localmente abbondanti o significativi dal punto di vista ecologico sono \"Elaeocarpus\" spp., \"Neolitsea\" spp., \"Daphniphyllum macropodum\", \"Ilex integra\", \"Hedera\" spp., \"Eurya japonica\", \"Pittosporum tobira\", \"Viburnum odoratissimum\" e \"Cinnamomum camphora\". Dal punto di vista floristico, queste foreste mostrano una netta somiglianza con le foreste sempreverdi di latifoglie che in passato si estendevano come una larga fascia attraverso l'Asia, dal Giappone e da Taiwan fino all'Himalaya orientale e all'Indocina settentrionale. Undici di questi quattordici generi sono presenti anche nelle foreste subtropicali delle colline pedemontane dell'Himalaya, in Nepal; altri due si spingono ad ovest almeno fino alla provincia dello Yunnan, in Cina.\nA Cheju vivono particolari specie di felci (\"Asplenium nidus\") e di cipolla (\"Crinum asiaticum\"). \"Fatsia japonica\" \u00e8 un arbusto rampicante con larghe foglie palmate che vive sulle isole lungo la costa meridionale.\nLa superficie di queste foreste si \u00e8 notevolmente ridotta a causa dell'attivit\u00e0 umana. Non \u00e8 certo se in passato si spingessero pi\u00f9 a nord lungo la penisola coreana, in quanto questa regione di pianura \u00e8 stata a lungo convertita all'agricoltura. Tuttavia, un paragone con foreste simili presenti in Giappone suggerisce che un tempo la loro estensione si spingesse pi\u00f9 a nord del presente.\nFauna.\nDelle 379 specie di uccelli censite in Corea del Sud, 111 sono visitatrici invernali e 90 sono considerate migratori di passaggio che visitano il paese durante l'inverno e la primavera. La maggior parte di esse visitano la regione meridionale, dove le condizioni sono pi\u00f9 ospitali durante la stagione fredda. Tra gli uccelli rari presenti nella regione vi sono il raro picchio panciabianca (\"Dryocopus javensis\"), la pitta fatata (\"Pitta nympha\") e il fagiano comune (\"Phasianus colchicus torquatus\").\nSull'isola di Cheju sono state censite diciassette specie di mammiferi terrestri. Oggi, i cinghiali, i sika e i gatti leopardo che un tempo erano presenti sull'isola sono scomparsi. Oggi Cheju ospita ancora caprioli, donnole e vari roditori che vivono accanto all'uomo o ne tollerano la presenza, come criceti, topi selvatici e ratti neri, e due specie di pipistrello. Sull'isola sono state inoltre censite 207 forme di uccelli (tra specie e sottospecie) e otto specie di anfibi e rettili. L'isola di Ulleungdo, situata circa 135\u00a0km a est della penisola coreana, \u00e8 priva di mammiferi endemici. I mammiferi dell'isola sono limitati a sei specie (due pipistrelli, un toporagno e tre ratti domestici) presenti anche sulla terraferma. Sull'isola non vi sono inoltre anfibi o rettili autoctoni, ma solamente rane e serpenti che sono stati introdotti. A Ulleungdo \u00e8 stata registrata la presenza di 54 specie di uccelli.\nLa casarca crestata (\"Tadorna cristata\") un tempo era presente lungo la costa meridionale della Corea. Oggi, solamente tre esemplari impagliati testimoniano l'esistenza di questo uccello in Corea. In Corea l'ultimo esemplare di questa specie venne avvistato nel dicembre del 1916, quando una femmina venne abbattuta lungo il corso inferiore del Naktonggang, nei pressi di Pusan. Questa sottospecie viene ancora classificata come specie \u00abin pericolo critico\u00bb (\"Critically Endangered\") dalla IUCN, ma \u00e8 probabilmente estinta. Secondo gli studiosi del Centro di Monitoraggio della Conservazione dell'Ambiente del Programma delle Nazioni Unite per l'ambiente, gli avvistamenti pi\u00f9 recenti di individui appartenenti a questa specie furono quelli di almeno tre esemplari su alcune isole a sud-ovest di Vladivostok (Russia) nel maggio e nel giugno 1964, di sei esemplari sulla costa nord-orientale della Corea del Nord nel marzo 1971 e di due esemplari in Russia orientale nel marzo 1985. Nella penisola coreana sono presenti due specie di gru minacciate di estinzione. La gru della Manciuria (\"Grus japonensis\"), estremamente rara, trascorre l'inverno lungo i fiumi e nelle paludi, sia costiere che interne, e nidifica nelle paludi di acqua dolce maggiormente ricche di acqua. Sverna qui anche la gru nucabianca (\"G. vipio\").\nConservazione.\nI terreni agricoli hanno rimpiazzato le foreste su gran parte di questa regione, contribuendo al declino della sua biodiversit\u00e0. Le foreste sempreverdi rimaste si trovano prevalentemente in zone montuose e collinari. Inoltre, le aree meglio conservate si incontrano all'interno di aree protette (chiamate Monumenti Naturali in Corea) come i parchi di Ulsan, Hampyeong e Naejang-san."}
{"id": "6257664", "revid": "88740", "url": "https://it.wikipedia.org/wiki?curid=6257664", "title": "Foreste decidue della Corea centrale", "text": "Le foreste decidue della Corea centrale sono un'ecoregione dell'ecozona paleartica, definita dal WWF (codice ecoregione: PA0413), che comprende, come indica il nome, la parte centrale della penisola coreana.\nTerritorio.\nQuesta ecoregione comprende la maggior parte della penisola coreana, fatta eccezione per la cimosa costiera meridionale e la regione montuosa del nord. La Corea \u00e8 una penisola montuosa che si protende verso sud/sud-est dalla parte nord-orientale della Cina. Le sue montagne non sono particolarmente alte, di rado superano i 1200 m, ma sono presenti su quasi tutto il territorio e, di conseguenza, il paesaggio \u00e8 impervio e accidentato. La penisola coreana fa parte della regione monsonica dell'Asia orientale, e come tale \u00e8 caratterizzata da abbondanti precipitazioni estive e da un clima caldo e umido. Le precipitazioni annue superano i 1000\u00a0mm sulla maggior parte della penisola, e due terzi delle precipitazioni cadono tra giugno e settembre. Durante l'inverno, le masse di aria provenienti dal continente asiatico portano con s\u00e9 temperature fredde e condizioni di generale aridit\u00e0, nonostante non siano del tutto sconosciute le nevicate. Primavera e autunno sono miti e di breve durata. Le temperature medie delle pianure costiere occidentali sono comprese tra i 22,5 e i 25\u00a0\u00b0C in luglio e tra i -5 e i - 2,5\u00a0\u00b0C in gennaio. La quantit\u00e0 delle precipitazioni tende a variare considerevolmente da un anno all'altro e le siccit\u00e0 non sono rare. Nonostante talvolta sulla penisola coreana si abbattano dei tifoni, essi non sono cos\u00ec frequenti come in Giappone, a Taiwan o lungo la costa orientale della Cina.\nFlora.\nLa vegetazione tipica di questa grande penisola situata a medie latitudini \u00e8 costituita da una foresta mista la cui composizione varia da sud a nord. Come nelle foreste miste delle regioni nord-orientali del Nordamerica, le conifere sono presenti in localit\u00e0 particolarmente fredde o che hanno subito recenti azioni di disturbo da parte dell'uomo. La regione meridionale, temperato-calda, di questa ecoregione comprende due specie di carpino (\"Carpinus tschonoskii\" e \"C. laxiflora\"). Altre specie caratteristiche della parte meridionale sono i pini (\"Pinus thunbergii\"), gli aceri (\"Acer formosum\", \"A. palmatum\"), le querce (\"Quercus acutissima\") e lo storace (\"Styrax\" spp.). Anche il bamb\u00f9 \"Phyllostachys\" spp. \u00e8 caratteristico di questa fascia temperato-calda, ma \u00e8 presente soprattutto in aree che sono state alterate dalla deforestazione o dalle attivit\u00e0 agricole. La regione settentrionale, temperato-fredda, ospita foreste di querce (\"Quercus mongolica\", \"Q. serrata\") e di abeti (\"Abies holophylla\"). Altri alberi decidui tipici di questa zona sono \"Acer pictum\", \"Betula\" spp., \"Carpinus\" spp., \"Celtis bungeana\", \"Fraxinus chinensis\", \"Juglans mandshurica\", \"Maackia amurensis\", \"Platycarya strobilacea\", \"Prunus padus\", \"Pyrus ussuriensis\", \"Salix\" spp. e \"Ulmus\" spp.\nLe regioni montuose centrali e meridionali dell'ecoregione ospitano alcune specie di alberi endemici come le conifere \"Thuja koraiensis\" e \"Abies koreana\". Il ginseng coreano (\"Panax ginseng\") in passato era comune nel sottobosco delle foreste di conifere di tutta la parte settentrionale della penisola coreana e della Manciuria, e forse anche delle regioni collinari di questa ecoregione. Negli ultimi decenni, tuttavia, questa pianta \u00e8 notevolmente diminuita di numero a causa dell'industria del legname, degli incendi e della raccolta delle sue radici a scopo medicinale. Oggi \"P. ginseng\" \u00e8 probabilmente scomparso sia nella Manciuria cinese che nella penisola coreana, ma sopravvive ancora nel sottobosco delle foreste del Territorio del Litorale nell'Estremo Oriente Russo.\nFauna.\nLa fauna delle regioni di pianura della penisola coreana presenta elementi in comune con quelle della Manciuria meridionale, della Cina centrale e del Giappone.\nLa casarca crestata (\"Tadorna cristata\"), ormai estinta, era presente in passato lungo la costa coreana. Nella penisola coreana sono presenti due specie di gru minacciate di estinzione. La gru della Manciuria (\"Grus japonensis\"), estremamente rara, trascorre l'inverno lungo i fiumi e nelle paludi, sia costiere che interne, e nidifica nelle paludi di acqua dolce maggiormente ricche di acqua. Sverna qui anche la gru nucabianca (\"G. vipio\"). Entrambe queste specie (pi\u00f9 di 600 esemplari) nidificano ora nella zona demilitarizzata (DMZ) che separa la Corea del Nord dalla Corea del Sud. La DMZ costituisce un importantissimo punto di sosta durante la migrazione annuale di questi uccelli che giungono qui dai terreni di nidificazione in Cina nord-orientale e Russia sud-orientale. Una particolare sottospecie di picchio panciabianca (\"Dryocopus javensis richardsi\") \u00e8 originaria della Corea ed \u00e8 stata designata come \u00abMonumento Naturale n\u00b0 197\u00bb. Dal momento che questa sottospecie preferisce nidificare nelle cavit\u00e0 dei vecchi alberi situati nel fitto delle foreste, \u00e8 divenuta estremamente rara, man mano che le foreste priumarie in cui vive sono andate riducendosi. Altri uccelli dell'ecoregione sono la pitta fatata (\"Pitta nympha\") e una particolare sottospecie di fagiano comune (\"Phasianus colchicus torquatus\"). Nella Corea del Sud, che comprende, oltre a questa, anche l'ecoregione delle foreste sempreverdi della Corea del Sud, sono state censite 379 specie di uccelli, di cui 114 che si riproducono qui. Gli altri sono specie erratiche, migratrici o visitatrici invernali.\nTra i mammiferi figurano l'orso dal collare, il wapiti, l'arvicola mandarina e altre specie paleartiche. I grandi mammiferi predatori come i lupi sono notevolmente ridotti di numero nel corso dei millenni a causa della caccia e dell'agricoltura intensiva. Predatori pi\u00f9 piccoli come tassi, martore e donnole sopravvivono ancora nelle pi\u00f9 remote aree forestali sulle colline.\nConservazione.\nLa maggior parte delle foreste di pianura della parte centrale della penisola coreana sono state convertite all'agricoltura. La caccia ha portato al declino dei lupi e delle casarche crestate, mentre la distruzione dell'habitat \u00e8 la principale causa della diminuzione delle popolazioni di picchio panciabianca."}
{"id": "6257666", "revid": "1494169", "url": "https://it.wikipedia.org/wiki?curid=6257666", "title": "Battaglia di Sasowy R\u00f3g", "text": ""}
{"id": "6257667", "revid": "1543377", "url": "https://it.wikipedia.org/wiki?curid=6257667", "title": "Jeremy Scahill", "text": "Giornalista investigativo, \u00e8 noto per la sua pubblicazione \"Blackwater: The Rise of the World's Most Powerful Mercenary Army\" (Nation Books, 2007) sulla compagnia militare privata Academi, che gli ha valso il premio giornalistico \"George Polk Awards\" nel 2008.\nDal suo libro \"Dirty Wars: The World Is a Battlefield\" (Nation Books, 2013) \u00e8 stato tratto il documentario Dirty Wars, co-scritto e prodotto dallo stesso Scahill che funge anche da voce narrante. Il documentario \u00e8 stato presentato al Sundance Film Festival del 2013. A febbraio 2014 ha fondato insieme a Glenn Greenwald e Laura Poitras il giornale online \"The Intercept\". Vive a Brooklyn.\nBiografia.\nScahill \u00e8 nato a Chicago, in Illinois, ed \u00e8 cresciuto a Wauwatosa, nella contea di Milwaukee in Wisconsin. I genitori Lisa e Michael Scahill sono entrambi infermieri e attivisti. Dopo il diploma alla \"Wauwatosa East High School\", Scahill si \u00e8 iscritto all'Universit\u00e0 del Wisconsin decidendo poi di lasciare gli studi per cominciare a lavorare in una serie di ricoveri per senzatetto sulla East Coast. Ha cominciato la sua carriera come stagista non retribuito presso la testata giornalistica non-profit \"Democracy Now!\" del network di \"Pacifica Radio\". Nel 2000 Scahill ha prodotto la serie TV di Michael Moore \"The Awful Truth\" per la rete televisiva statunitense \"Bravo\"\nDemocracy Now!\nScahill ha lavorato come corrispondente e senior producer per \"Democracy Now!\", e continua a realizzare contributi per la testata. Nel 1998, con il suo collega di \"Democracy Now!\" Amy Goodman, ha ricevuto il \"George Polk Award\" per il radio documentario \"Drilling and Killing: Chevron and Nigeria's Oil Dictatorship\", sul ruolo della Chevron Corporation nell'uccisione di due attivisti ambientali nigeriani.\nSempre nel 1998 Scahill ha prodotto un servizio sull'impatto delle sanzioni economiche sull'Iraq e sui bombardamenti nella Zona d'interdizione al volo nell'Iraq settentrionale e meridionale.\nFirst Look Media e \"The Intercept\".\nA ottobre 2013, insieme a Glenn Greenwald e Laura Poitras, Scahill ha fondato l'organizzazione \"First Look Media\", testata online di giornalismo investigativo finanziata dal fondatore di eBay Pierre Omidyar. La sua prima pubblicazione online \u00e8 \"The Intercept\", partito il 10 febbraio 2014 e del quale Scahill \u00e8 l'editore, insieme a Laura Poitras e Glenn Greenwald.\nLavori principali.\nCorrispondente.\nGuerra del Kosovo.\nNel 1999 Scahill si \u00e8 occupato della Guerra del Kosovo come inviato a Belgrado a nello stesso Kosovo. In un articolo sull\"'International Socialist Review\" Scahill ha accusato l'amministrazione provvisoria dell'ONU in Kosovo di complicit\u00e0 con le atrocit\u00e0 commesse da Albanesi nei confronti di Serbi. Dopo la morte di Slobodan Milo\u0161evi\u0107 nel 2006, Scahill ha accusato il Tribunale penale internazionale per l'ex-Jugoslavia (ICTY) di mettere in pratica la giustizia dei vincitori, non essendo al livello di una vera corte di giustizia internazionale.\nGuerra al terrorismo.\nTra il 2001 e il 2003 Scahill ha realizzato diversi servizi da Baghdad per \"Democracy Now!\", spesso in collaborazione con Amy Goodman, e per altre testate giornalistiche. Scahill ha poi realizzato servizi dall'Afghanistan, Iraq, Somalia, Yemen ed ex-Yugoslavia. A luglio 2011 Scahill ha rivelato la presenza di un centro antiterrorismo della CIA nell'aeroporto di Mogadiscio, Somalia, nonch\u00e9 di una prigione segreta negli scantinati della sede della \"Somali Police Force\", sovvenzionata da fondi USA e in cui \u2014 secondo un ufficiale statunitense \u2014 i prigionieri vengono interrogati da agenti USA.\nDopo che la \"Kill List\" del Presidente Obama \u00e8 divenuta di dominio pubblico, Scahill \u00e8 stato spesso citato come esperto di \"uccisioni extragiudiziali\".\nNel 2013, Scahill si \u00e8 occupato del caso del giornalista yemenita incarcerato \"Abdulelah Haider Shaye\". In un suo articolo, Scahill riporta che Barack Obama avrebbe appoggiato il governo dello Yemen per tenere Shaye in prigione, dopo che quest'ultimo ha descritto la presenza di missili Tomahawk sul sito del bombardamento di Al-Majalah.\nLibri.\nBlackwater.\nIl primo libro di Scahill \u00e8 il bestseller del \"The New York Times\" Il libro si occupa del ruolo della Compagnia militare privata Blackwater (attualmente Academi) in Iraq.\nScahill ha continuato a occuparsi della Blackwater, segnalandone presenza e attivit\u00e0 a New Orleans dopo l'Uragano Katrina. I suoi servizi hanno dato luogo a un'inchiesta da parte del Congresso e a un'indagine interna al Dipartimento di Sicurezza Nazionale.\n\"Dirty Wars\".\nIl secondo libro di Scahill \u00e8 La premessa del libro \u00e8 la continuazione da parte dell'amministrazione Obama della dottrina di Bush secondo la quale il mondo \u00e8 un campo di battaglia e della politica di operazioni segrete e uccisioni mirate di sospetti terroristi. Dal libro \u00e8 stato tratto il documentario Dirty Wars, scritto da Scahill e David Riker e diretto da Richard Rowley. Scahill \u00e8 anche il produttore del film, cui presta la sua voce narrante. \"Dirty Wars\" \u00e8 uscito al Sundance Film Festival il 18 gennaio 2013.\n\"The Assassination Complex\".\nIl terzo libro di Scahill \u00e8 In questo libro, Scahill e i suoi colleghi di \"The Intercept\" indagano sull'utilizzo da parte del governo americano dei droni nella guerra al terrorismo e in particolare su casi di uccisioni extragiudiziali.\nPremi e riconoscimenti.\nScahill ha ricevuto numerosi premi per i suoi lavori, tra i quali:"}
{"id": "6257670", "revid": "933835", "url": "https://it.wikipedia.org/wiki?curid=6257670", "title": "Attalidi", "text": ""}
{"id": "6257671", "revid": "287204", "url": "https://it.wikipedia.org/wiki?curid=6257671", "title": "Battaglia di Sasowy Rog", "text": ""}
{"id": "6257672", "revid": "1318658", "url": "https://it.wikipedia.org/wiki?curid=6257672", "title": "Foreste miste dei monti Changbai", "text": "Le foreste miste dei monti Changbai sono un'ecoregione dell'ecozona paleartica, definita dal WWF (codice ecoregione: PA0414), situata in Asia orientale, al confine tra Cina e Corea del Nord.\nTerritorio.\nQuesta catena di basse colline e montagne alla base della penisola coreana ospita uno degli ecosistemi forestali pi\u00f9 diversificati dell'Asia nord-orientale. Vi si trovano due ecoregioni. Le foreste miste della Manciuria occupano le aree collinari pi\u00f9 basse che si estendono tra la parte settentrionale della penisola coreana, attraverso la Cina, fino al bacino del fiume Amur nell'Estremo Oriente Russo. Le foreste miste dei monti Changbai comprendono le regioni montuose pi\u00f9 elevate della catena, dove le foreste sono dominate dalle conifere e il paesaggio comprende prati alpini e pendici rocciose. Il Baiyun (\u00abNuvola Bianca\u00bb), la cima pi\u00f9 alta della Cina nord-orientale, \u00e8 un vulcano dormiente che raggiunge un'altezza di 2691 m. A causa della vasta estensione altitudinale, questa ecoregione comprende zone bioclimatiche ben definite, che vanno dalla vegetazione temperata delle vallate alla tundra alpina che si sviluppa sulle pendici superiori.\nI monti Changbai sono costituiti da una catena di colline di altitudine medio-bassa, disposta con andamento da sud-ovest a nord-est, e comprendono un altopiano vulcanico situato ad un'altitudine superiore ai 2600 m. Queste alture sono la sorgente di alcuni tra i pi\u00f9 grandi fiumi della regione e ospitano una flora alpina caratteristica.\nIl clima sui monti Changbai \u00e8 determinato dalle influenze continentali dell'Asia interna, prevalenti durante l'inverno, e da quelle monsoniche che giungono dal Pacifico occidentale, che apportano precipitazioni sull'area durante l'estate. Gli inverni sono lunghi, freddi e relativamente secchi, con temperature medie di gennaio comprese tra i -10 e i -20\u00a0\u00b0C, a seconda dell'altitudine. Su tutta la regione cadono in media tra i 500 e i 1000\u00a0mm di pioggia all'anno ad altitudini medio-inferiori, ma questi valori possono raggiungere i 1400\u00a0mm nei pressi della sommit\u00e0. La maggior parte delle piogge cade in estate e autunno.\nFlora.\nLe foreste che crescono sui monti Changbai sono tra le pi\u00f9 ricche della Cina nord-orientale. Nelle zone poco elevate, al di sotto dei 1100 m, crescono boschetti misti di conifere e latifoglie decidue. Tra le conifere vi sono il pino coreano (\"Pinus koraiensis\"), l'abete di Manciuria (\"Abies holophylla\"), il pino rosso del Giappone (\"Pinus densiflora\") e il tasso del Giappone (\"Taxus cuspidata\"); tra le latifoglie la quercia della Mongolia (\"Quercus mongolica\"), il tiglio dell'Amur (\"Tilia amurensis\"), il frassino (\"Fraxinus mandshurica\") e la betulla nana (\"Betula ermanii\"). In queste foreste crescono anche piante con affinit\u00e0 subtropicali, tra cui varie viti rampicanti, l'albero del kiwi (\"Actinidia\" spp.) e l'\"Aristolochia manshuriensis\". Queste foreste di bassa quota sono simili a quelle di transizione che caratterizzano la circostante ecoregione delle foreste miste della Manciuria. Nel sottobosco crescono vegetali importanti dal punto di vista economico, in alcuni casi addirittura quasi scomparsi a causa della raccolta indiscriminata, come il ginseng (\"Panax ginseng\"), lo zenzero selvatico della Manciuria (\"Asarum heterotropoides\") e la \"Gastrodia\" spp., utilizzata come analgesico. Agli inizi del XX secolo, \"Panax ginseng\" cresceva nella Cina nord-orientale e nelle aree settentrionali della penisola coreana. Non era raro nel sottobosco delle foreste di conifere dell'ecoregione delle foreste miste dei monti Changbai. Suo habitat principale erano le foreste miste di conifere (\"Pinus koraiensis\", \"Abies holophylla\") e latifoglie decidue (\"Quercus mongolica\", \"Tilia mandshurica\"). Negli ultimi decenni, tuttavia, questa pianta \u00e8 notevolmente diminuita di numero a causa dell'industria del legname, degli incendi e della raccolta delle sue radici a scopo medicinale. Oggi \"P. ginseng\" \u00e8 quasi completamente scomparso dalla Manciuria cinese e dalla penisola coreana, ma sopravvive ancora nella riserva dei Changbai e nelle foreste del Territorio del Litorale nell'Estremo Oriente Russo. Sono necessarie misure urgenti per ripristinare questa specie importante dal punto di vista economico e preservare il suo potenziale genetico.\nLa zona delle foreste di \u00abconifere scure\u00bb, compresa tra i 1100 e i 1900 m, comprende una ricca variet\u00e0 di piante originarie della Siberia, dell'Europa occidentale, del Giappone e della penisola coreana. Le foreste qui sono ammantate di muschi e ospitano un sottobosco di erbe e felci. Tra i 1100 e i 1500 m, la foresta \u00e8 costituita da pecci (\"Picea jezoensis\", \"P. obovata\"), abeti (\"Abies nephrolepis\") e larici (\"Larix gmelinii\"). Tra i 1500 e i 1900 m, la variet\u00e0 di alberi diminuisce e rimangono solamente boschetti di \"Picea jezoensis\" e \"Abies nephrolepis\" con un sottobosco molto pi\u00f9 scarso e un pi\u00f9 spesso strato di muschi. Tra gli alberi di minori dimensioni che crescono sotto la volta della foresta di conifere scure vi sono l'acero (\"Acer caudatum\"), la betulla (\"Betula costata\"), il sorbo degli uccellatori (\"Sorbus aucuparia\") e il pioppo (\"Populus suaveolens\").\nLa fascia alpina ospita una gran variet\u00e0 di piante erbacee. Sui siti esposti si sviluppano prati, ma in posizioni favorevoli, dove uno strato di neve protegge i germogli esposti durante l'inverno, arbusti legnosi come il salice (\"Salix\" spp.), \"Vaccinium\" spp., \"Rhododendron\" spp. e la betulla delle rocce nana (\"Betula ermanii\") formano una bassa copertura. Le piante alpine della sommit\u00e0 dell'altopiano del monte Baiyun sono caratteristiche e comprendono molte specie endemiche, in quanto i monti Changbai sono l'unica catena montuosa elevata di questa regione dell'Asia.\nFauna.\nLa riserva naturale dei monti Changbai (1900\u00a0km\u00b2), al confine tra la provincia di Jilin e la Corea del Nord, \u00e8 molto importante per la conservazione di questa ecoregione di montagna. Venne istituita nel 1961 ed entr\u00f2 a far parte del Programma sull'uomo e la biosfera dell'UNESCO nel 1979. Alcune delle ultime foreste miste rimaste dei Changbai Shan sono di importanza fondamentale, perch\u00e9 sono tuttora quasi incontaminate. La riserva naturale comprende il monte Baiyun, la vetta pi\u00f9 alta della Cina nord-orientale, e il lago vulcanico pi\u00f9 profondo della Cina (373 m). Sui Changbai Shan sono state censite pi\u00f9 di 50 specie di mammiferi e 300 di uccelli. Tra i mammiferi vi sono la tigre siberiana (\"Panthera tigris altaica\"), il leopardo dell'Amur (\"Panthera pardus japonensis\"), la lince euroasiatica (\"Lynx lynx\"), l'orso bruno (\"Ursus arctos\"), il sika (\"Cervus nippon\"), il wapiti (\"C. canadensis\"), il goral dalla coda lunga (\"Naemorhedus caudatus\"), il cinghiale (\"Sus scrofa\"), la lontra (\"Lutra lutra\") e lo zibellino (\"Martes zibellina\").\nTra gli uccelli figurano specie rare come il fagiano di monte (\"Lyrurus tetrix\"), il francolino di monte (\"Tetrastes bonasia\"), la cicogna nera (\"Ciconia nigra\"), la cicogna orientale (\"C. boyciana\"), l'anatra mandarina (\"Aix galericulata\") e lo smergo squamato (\"Mergus squamatus\").\nConservazione.\nL'industria del legname e la caccia sono i due principali fattori che minacciano la biodiversit\u00e0 di questa ecoregione. Una possibile minaccia \u00e8 inoltre costituita dallo sviluppo dell'industria turistica sui monti Changbai."}
{"id": "6257678", "revid": "1456683", "url": "https://it.wikipedia.org/wiki?curid=6257678", "title": "Honj\u014d Shigenaga", "text": "Vita.\nShigenaga combatt\u00e9 nella quarta battaglia di Kawanakajima come comandante della retroguadia sinistra, in qualit\u00e0 di servitore di Uesugi Kenshin.\nComunque, nel 1568-1569, dopo la campagna di Kawanakajima si ribell\u00f2 brevemente contro Kenshin e si alle\u00f2 con Takeda Shingen, la nemesi di Kenshin, poich\u00e9 Shigenaga era profondamente insoddisfatto delle ricompense per le sue azioni. Prima uccise Nagao Fujikage, vassallo Uesugi, e cattur\u00f2 il suo castello. Questo tradimento costrinse Kenshin ad assediare il castello di Murakami tenuto da Shigenaga. L'assedio si rivel\u00f2 estremamente costoso per Kenshin, per via della perdita di Irobe Katsunaga, uno dei suoi generali, ucciso in battaglia, e perch\u00e9 il castello era impervio da conquistare. Nonostante la ribellione contro Kenshin, che dur\u00f2 un anno, Takeda Shingen non lo aiut\u00f2, e Shigenaga fu costretto ad arrendersi a Kenshin con la mediazione del clan Ashina. Dopo l'assedio fu perdonato da Kenshin.\nDopo la morte di Kenshin nel 1578 Shigenaga support\u00f2 Uesugi Kagekatsu come successore nella disputa di successione al clan. Nel 1588 Shigenaga entr\u00f2 nuovamente in conflitto con il clan Mogami e il clan Date dove sconfisse un esercito Mogami nella battaglia di J\u016bgorigahara (). Quando Mogami Yoshiaki espanse i suoi territori nella regione dello Sh\u014dnai (provincia di Dewa) minacciando Yoshiuji Daihoji, questi chiese l'aiuto di Shigenaga. Assieme riconquistarono i territori nello Sh\u014dnai per il clan Uesugi. Nel 1598 Uesugi Kagekatsu fu trasferito al castello di Aizuwakamatsu (Prefettura di Fukushima) dallo shogunato Toyotomi, mentre Shigenaga fu trasferito nella regione di Aizu.\nPi\u00f9 tardi, durante il conflitto tra i lealisti Toyotomi e Tokugawa Ieyasu, Shigenaga combatt\u00e9 una serie di battaglie contro Date Masamune e Mogami Yoshiaki nell'assedio di Hased\u014d e battaglia di Matsukawa. Le forze Date attaccarono pi\u00f9 volte e si difesero da un attacco a sorpresa alle spalle del loro esercito durante il loro tentativo di conquistare il castello di Fukushima. Il 28 maggio 1601 Shigenaga resistette ad un attacco dei guerrieri di Date Masamune, tra cui Katakura Kagetsuna, Oniniwa Tsunamoto e Yashiro Kageyori. Le sue forze uccisero diversi famosi soldati di Kagetsuna, costringendo Date Masamune a sospendere gli attacchi e ripiegare mentre Shigenega difese con successo il castello di Fukushima dai tentativi d'invasione della coalizione orientale.\nHonj\u014d Masamune.\nHonj\u014d Shigenaga \u00e8 particolarmente noto per essere il possessore della famosa spada Honjo Masamune, una katana reppresentativa dello Shogunato durante la maggior parte dell'era Tokugawa. Shigenaga fu attaccato da Umanosuke che gi\u00e0 possedeva un certo numero di teste quali trofei. Shigenaga fu attaccato con la Honj\u014d Masamune che gli spacc\u00f2 l'elmo in due, me egli sopravvisse, vinse e prese la spada come premio. La spada fu tenuta da Shigenaga finch\u00e9 non la mand\u00f2 al castello di Fushimi tra il 1592 ed il 1595. A corto di fondi fu costretto a vendere la spada a Toyotomi Hidetsugu, nipote e servitore di Toyotomi Hideyoshi. Fu comprata per 13 Mai, 13 O-Ban che erano 13 larghe monete d'oro."}
{"id": "6257685", "revid": "628767", "url": "https://it.wikipedia.org/wiki?curid=6257685", "title": "Foreste sempreverdi della pianura del Chang Jiang", "text": "Le foreste sempreverdi della pianura del Chang Jiang sono un'ecoregione dell'ecozona paleartica, definita dal WWF (codice ecoregione: PA0415), che si estende nelle regioni meridionali della Cina.\nTerritorio.\nQuesta ecoregione \u00e8 delimitata a sud e ad ovest dalle colline che cingono la pianura del corso inferiore del Chang Jiang (o Fiume Azzurro), e a nord da un basso spartiacque che segna il confine della pianura dello Huang He (o Fiume Giallo).\nMolte aree hanno perso la loro copertura originaria di foreste subtropicali da migliaia di anni. Attualmente, le zone pi\u00f9 importanti dal punto di vista della conservazione sono le zone umide e gli habitat acquatici. In vasti laghi poco profondi come il Poyang e il Dongting vivono molte forme rare ed endemiche di vertebrati acquatici e un gran numero di uccelli acquatici, alcuni dei quali a grave rischio di estinzione.\nL'idrologia del lago Poyang \u00e8 caratteristica. Le sue dimensioni sono mutevoli e il livello delle sue acque varia di ben 11 m tra la stagione umida e quella secca, in quanto d'estate, durante la stagione umida, si riempie delle acque trasportate del Chiang Jiang, che poi, durante l'inverno, rifluiscono pian piano nel fiume. Tuttavia questa particolarit\u00e0 idrologica rischia di essere compromessa dopo la costruzione della diga delle Tre Gole.\nAnche le dimensioni e la profondit\u00e0 del lago Dongting variano a seconda della stagione. In estate la sua superficie passa da 3700 a pi\u00f9 di 13.000\u00a0km\u00b2 e la sua profondit\u00e0 cresce di oltre 10 m. Quest'area, circondata da alcune delle risaie pi\u00f9 produttive della Cina, \u00e8 stata pesantemente modificata dall'uomo fin dalle epoche preistoriche.\nFlora.\nSu pianure alluvionali e basse colline un tempo crescevano estese foreste di fagacee sempreverdi (\"Cyclobalanopsis\" spp., \"Castanopsis\" spp.), associate a lauracee (\"Phoebe\" spp., \"Cinnamomum\" spp., \"Persea\" spp.), e ad altri taxa propri delle foreste tropicali. Paludi di canne circondavano i bacini lacustri stagionalmente inondati. Oggi alcune zone mantengono ancora inalterato l'aspetto originario, ma la maggior parte del territorio \u00e8 stato convertito in risaie.\nNelle zone collinari come i Dabie Shan un tempo crescevano foreste miste di conifere (\"Pinus massoniana\", \"Cunninghamia lanceolata\") e latifoglie decidue come betulle (\"Betula\" spp.) e aceri (\"Acer\" spp.). Oggi la maggior parte di queste aree \u00e8 ricoperta da boscaglia.\nFauna.\nTra i mammiferi meglio adattati alle variazioni stagionali di piena e riflusso del Chiang Jiang vi \u00e8 il cervo di palude (\"Hydropotes inermis\"), che si sposta nuotando verso le aree pi\u00f9 elevate prima dell'inizio della stagione delle piogge. Anche la lontra (\"Lutra lutra\") abita i corsi d'acqua.\nTra gli uccelli pi\u00f9 rari di questa ecoregione figura la gru siberiana (\"Grus leucogeranus\"), della quale 3000 esemplari svernano nel lago Poyang, il lago pi\u00f9 grande della Cina. Tale numero \u00e8 pari grosso modo al 98% dell'intera popolazione mondiale. Altri uccelli acquatici rari e minacciati di estinzione che visitano il lago Poyang sono la cicogna orientale (\"Ciconia boyciana\"), l'oca cigno (\"Anser cygnoides\") e la gru nucabianca (\"Grus vipio\"). Oltre a questi, anche numerose congregazioni di altri uccelli acquatici migratori utilizzano il lago Poyang come sito di svernamento.\nAltre rare creature acquatiche qui presenti sono il lipote (\"Lipotes vexillifer\"), presente nelle vicinanze del lago Poyang e forse gi\u00e0 estinto, pesci come lo storione cinese (\"Acipenser sinensis\") e il pesce spatola cinese (\"Psephurus gladius\"), l'alligatore cinese (\"Alligator sinensis\") e la salamandra gigante (\"Andrias davidianus\").\nConservazione.\nLe foreste sono state pressoch\u00e9 distrutte quasi completamente e rimpiazzate da risaie, piantagioni di conifere e vegetazione arbustiva. Gli ambienti acquatici sono stati convertiti in risaie e impianti di itticoltura. Alcune misure di conservazione sono state messe in atto presso il Poyang e alcuni altri grandi e poco profondi laghi d'acqua dolce, ma la loro applicazione \u00e8 difficile. La diga delle Tre Gole \u00e8 il pi\u00f9 grande progetto di imbrigliamento delle acque mai messo in opera. Ha permesso di ridurre i danni provocati dalle inondazioni a valle e di generare energia idroelettrica, ma ha anche alterato irreparabilmente i cicli idrologici fondamentali per l'ecologia di laghi come il Poyang e il Dongting."}
{"id": "6257717", "revid": "1543377", "url": "https://it.wikipedia.org/wiki?curid=6257717", "title": "Marie Menken", "text": "Era nota per il suo caratteristico cinema che includeva tecniche di collage.\nDi Marie Menken, assieme al marito Willard Maas, con cui si spos\u00f2 nel 1937, assunsero molta fama i salotti che furono un punto d'incontro per molti artisti, scrittori, film maker ed intellettuali newyorkesi tra gli anni '40 ed i '60, tanto che Andy Warhol disse di loro che furono \"gli ultimi grandi bohemian. Scrivevano e filmavano e si ubriacavano - i loro amici li chiamavano gli ubriachi da studio - ed erano coinvolti con tutti i poeti moderni\".\nFilmografia.\nMenken fu un'autrice molto prolifica e di lei si ricordano anche le numerose partecipazioni alle produzione del Gryphon group, dei suoi membri e di altri artisti. Questa ne \u00e8 una filmografia parziale."}
{"id": "6257720", "revid": "879070", "url": "https://it.wikipedia.org/wiki?curid=6257720", "title": "Foreste sempreverdi del Taiheiyo", "text": "Le foreste sempreverdi del Taiheiyo sono un'ecoregione dell'ecozona paleartica, definita dal WWF (codice ecoregione: PA0440), che si estende attraverso il Giappone meridionale.\nTerritorio.\n\"Taiheiyo\" \u00e8 il nome con cui i giapponesi indicano l'oceano Pacifico. Questa ecoregione, infatti, ricopre una superficie di 138.300\u00a0km\u00b2 che si estende lungo il versante delle isole di Honsh\u016b, Shikoku e Ky\u016bsh\u016b che si affaccia su questo oceano. Le calde acque della corrente del Giappone apportano un clima temperato caldo di tipo subtropicale a questa ecoregione, che fornisce una lunga stagione di crescita per la vegetazione. Da giugno a settembre, i tifoni tropicali si abbattono sulla costa, portando temperature elevate e molte precipitazioni. In inverno, le temperature si abbassano e le precipitazioni diminuiscono, e spesso si creano condizioni ancora pi\u00f9 rigide di quelle dei nevosi inverni del versante occidentale di Honsh\u016b. Foreste di alloro si sviluppano lungo la costa, cedendo il passo, nell'interno, a foreste di querce. Tutto il territorio \u00e8 attraversato da fiumi e torrenti che scorrono verso il mare.\nFlora.\nQueste foreste sono costituite da un misto di specie originarie sia dell'Asia temperata che dell'Asia tropicale. Tra le specie di origine tropicale vi sono due specie del genere di conifere \"Podocarpus\", due specie di \"Pittosporum\", varie specie della famiglia delle Lauracee (\"Machilus\", \"Neolitsea\" e \"Cinnamomum\") e la cicadea \"Cycas revoluta\". Tra gli alberi originari dell'Eurasia temperata figurano varie specie di querce sempreverdi e di \"Castanopsis\".\nFauna.\nVarie specie di salamandra vivono nelle foreste, nei fiumi e nei torrenti di questa ecoregione, tra cui ricordiamo la salamandra di Tokyo (\"Hynobius tokyoensis\"), la salamandra maculata (\"H. naevius\"), la salamandra color ambra (\"H. stejnegeri\"), la salamandra di Oita (\"H. dunni\") e la salamandra dell'Odaigahara (\"H. boulengeri\"). Alcune di esse secernono tossine quando si sentono minacciate, in modo da trasformarsi in un pasto meno gustoso per i predatori. Questa ecoregione costituisce inoltre il terreno di nidificazione della rara nitticora del Giappone (\"Gorsachius goisagi\"). Quest'uccello notturno viene avvistato molto raramente, e preferisce trascorrere il giorno tra le chiome degli alberi. Un'altra specie in pericolo di estinzione, la pitta fatata (\"Pitta nympha\"), costruisce il suo nido di forma sferica nelle foreste sempreverdi di questa ecoregione. Se un intruso si avvicina, questo piccolo uccellino copre l'entrata del nido con foglie e rametti.\nConservazione.\nAttraverso le pianure costiere e le colline di questa regione, le risaie si sviluppano rigogliose dove una volta crescevano foreste sempreverdi di latifoglie, a seguito dell'introduzione della coltura del riso in Giappone quasi 2000 anni fa. Il territorio di questa regione \u00e8 stato quasi interamente urbanizzato o convertito all'agricoltura. Le aree urbane hanno pesantemente alterato il paesaggio. Le pi\u00f9 grandi citt\u00e0 del Giappone - tra cui Tokyo, Yokohama, Osaka e Nagoya, cos\u00ec come la cintura industriale del Pacifico - si trovano in questa regione. Specie introdotte di alberi ed erba competono con la vegetazione autoctona. Resti delle foreste originarie crescono in santuari attorno a templi e monasteri, sulle pendici delle montagne pi\u00f9 ripide e inaccessibili, e nelle gole dei fiumi."}
{"id": "6257729", "revid": "110157", "url": "https://it.wikipedia.org/wiki?curid=6257729", "title": "Doran (Minnesota)", "text": "Doran \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257731", "revid": "110157", "url": "https://it.wikipedia.org/wiki?curid=6257731", "title": "Foxhome", "text": "Foxhome \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257733", "revid": "767487", "url": "https://it.wikipedia.org/wiki?curid=6257733", "title": "Quella notte inventarono lo spogliarello", "text": "Quella notte inventarono lo spogliarello (\"The Night They Raided Minsky's\") \u00e8 un film del 1968 diretto da William Friedkin.\nTrama.\nRachel Schpitendavel, una innocente ragazza Amish della Pennsylvania rurale, arriva a Lower East Side di New York, sperando di diventare ballerina e danzando su coreografie basate su storie bibliche. Si presenta a un'audizione al Minsky's Burlesque, ma le sue danze sono giudicate troppo ingenue e caste per lo spettacolo del Minsky's. Billy Minsky e Raymond Paine elaborano per\u00f2 un piano per sconfiggere il moralista Vance Fowler, che vorrebbe chiudere il teatro. Minsky pubblicizza Rachel come la nota \"Madamoiselle Fifi\", \"performer\" della \"danza che ha reso selvaggi un milione di francesi\". Questo far\u00e0 s\u00ec che Fowler organizzi un'incursione da parte della polizia, ma Billy lascer\u00e0 Rachel eseguire le sue innocue danze ispirate alla Bibbia, in modo da umiliare Fowler.\nDurante la preparazione al suo spettacolo di mezzanotte, Raymond e Chick si mostrano entrambi interessati a Rachel. Nel frattempo, il severo padre di Rachel, che si oppone persino alle sue danze bibliche, arriva a New York alla ricerca della figlia.\nQuando Rachel sale sul palco dopo che suo padre l'ha chiamata \"puttana\", si rende conto che i Minsky's la stanno utilizzando. Il padre tenta di trascinarla fuori dalla scena, ma lei si allontana e, accidentalmente, causa uno strappo nel suo vestito. La folla si entusiasma e Rachel inizia a godere del suo potere sul pubblico. Per trattenere Raymond poi, senza rendersene conto strappa la parte frontale del vestito scoprendo il seno: Rachel sar\u00e0 la creatrice involontaria dello spogliarello.\nFowler suona il suo fischietto e la polizia fa irruzione interrompendo lo spettacolo. Alla fine quasi tutti saranno portati via dalla polizia, incluso il padre di Rachel."}
{"id": "6257734", "revid": "110157", "url": "https://it.wikipedia.org/wiki?curid=6257734", "title": "Foreste di conifere e decidue dell'Anatolia meridionale", "text": "Le foreste di conifere e decidue dell'Anatolia meridionale sono un'ecoregione dell'ecozona paleartica, definita dal WWF (codice ecoregione: PA1220), che si estende attraverso le montagne della Turchia meridionale, della Siria occidentale, del Libano e dell'estremit\u00e0 settentrionale di Israele.\nLa regione fa parte della ecoregione globale 123 Formazioni forestali mediterranee, inclusa nella lista Global 200.\nTerritorio.\nSituata prevalentemente in Turchia, ma con piccole aree che sconfinano anche in Siria e Libano, si tratta di un'ecoregione estremamente montuosa. Ad essa appartengono le alte montagne dell'Anatolia meridionale (catena del Tauro) in Turchia e le montagne del Levante (Libano e Anti-Libano) in Siria e Libano. Anche aree montuose pi\u00f9 piccole del bacino centrale dell'Anatolia, come quelle dei monti Erenler, Kozlu, Hasan e Melendiz, sono caratterizzate da una vegetazione simile a quella di questa ecoregione.\nLe alte montagne che fanno capo a questa ecoregione possono essere suddivise in cinque gruppi: il Tauro Occidentale (o di Isauria; 3024 m), il Tauro Centrale (o di Licia; 3585 m), il Tauro Orientale (o di Cilicia; 3734 m), i monti Nur (2262 m) e la catena del Libano (3083 m). Esse sono costituite principalmente da rocce calcaree, ma un po' ovunque si trovano anche serpentino e altre formazioni ofiolitiche.\nIn gran parte a causa dell'influenza del regno floristico irano-turanico, questa ecoregione \u00e8 ricca di piante erbacee e presenta un'alta percentuale (superiore al 30%) di specie endemiche, pi\u00f9 che in ogni altra regione del Mediterraneo. Come in tutte le altre zone mediterranee, il clima \u00e8 caratterizzato da siccit\u00e0 estive e da un'alta piovosit\u00e0 invernale. I principali fattori che influenzano il clima, e, di conseguenza, la vegetazione, sono: le alte montagne che si innalzano ripidamente dal mare; l'orientamento di queste montagne, specialmente in relazione ai venti; e la prevalenza dei venti sud-occidentali, che trasportano la maggior parte della pioggia.\nOgni anno la regione riceve una quantit\u00e0 di pioggia di 800\u20132000\u00a0mm; la stagione pi\u00f9 piovosa \u00e8 l'inverno, la meno piovosa \u00e8 l'estate.\nFlora.\nForeste di conifere, foreste decidue e foreste alpine sono le principali formazioni vegetali di questa ecoregione. La maggior parte delle foreste sono formate da alberi di conifere, tra cui spiccano il pino nero dell'Anatolia (\"Pinus nigra\"), il cedro del Libano (\"Cedrus libani\"), l'abete del Tauro (\"Abies cilicica\") e il ginepro (\"Juniperus foetidissima\" e \"J. excelsa\", che delimitano la linea degli alberi). Il cedro del Libano si incontra nelle aree caratterizzate dal clima mediterraneo, mentre il pino nero dell'Anatolia predilige le zone dell'entroterra, dominate da un clima continentale. Sul versante meridionale delle montagne la linea degli alberi raggiunge un'altitudine di 2000 m; pi\u00f9 nell'interno, pu\u00f2 spingersi fino a 2200\u20132400 m. In generale si pu\u00f2 affermare che la linea degli alberi si spinge pi\u00f9 in alto procedendo verso est, man mano che aumentano le temperature e diminuiscono le precipitazioni.\nLe foreste decidue sono concentrate sui monti Geyik e Nur, nella parte orientale dell'ecoregione. In questa regione, infatti, le precipitazioni sono pi\u00f9 elevate (dell'ordine dei 1500\u20132000\u00a0mm annui), a causa del fatto che queste montagne sono disposte ad angolo retto rispetto ai venti umidi che soffiano dalla costa. Tra le specie decidue dominanti vi sono il carpino orientale (\"Carpinus orientalis\"), il carpino nero (\"Ostrya carpinifolia\"), varie querce (\"Quercus cerris\", \"Q. libani\", \"Q. trojana\", \"Q. petraea\" subsp. \"pinnatiloba\") e molte specie di acero (\"Acer hyrcanum\", \"A. platanoides\", \"A. campestre\" e \"A. monspessulanum\"). Un'altra formazione tipica di questa ecoregione sono i prati alpini xerofili dominati da camefite, cespitose ed emicriptofite. Le principali specie ed associazioni di questi prati sono \"Tanacetum praeteritum\", \"Agropyron\"-\"Stachys\", \"Alyssum propinquum\" ed \"A. masmenaeum\" e molte specie di \"Astragalus\".\nNonostante la copertura forestale sia pi\u00f9 estesa sul Tauro e sui monti Nur, \u00e8 possibile trovare chiazze di foresta sui monti del Levante in Siria e Libano. In Siria, le foreste pi\u00f9 estese si trovano sulla catena Alauita, dove cedri del Libano crescono sulle umide pendici orientali, abeti del Tauro su quelle volte a nord e ad ovest, e varie specie di ginepro sui versanti volti verso la steppa e il deserto siriano. In Libano, invece, il manto forestale pi\u00f9 esteso \u00e8 quello protetto entro i confini della riserva naturale dei cedri dello Shuf. Sfortunatamente, queste foreste non si rigenerano facilmente.\nFauna.\nLa fauna di questa regione montuosa \u00e8 particolarmente ricca, in quanto il terreno impervio ha notevolmente limitato le attivit\u00e0 umane. I principali carnivori della zona sono l'orso bruno (\"Ursus arctos\"), il lupo (\"Canis lupus\"), la lince euroasiatica (\"Lynx lynx\") e il caracal (\"Caracal caracal\"). Negli anni '50, la specie di carnivoro pi\u00f9 rara qui presente era la tigre del Caspio (\"Panthera tigris virgata\"), ma l'ultimo esemplare venne abbattuto nel 1960. Attualmente, il carnivoro pi\u00f9 raro \u00e8 il leopardo dell'Anatolia (\"Panthera pardus tulliana\"), gravemente minacciato di estinzione. Tra gli erbivori presenti vi sono la capra selvatica (\"Capra aegagrus\") e il daino (\"Dama dama\"); l'ultima popolazione di daino della Turchia sopravvive in un centro di riproduzione a Duzlercami. Sebbene questa specie sia stata introdotta in Europa nel XV secolo proprio a partire da esemplari provenienti dall'Anatolia meridionale, nella sua terra di origine oggi ne rimane appena una popolazione di circa 50 esemplari.\nI monti Nur sono stati designati Important Bird and Biodiversity Area (IBA) a causa della loro posizione lungo una rotta migratoria utilizzata dagli uccelli che aggirano l'angolo nord-orientale del Mediterraneo nel loro viaggio tra i terreni di svernamento in Africa e quelli di nidificazione nell'Europa orientale. Qui sono state censite 82.287 cicogne bianche (\"Ciconia ciconia\"), 3303 cicogne nere (\"Ciconia nigra\"), 6203 pellicani comuni (\"Pelecanus onocrotalus\") e 26.756 rapaci di varie specie.\nConservazione.\nLa distruzione e il degrado dell'habitat provocati dalle attivit\u00e0 umane costituiscono un fenomeno molto antico nei bacini dell'Anatolia e della Mesopotamia, e risalgono a circa 2000 anni prima di Cristo, quando la popolazione umana inizi\u00f2 rapidamente ad aumentare in seguito al successo delle pratiche agro-pastorali. Tuttavia, nonostante quest'area sia abitata e sfruttata da millenni, questa ecoregione in s\u00e9 appare pi\u00f9 intatta di quelle vicine, in quanto il terreno impervio ha scoraggiato l'insediamento umano. Le principali minacce sono costituite dall'industria del legname, dal sovrapascolo da parte del bestiame domestico, dalla raccolta commerciale di bulbi e dalla crescita di fattorie e citt\u00e0. Inoltre, le montagne costituiscono una popolare area ricreativa, e attirano cacciatori, turisti, escursionisti e scalatori che talvolta danneggiano l'habitat."}
{"id": "6257735", "revid": "110157", "url": "https://it.wikipedia.org/wiki?curid=6257735", "title": "Kent (Minnesota)", "text": "Kent \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257737", "revid": "110157", "url": "https://it.wikipedia.org/wiki?curid=6257737", "title": "Nashua (Minnesota)", "text": "Nashua \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257739", "revid": "1149807", "url": "https://it.wikipedia.org/wiki?curid=6257739", "title": "San Francisco Rush", "text": ""}
{"id": "6257741", "revid": "767487", "url": "https://it.wikipedia.org/wiki?curid=6257741", "title": "Rothsay", "text": "Rothsay \u00e8 un comune degli Stati Uniti d'America, situato nello Stato del Minnesota, diviso tra la contea di Otter Tail e la contea di Wilkin."}
{"id": "6257743", "revid": "599013", "url": "https://it.wikipedia.org/wiki?curid=6257743", "title": "Fosfuro di alluminio", "text": "Il fosfuro di alluminio \u00e8 il composto chimico di formula AlP. \u00c8 l'unico fosfuro binario dell'alluminio; in condizioni normali \u00e8 un solido di colore variabile da grigio scuro a giallo-verde scuro. Reagisce con acqua e umidit\u00e0 rilasciando fosfina, un gas fortemente tossico. Viene usato principalmente in insetticidi e rodenticidi.\nStoria.\nIl primo a osservare che fosforo e alluminio reagivano tra loro fu Friedrich W\u00f6hler nel 1827, senza stabilire la stechiometria del prodotto. Successivamente, L\u00e9on Franck trov\u00f2 che esistevano vari fosfuri di alluminio, con stechiometria Al3P7, Al3P5, Al3P e AlP. Nel 1926 Victor Moritz Goldschmidt determin\u00f2 che AlP cristallizza con la struttura tipo ZnS. Nel 1944 fu stabilito che esisteva un solo fosfuro di alluminio, AlP, e che le altre stechiometrie determinate in precedenza erano presumibilmente dovute a contaminazione di AlP con alluminio metallico o ossido di alluminio.\nSintesi.\nIl fosfuro di alluminio si prepara a partire da una miscela di polvere di alluminio e fosforo rosso, cui viene aggiunto un pezzetto di nastro di magnesio. Accendendo il magnesio si innesca la reazione fortemente esotermica tra alluminio e fosforo. Per ottenere un prodotto ad alta purezza occorre operare in atmosfera di idrogeno.\nStruttura e propriet\u00e0.\nIl fosfuro di alluminio cristallizza con la struttura tipo ZnS dove il fosforo \u00e8 tetracoordinato. La costante di reticolo \u00e8 e la distanza Al\u2013P risulta .\nIl composto \u00e8 stabile, ma basta la presenza di umidit\u00e0 atmosferica per causarne l'idrolisi con sviluppo di odore di fosfina. In contatto con acqua la decomposizione \u00e8 veloce. Anche acido cloridrico gassoso secco provoca il rilascio di fosfina:\nApplicazioni.\nIl fosfuro di alluminio \u00e8 l'ingrediente attivo di vari insetticidi e rodenticidi. L'azione si basa sul rilascio di fosfina, gas fortemente tossico. Nel caso di roditori AlP \u00e8 miscelato con cibo formando compresse. Una volta che queste vengono ingerite l'acido contenuto nello stomaco del roditore provoca il rilascio di fosfina, che entra nel flusso sanguigno provocando insufficienza cardiaca e danni agli organi interni. Il fosfuro di alluminio pu\u00f2 essere inoltre usato come fumigante se si desidera trattare strutture come navi, aerei e silos, o strutture che si possono racchiudere con pellicole a tenuta di gas. Composti analoghi usati come disinfestanti sono Mg3P2, Ca3P2 e Zn3P2.\nTossicit\u00e0 / Indicazioni di sicurezza.\nIl fosfuro di alluminio rilascia fosfina per contatto con acqua o acidi. Risulta quindi fortemente tossico, e pu\u00f2 essere fatale per ingestione e inalazione. Il composto risulta pericoloso anche per gli organismi acquatici."}
{"id": "6257752", "revid": "110157", "url": "https://it.wikipedia.org/wiki?curid=6257752", "title": "Wolverton (Minnesota)", "text": "Wolverton \u00e8 un comune degli Stati Uniti d'America, situato nello Stato del Minnesota, nella Contea di Wilkin."}
{"id": "6257753", "revid": "93556", "url": "https://it.wikipedia.org/wiki?curid=6257753", "title": "Doris Hill", "text": "Biografia.\nStudi\u00f2 nella scuola del convento di Our Lady of the Lake, a San Antonio, nel Texas, e poi nella St. Mary\u2019s Academy di Los Angeles, dove apprese anche danza ed equitazione. Nel 1926 inizi\u00f2 la carriera di attrice cinematografica, con \"Is That Nice?\", proseguendola senza interruzioni fino al western \"Ridin' Gents\", del 1934, con Jack Perrin e Ben Corbett.\nNel genere western ebbe sempre la parte della protagonista femminile, non cos\u00ec negli altri generi, in cui solitamente ebbe parti di rincalzo, come in \"Figures Don't Lie\" (1927), con Esther Ralston, in \"Legge di guerra\" (1928), con Betty Compson, o in \"Ladro d'amore\", con Catherine Dale Owen, del 1929, anno in cui fu scelta tra le tredici WAMPAS Baby Stars.\nDopo il suo ritiro dall'attivit\u00e0 spos\u00f2 l'attore George Derrick (1905-1996), dal quale divorzi\u00f2 poco dopo, risposandosi col regista e sceneggiatore Monte Brice (1891-1962). Visse a Kingman, in Arizona, dove mor\u00ec nel 1976."}
{"id": "6257756", "revid": "110157", "url": "https://it.wikipedia.org/wiki?curid=6257756", "title": "Altura (Minnesota)", "text": "Altura \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257758", "revid": "123728517", "url": "https://it.wikipedia.org/wiki?curid=6257758", "title": "Architettura dei templi ind\u00f9", "text": "Larchitettura dei templi ind\u00f9 prevede una struttura aperta simmetricamente guidata, con molte varianti, su una griglia quadrata di \"pada\", con figure geometriche perfette, come cerchi e quadrati. Un tempio ind\u00f9 \u00e8 costituito da un sancta sanctorum, il \"garbha griha\" o camera-grembo, dove si trova il \"Murti\" principale o l'immagine di una divinit\u00e0 che \u00e8 ospitata insieme a \"Purusha\". Il Garbhagriha \u00e8 coronato da una torre, \"Sikhara\", chiamata anche \"Vimana\". L'architettura presenta anche un deambulatorio per la \"parikrama\" (circumambulazione), una sala per la comunit\u00e0, e, talvolta, un'anticamera e un portico.\nL'architettura del tempio ind\u00f9 riflette una sintesi delle arti, degli ideali di dharma, delle credenze, dei valori e del modo di vivere caro all'induismo. Si tratta di un legame tra l'uomo, la divinit\u00e0 e il \"Puru\u1e63a\" universale in uno spazio sacro.\nNegli antichi testi indiani, un tempio \u00e8 un luogo per il pellegrinaggio \"(Tirtha)\". Si tratta di un luogo sacro la cui atmosfera e il design cerca di condensare simbolicamente i principi ideali del modo di vivere ind\u00f9. Tutti gli elementi cosmici che creano e celebrano la vita nel pantheon induista, sono presenti - dal fuoco all'acqua, dalle immagini alla natura delle divinit\u00e0, dal femminile al maschile, da Kama ad Artha, dai suoni fugaci all'odore dell'incenso di Purusha - il nulla eterno ancora universalit\u00e0 - sono parte dell'architettura del tempio ind\u00f9.\nI principi architettonici dei templi ind\u00f9 in India sono descritti in Shilpa Shastra e Vastu Shastra. La cultura ind\u00f9 ha incoraggiato l'indipendenza estetica nei costruttori dei suoi templi, e gli architetti hanno a volte esercitato una notevole flessibilit\u00e0 di espressione creativa con l'adozione di altre geometrie perfette e principi matematici nella costruzione dei \"Mandir\" (templi) per esprimere il modo di vita ind\u00f9.\nDisegno.\nSusan Lewandowski sostiene che il principio di base, in un tempio ind\u00f9, \u00e8 costruito attorno alla convinzione che tutte le cose sono un \"unico\", che tutto \u00e8 collegato. Il pellegrino \u00e8 accolto attraverso spazi matematicamente strutturati, una rete di arte, pilastri con sculture e statue che visualizzano e celebrano i quattro importanti e necessari principi della vita umana - la ricerca dell'Artha (prosperit\u00e0, ricchezza), il perseguimento del Kama (desiderio), la ricerca del dharma (virt\u00f9, vita etica) e la ricerca del Moksha (realizzazione, conoscenza di s\u00e9).\nAl centro del tempio, di solito sotto, talvolta sopra o accanto alla divinit\u00e0, si trova un semplice spazio vuoto con nessuna decorazione, che simbolicamente rappresenta il \"Purusa\", il principio supremo, il sacro universale, uno senza forma, che \u00e8 presente in tutto il mondo, collega tutto, ed \u00e8 l'essenza di tutti. Un tempio ind\u00f9 ha lo scopo di incoraggiare la riflessione, facilitare la purificazione della propria mente e innescare il processo di realizzazione interiore nel devoto. Il processo specifico \u00e8 lasciato alla fede dello stesso. La divinit\u00e0 principale di diversi templi ind\u00f9 varia in modo da riflettere questo spettro spirituale.\nSito.\nIl sito appropriato per un \"Mandir\", suggeriscono gli antichi testi sanscriti, \u00e8 vicino all'acqua e ai giardini, dove sbocciano i fiori di loto, dove si sentono i cigni, le anatre e altri uccelli, dove gli animali riposano senza timore di lesioni o danni. Questi luoghi armoniosi sono stati raccomandati nei testi con la spiegazione che sono tali i luoghi in cui gli dei giocano e, quindi, il miglior sito per i templi ind\u00f9.\nMentre i Mandir ind\u00f9 pi\u00f9 importanti sono raccomandati essere nei pressi di \"Sangam\" (confluenza dei fiumi), argini dei fiumi, laghi o mare, il \"Brhat Samhita\" e il \"Purana\" suggeriscono che possono essere costruiti anche dove non \u00e8 presente una fonte naturale di acqua. Anche qui, si consiglia costruire uno stagno, preferibilmente di fronte o a sinistra del tempio, con giardini d'acqua. Se l'acqua non \u00e8 naturalmente presente n\u00e9 creata artificialmente, viene simbolicamente rappresentata alla consacrazione del tempio o della divinit\u00e0. I templi possono essere costruiti, suggerisce il \" isnudharmottara\" nella parte III del capitolo 93, dentro delle grotte e scavati nella pietra, o su una collina dalla quale si ha una vista tranquilla, nei pendii montani che si affacciano su belle vallate, in foreste interne ed eremi, vicino ai giardini, o all'inizio di una strada cittadina.\nForma.\nLa pianta di un tempio ind\u00f9 ha la forma di un disegno geometrico chiamato \"Vastu-Purusha-mandala\". Il nome \u00e8 una parola sanscrita composita con tre dei componenti pi\u00f9 importanti del progetto. \"Mandala\" significa cerchio, \"Purusha\" \u00e8 l'essenza universale alla base della tradizione ind\u00f9, mentre \"Vastu\" significa struttura dell'abitazione. Vastupurushamandala \u00e8 un yantra. Il disegno \u00e8 simmetrico, fatto di strutture ripetitive derivate da credenze centrali, miti, cardinalit\u00e0 e principi matematici.\nI quattro punti cardinali contribuiscono a creare l'asse di un tempio ind\u00f9, attorno al quale si forma un quadrato perfetto nello spazio disponibile. Il cerchio del mandala circoscrive il quadrato che \u00e8 considerato divino per la sua perfezione e come prodotto simbolo della conoscenza e del pensiero umano, mentre il cerchio \u00e8 considerato terreno, umano e osservato nella vita quotidiana (luna, sole, orizzonte, goccia d'acqua, arcobaleno). Ognuno sostiene l'altro. Il quadrato \u00e8 diviso in una griglia perfetta. Nei grandi templi, questa \u00e8 spesso una struttura 8x8 con 64 quadrati. Le sovrastrutture cerimoniali del tempio, sono una griglia di 81 sub-quadrati. I quadrati sono chiamati \"Pada\". Il quadrato \u00e8 simbolico e ha origini vediche da altare del fuoco, \"Agni\". L'allineamento lungo la direzione cardinale, allo stesso modo \u00e8 un'estensione di rituali vedici di tre fuochi. Questo simbolismo si trova anche tra la civilt\u00e0 greco antica e altre, attraverso la gnomone. Nei manuali dei templi ind\u00f9, i piani di progettazione sono descritti con 1, 4, 9, 16, 25, 36, 49, 64, 81 fino a 1024 quadrati; 1 pada \u00e8 considerato il piano pi\u00f9 semplice, come sede di un eremita o devoto per sedersi e meditare, fare yoga o offerte con il fuoco vedico. Il secondo disegno di 4 pada ha un nucleo centrale simbolico all'incrocio delle diagonali ed \u00e8 anche una forma meditativa. Il design 9 pada ha un centro sacro circondato ed \u00e8 il modello per il pi\u00f9 piccolo tempio. Vecchi templi ind\u00f9 \"vastumandalas\" possono utilizzare la serie da 9 a 49 pada, ma quella a 64 \u00e8 considerata la griglia geometrica pi\u00f9 sacra nei templi ind\u00f9. \u00c8 chiamata anche \"Manduka\", \"Bhekapada\" o \"Ajira\" in vari antichi testi sanscriti. Ogni pada \u00e8 concettualmente assegnato a un elemento simbolico, a volte sotto forma di un dio o uno spirito o \"apasara\". Il quadrato centrale dei 64 \u00e8 dedicato al \"Brahman\" (da non confondere con il bramino) ed \u00e8 chiamato \"Pada Brahma\".\nNella struttura simmetrica di quadrati concentrici, ogni settore concentrico ha un significato. Il settore pi\u00f9 esterno, \"Paisachika Pada\", riguarda gli aspetti di Asura e del male, il successivo settore interno \u00e8 il \"Pada Manusha\" ovvero della vita umana, mentre il \"Pada Devika\" rispecchia gli aspetti di Deva e buoni. Il \"Pada Manusha\" ospita in genere il deambulatorio. I devoti camminano, girando in senso orario attraverso questo deambulatorio per completare il Parikrama (o pradakshina), a piedi tra il bene sul lato interno e il male sul lato esterno. In templi pi\u00f9 piccoli, la \"pada Paisachika\" non \u00e8 parte della sovrastruttura del tempio, ma pu\u00f2 essere sul confine o solo simbolicamente rappresentata.\n\"Paisachika pada\", \"Manusha pada\" e \"Devika pada\" circondano il \"Brahma pada\", che rappresenta l'energia creativa e serve come posizione per l'idolo principale di un tempio (\"darsana\"). Infine al centro del \"Brahma pada\" c'\u00e8 il \"Garbhagruha\" (\"Garbha\" - centro, e \"Gruha\" - casa, letteralmente il centro della casa) (spazio \"Purusa\"), che significa principio universale ed \u00e8 presente in ogni cosa e in ognuno. La cupola di un tempio ind\u00f9, chiamata Shkhara nel nord dell'India e Vimana nel sud, \u00e8 perfettamente allineata al di sopra del pada di \"Brahma\".\nNel quadrato centrale del ma\u1e47\u1e0dala si trova l'informe spirito universale che tutto pervade e collega, il \"Purusha\". Questo spazio \u00e8 a volte indicato come garbha-Griya (letteralmente casa grembo) - un piccolo, quadrato perfetto, senza finestre, uno spazio chiuso, senza ornamenti che rappresenta l'essenza universale. All'interno o nelle vicinanze di questo spazio \u00e8 in genere un murti (idolo). Questo \u00e8 l'idolo della divinit\u00e0 principale, ed \u00e8 diverso in ogni tempio. Spesso \u00e8 questo idolo che conferisce il nome al tempio, come tempio di Vi\u1e63\u1e47u, di Krishna, di R\u0101ma, di N\u0101r\u0101ya\u1e47a, di Shiva, di Lakshmi, di Ganesha, di Durg\u0101, di Hanuman, di S\u016brya e altri. In questo garbha-griya i devoti cercano il \"darshana\" (letteralmente, la conoscenza, o visione).\nSopra il \"Vastu-Purusha-mandala\" vi \u00e8 una sovrastruttura con una cupola, chiamata \"Sikhara\" nel nord dell'India, e \"Vimana\" nel sud, che si estende verso il cielo. Talvolta, in templi improvvisati, la cupola pu\u00f2 essere sostituita con bamb\u00f9 simbolici con alcune foglie in alto. La struttura verticale o cupola viene progettata a forma di piramide, conica o in altra forma che sale verso il cielo, ancora una volta, usando il principio dei cerchi concentrici e dei quadrati (vedi sotto). Gli studiosi suggeriscono che questa forma si ispira alla montagna cosmica di monte Meru (o dell'Himalayano Kailash, la dimora degli dei secondo la mitologia vedica.\nNei templi pi\u00f9 grandi, gli esterni dei \"pada\" di solito sono decorati con sculture, dipinti o con immagini destinate ad ispirare il devoto. In alcuni templi, queste immagini, o rilievi a parete, possono essere storie epiche ind\u00f9, mentre in altri racconti vedici sul giusto e sbagliato o sulla virt\u00f9 e il vizio, in alcuni possono essere idoli di divinit\u00e0 minori o regionali. I pilastri, le pareti e i soffitti in genere hanno anche sculture o le immagini dei quattro inseguimenti giusti e necessari della vita - kama, Artha, Dharma e moksa. La passeggiata intorno al sacrario si chiama \"pradakshina\".\nI templi di grandi dimensioni hanno anche sale con pilastri chiamate mandapa. Quella sul lato est, funge da sala d'attesa per i pellegrini e devoti. La mandapa pu\u00f2 essere una struttura separata nei templi pi\u00f9 grandi, ma in tempi pi\u00f9 recenti questo spazio \u00e8 integrato nella sovrastruttura del tempio. I mega templi hanno un tempio principale, circondato da piccoli templi e santuari, ma questi sono ancora una volta disposti secondo principi di simmetria, griglie e precisione matematica. Un principio importante trovato nella costruzione dei templi ind\u00f9 \u00e8 la cosiddetta struttura \"a specchio\" con la ripetizione di strutture simili al frattale, ognuna unica ma che ripete il principio comune centrale, quella che Susan Lewandowski riferisce come \"un organismo fatto di cellule ripetute\".\nUn numero predominante di templi ind\u00f9 \u00e8 costruito secondo il principio della perfetta griglia quadrata. Tuttavia, ci sono alcune eccezioni. Ad esempio, il Teli-ka-mandir di Gwalior, costruito nell'VIII secolo, non \u00e8 a forma quadrata ma un rettangolo nella proporzione 2:3. Inoltre, il tempio ha una serie di strutture e santuari in rapporti 1:1, 1:2, 1:3, 2:5, 3:5 e 4:5. Questi rapporti sono esatti, il che suggerisce che se l'architetto decise di utilizzare questi rapporti armonici e la forma a rettangolo non fu per un errore, n\u00e9 per un'approssimazione arbitraria. Altri esempi di rapporti armonici non quadrati si trovano nel tempio di Naresar nel Madhya Pradesh e in quello di Nakti-Mata vicino a Jaipur nel Rajasthan. Michael Meister suggerisce che queste eccezioni significano che gli antichi manuali in sanscrito per la costruzione dei templi erano linee guida, ma l'induismo permetteva una certa flessibilit\u00e0 per esprimere l'indipendenza estetica.\nDiversi stili architettonici.\nArchitettura Nagara.\nI templi nagara hanno due distinte caratteristiche:\nLe proiezioni del quadrato proseguono anche verso l'alto nella parte superiore del Sikhara e, quindi, vi \u00e8 una forte enfasi sulle linee verticali. Lo stile Nagara \u00e8 ampiamente distribuito sulla maggior parte dell'India, esibendo variet\u00e0 distinte e ramificazioni in linee di evoluzione e di elaborazione in base ad ogni localit\u00e0. Un esempio di architettura Nagara \u00e8 il Tempio Ka\u1e47\u1e0d\u0101riy\u0101 Mah\u0101deva.\nArchitettura Dravidica (India del sud).\nI templi in stile Dravidico sono costituiti quasi sempre dalle quattro seguenti parti, che differiscono solo a seconda dell'epoca in cui sono stati costruiti:\nOltre a questi, il tempio contiene sempre un serbatoio d'acqua o pozzi (utilizzati per scopi sacri o ad uso dei sacerdoti), alloggi per tutti i gradi del sacerdozio e altri edifici.\nArchitettura Badami Chalukya.\nLo stile architettonico Badami Chalukya ebbe origine intorno al 450 ad Aihole e venne perfezionato a Pattadakal e Badami.\nIl periodo della dinastia Badami Chalukyas fu un'era gloriosa nella storia dell'architettura indiana.\nLa capitale dei Chalukya, Vatapi (Badami, nel distretto di Bagalkot Karnataka) \u00e8 situata all'uscita di un burrone tra due colline rocciose.\nTra il 500 e il 757, i Badami Chalukya posero le fondamenta dell'architettura dei templi scavati nella montagna, sulle rive del fiume Malaprabha. Quegli stili sono stati principalmente utilizzati ad Aihole, Pattadakal e Badami. I siti sono stati costruiti scavando l'arenaria delle catene delle colline Kaladgi.\nA Badami, i Chalukya scolpirono alcuni dei pi\u00f9 raffinati templi di questo genere. Mahakuta, i grandi alberi sotto i quali si annida il santuario.\nAd Aihole, nota come la \"culla dell'architettura indiana,\" ci sono pi\u00f9 di 150 templi intorno al villaggio. Il tempio Lad Khan \u00e8 il pi\u00f9 antico. Il tempio di Durga \u00e8 notevole per l'abside semicircolare, i plinti elevati e la galleria che circonda il sancta sanctorum. Una scultura di Vishnu seduto su un grande cobra si trova al tempio Hutchimali. Il tempio grotta Ravalphadi celebra le molte forme di Shiva. Altri templi sono il complesso del tempio Konthi e il tempio giainista Meguti.\nPattadakal \u00e8 un sito (patrimonio dell'umanit\u00e0) doce si trova il tempio Virupaksha; \u00e8 il pi\u00f9 grande tempio, con scene scolpite dal R\u0101m\u0101ya\u1e47a e dal Mah\u0101bh\u0101rata. Altri templi di Pattadakal sono quelli di Mallikarjuna, Kashivishwanatha, Galaganatha e Papanath.\nArchitettura Gadag.\nLo stile architettonico Gadag viene anche chiamato architettura Chalukya occidentale. Lo stile fior\u00ec per 150 anni (dal 1050 al 1200); in questo periodo vennero costruiti circa 50 templi. Alcuni esempi sono il tempio Saraswati nel complesso Trikuteshwara a Gadag, il tempio Doddabasappa a Dambal, il tempio Kasivisvesvara a Lakkundi e il tempio Amriteshwara ad Annigeri, quest'ultimo ornato con pilastri finemente scolpiti. Questo stile ebbe origine durante il periodo Kalyani Chalukya (noto anche come Chalukya occidentale).\n&lt;gallery caption=Stile \"Gadag/Chalukya occidentale\" widths=\"200px\" heights=\"162px\" perrow=\"4\"&gt;\nImage:Shrine at Kasivisvesvara temple in Lakkundi .jpg|Scrigno e sovrastruttura del tempio Kasivisvesvara a Lakkundi\nImage:Pillars at Sarasvati Temple in Gadag.JPG|Pilastri in stile Gadag style nel tempio Sarasvati del complesso Trikuteshwara a Gadag\nImage:Itagi Mahadeva temple.JPG| Tempio Mahadeva a Itagi, distretto di Koppal a Karnataka, chiamato anche \"Devalaya Chakravarti\", del 1112, un esempio di stile \"dravidico\" articolato con una sovrastruttura \"nagara\".&lt;/gallery&gt;\nArchitettura Kalinga.\nLo stile che fior\u00ec nello stato indiano orientale di Odisha e del Nord Pradesh \u00e8 chiamato Kalinga ed \u00e8 costituito da tre distinti tipi di templi e cio\u00e8 \"RekhaDeula \", \"Pidha Deula\" e \"Khakhara Deula\". Deula significa \"tempio\" nella lingua locale. I primi due sono associati con i templi di Vishnu, S\u016brya e Shiva mentre il terzo principalmente con quelli di Chamunda e Durg\u0101. Il Rekha Deula e il Khakhara Deula ospitano il sancta sanctorum, mentre il Pidha Deula \u00e8 utilizzato nelle sale e negli esterni.\nGli esempi pi\u00f9 importanti di Rekha Deula sono il tempio Lingaraj di Bhubaneswar e il Tempio Jagannath di Puri. Uno degli esempi di spicco della Khakhara Deula \u00e8 Vaital Deula. Il Sun Temple Konark \u00e8 un esempio vivente di Pidha Deula.\nArchitettura M\u0101ru-Gurjara.\nL'architettura dei templi Maru-Gurjara ebbe origine nel VI secolo nel Rajasthan e zone circostanti. Mostra la profonda conoscenza delle strutture e le competenze raffinate degli artigiani del Rajasthan di un'epoca passata. Essa ha due stili importanti: \"Maha-Maru\" e \"Maru-Gurjara\". Secondo Madhusudan Dhaky, lo stile Maha-Maru si svilupp\u00f2 principalmente a Marudesa, Sapadalaksha, Surasena e parti di Uparamala mentre il Maru-Gurjara ebbe origine a Medapata, Gurjaradesa-Arbuda, Gurjaradesa-Anarta e in alcune zone del Gujarat. Studiosi come George Michell, Dhaky, Michael W. Meister e U.S. Moorti credono che l'architettura dei templi M\u0101ru-Gurjara sia interamente architettura indiana occidentale e diversa da quella dei templi del nord dell'India.\nQuesto dimostra ulteriormente la separazione culturale ed etnica del Rajasthan dalla cultura indiana del nord. C'\u00e8 un anello di congiunzione tra architettura Maru-Gurjara e Hoysala. In entrambi questi stili c'\u00e8 rilevanza della scultura.\nArchitettura indonesiana.\nUn \"candi\" \u00e8 un tempio ind\u00f9 o buddista in Indonesia e si riferisce ad una struttura basata sul tipo indiano del Santuario unicellulare, con una torre piramidale sopra di esso ed un portico per l'ingresso, costruito principalmente nel periodo dei regni indiani, tra il VII ed il XV secolo. Nell'architettura ind\u00f9 Balinese, uno scrigno \"candi\" si trova nel \"pura\". Il miglior esempio di architettura di templi ind\u00f9 Giavanese \u00e8 il tempio Prambanan (Shivagrha) del IX secolo, ubicato al centro di Giava, vicino Yogyakarta. Questo grande tempio ind\u00f9 ha tre torri principali (Prasad), dedicate alla Trimurti. Il tempio di Shiva, il pi\u00f9 grande, ha una torre di 47 metri di altezza.\nIl termine \"candi\" si crede derivi da \"Candika\", una delle manifestazioni della dea Durg\u0101 come divint\u00e0 della morte. Ci\u00f2 suggerisce che nell'antica Indonesia la \"candi\" aveva funzioni di collegamento con l'aldil\u00e0. Gli storici suggeriscono che i templi dell'antica Giava venivano utilizzati anche per conservare le ceneri dei re cremati. La statua di Dio riposta all'interno del Garbhagriha del tempio era spesso modellata sull'immagine del re defunto e considerata la personificazione del re come Vishnu o Shiva secondo il concetto di Devaraja. L'esempio \u00e8 la statua del re Airlangga nel tempio Belahan raffigurato come Vishnu in sella a un Garu\u1e0da.\nL'architettura dei \"candi\" seguiva le tradizioni ind\u00f9 tipiche alla base del Vastu Shastra. Il disegno del tempio, soprattutto nel periodo di Giava centrale, era costituito da un ma\u1e47\u1e0dala e da tipiche guglie torreggianti e alte dei templi ind\u00f9. Il Candi era progettato per imitare il monte Meru, la montagna sacra dimora degli dei. L'intero tempio era un modello di universo ind\u00f9 secondo la cosmologia e gli strati di Loka.\nLa struttura \"candi\" e il disegno riconoscono la gerarchia delle zone, passando dalla meno santa ai regni sacri. La tradizione \"Indica\" dell'architettura ind\u00f9-buddista riconosce il concetto di elementi in tre parti o tre elementi di organizzazione. Successivamente, il disegno, il progetto e la forma del tempio segue la regola di allocazione dello spazio all'interno dei tre elementi; comunemente identificato come piede (base), corpo (centro) e testa (tetto). Essi sono Bhurloka rappresentato dal cortile esterno (base) in ogni tempio, Bhuvarloka rappresentato dal cortile centrale e corpo di ogni tempio e Svarloka che simboleggia il tetto della struttura, solitamente coronata con un \"ratna\" (in sanscrito: gioiello) o vajra.\nArchitettura Khmer.\nTra il IX e XIV secolo, fior\u00ec l'Impero Khmer in quella che \u00e8 oggi la Cambogia, con la sua influenza estesa a gran parte dell'Indocina. La sua grande capitale, Angkor (\"capitale\", derivato dal sanscrito \"nagara\"), contiene alcune delle pi\u00f9 importanti ed esemplari architetture di tempio Khmer. Lo stile classico del tempio di Angkor \u00e8 dimostrato dal XII secolo con l'Angkor Wat. I costruttori utilizzarono principalmente arenaria e laterite come materiali da costruzione.\nLa principale struttura del tipico tempio Khmer \u00e8 un imponente \"prasat\" chiamato \"Prang\" che ospita il \"Garbhagriha\" (camera interna), dove viene ospitato il \" murti\" di Vishnu o Shiva, o di un linga. I templi Khmer erano tipicamente racchiusi da una serie concentrica di mura, con il santuario centrale nel mezzo; questa disposizione voleva rappresentare le catene montuose circostanti il monte Meru, la mitica casa degli dei. Altri elementi erano sparsi negli spazi tra queste mura e tra la parete pi\u00f9 interna e il tempio stesso. Le pareti che definiscono i recinti dei templi Khmer sono spesso fiancheggiate da gallerie, mentre l'ingresso avviene tramite \"gopura\" situati in corrispondenza dei punti cardinali. L'ingresso principale di solito \u00e8 ornato con una strada rialzata con una terrazza cruciforme.\nArchitettura Champa.\nTra VI al XVI secolo, il regno di Champa fior\u00ec nell'attuale Vietnam meridionale. A differenza dei templi giavanesi costruiti per lo pi\u00f9 con materiale di origine vulcanica (andesite), gli Khmer di Angkor usarono arenaria grigia per costruire i loro edifici di culto e i Cham impiegarono i mattoni rossi. I pi\u00f9 importanti siti rimanenti Cham, in mattoni rossi, sono M\u1ef9 S\u01a1n vicino \u0110\u00e0 N\u1eb5ng, Po Nagar vicino Nha Trang e Po Klong Garai vicino Phan Rang.\nNormalmente un tempio Cham \u00e8 costituito da diversi tipi di edificio. Ovvero un \"kalan\", un santuario in mattoni generalmente a forma di torre con un \"garbahgriha\" usato per osptare il \"murti\" della divinit\u00e0. Un \"mandapa\", corridoio di entrata al santuario. Un \"kosagrha\" o \"casa del fuoco\", una costruzione del tempio che solitamente ha un tetto a forma di sella, utilizzata per ospitare gli oggetti di valore appartenenti alla divinit\u00e0 o per cucinare per la divinit\u00e0. Il \"gopura\" era un porta-torre che conduceva in un complesso di templi murato. Questi tipi di edifici sono tipici dei templi ind\u00f9 in generale; la classificazione \u00e8 valida non solo per l'architettura di Champa, ma anche per le altre tradizioni architettoniche della Grande India.\nGlossario.\nNel design / progetto di un tempio, esistono diverse parti architettoniche, le pi\u00f9 comuni delle quali sono:\nJagati.\nJagati \u00e8 un termine usato per indicare una superficie in rilievo, la piattaforma o la terrazza su cui \u00e8 collocato il tempio.\nAntarala.\nAntarala \u00e8 una piccola anticamera garbhagriha/ garbha graha (scrigno) e mandapa, pi\u00f9 tipica dei templi del nord dell'India.\nMandapa.\nMandapa (o Mandapam) (\u092e\u0902\u0921\u092a in indi/sanscrito, a volte citata come \"mantapa\" o \"mandapam\") \u00e8 un termine per riferirsi a un pilastro delle sale esterne per i rituali pubblici.\nSreekovil o Garbhagriha.\nSreekovil o Garbhagriha \u00e8 la parte in cui si trovano gli idoli delle divinit\u00e0 in un tempio ind\u00f9, ad esempio il sancta sanctorum. L'area circostante si chiama \"Chuttapalam\", che generalmente comprende altre divinit\u00e0 e le pareti principali (sacre) del tempio. Normalmente c'\u00e8 anche un'area Pradakshina nello Sreekovil e una all'esterno, dove i devoti possono assistere allo Pradakshina.\nSikhara.\nSikhara o Vimana letteralmente \"picco montuoso\", \u00e8 la torre che si trova sopra il sancta sanctorum dove si trova il simbolo della divinit\u00e0 nei templi ind\u00f9.\nAmalaka.\nUn amalaka \u00e8 un disco di pietra, spesso con creste, che si trova sulla torre principale di un tempio (Sikhara).\nGopuram.\nGopuras (o Gopuram) sono le elaborate porte dei templi dell'India del sud, da non confondere con le Sikhara.\nUrushringa.\nUn urushringa \u00e8 un sussidiario del Sikhara, pi\u00f9 basso e stretto, appoggiato contro lo sikhara principale."}
{"id": "6257761", "revid": "767487", "url": "https://it.wikipedia.org/wiki?curid=6257761", "title": "Okinawa (film)", "text": "Okinawa (\"Halls of Montezuma\") \u00e8 un film del 1951 diretto da Lewis Milestone che narra le vicende di un plotone del corpo dei Marines che sbarcano sull'isola di Okinawa combattendo contro l'esercito giapponese durante la Guerra del Pacifico.\nTrama.\nDurante la seconda guerra mondiale un battaglione di marine si prepara a sbarcare sull'isola di Okinawa controllata dai Giapponesi. Il tenente colonnello Gilfillan avverte gli uomini che sar\u00e0 una missione difficile e che \u00e8 stato loro ordinato di fare prigionieri per ottenere informazioni sulle fortificazioni giapponesi. Sottocoperta, il veterano tenente Carl Anderson, un giovane professore di chimica nella vita civile, parla con il suo ex studente, il caporale Stuart Conroy, che si lamenta di essere malato e non pu\u00f2 combattere. Carl gli assicura che ha gi\u00e0 dimostrato coraggio e che pu\u00f2 farlo di nuovo. Nel mezzo da sbarco diretto a riva, il medico militare \"Doc\" Jones \u00e8 preoccupato perch\u00e9 Carl soffre da mesi di \"emicranie psicologiche\". Carl e il suo plotone hanno combattuto da Guadalcanal in poi, e ora rimangono solo sette uomini del plotone originale. Sebbene Doc abbia esortato Carl a farsi curare negli Stati Uniti, questi si rifiuta di lasciare i suoi uomini e si \u00e8 affida a Doc per fornirgli oppiacei antidolorifici.\nL'avanzata in territorio nemico sembra dapprima facile, ma poco dopo si scatena l'inferno: i militari americani sono sotto il fuoco di terribili proiettili razzo di cui neanche l'aeronautica riesce a stabilire con certezza il punto di partenza. Quando Coffman, che Carl ha salvato dall'annegamento a Tarawa, viene ucciso, Carl \u00e8 costretto a prendere altre pillole da Doc.\nCarl si incontra con altri ufficiali al quartier generale del battaglione, dove Gilfillan racconta i guai che stanno avendo nel catturare prigionieri e ottenere informazioni da loro. Il sergente Randolph Johnson, che conosce la lingua giapponese, interroga un prigioniero di guerra che \u00e8 stato soprannominato \"Willie\" che rivela come alcuni soldati giapponesi, che detengono una roccaforte, sono disposti ad arrendersi. Gilfillan ha ricevuto, per\u00f2, l'ordine di fermare i razzi entro nove ore, prima del prossimo assalto alle colline, per cui non c'\u00e8 molto tempo e invia Anderson in avanscoperta, nonostante pensino sia un'imboscata, con alcuni uomini con lo scopo di fare una ricognizione di prendere quei soldati come prigionieri. Accompagnato da Randolph e dal corrispondente di guerra sergente Dickerman, Carl guida una pattuglia con i sei veterani rimasti e il sostituto Whitney, alla roccaforte, ma vengono presi in un'imboscata e Zelenko viene accecato. Gli uomini, tuttavia, riescono a catturare i restanti giapponesi, tra cui un ufficiale ferito, tre soldati semplici e un anziano civile sotto shock. Carl trova inoltre una mappa sull'ufficiale ferito.\nIl viaggio di ritorno non \u00e8 semplice e un cecchino spara a Pretty Boy, che lo uccide durante il combattimento corpo a corpo. Lane poi spara accidentalmente e uccide Pretty Boy. Anche Doc muore per una ferita alla spalla, ma non prima di aver dato a Dickerman un messaggio per Carl.\nCarl riporta finalmente i suoi prigionieri al quartier generale, dove l'ufficiale ferito commette hara-kiri con una baionetta che ha rubato a Randolph. Mentre il tenente Butterfield, esperto di mappe, lavora su una sovrapposizione di mappe giapponesi che si trova negli effetti personali di Pretty Boy, Carl e Randolph scoprono che uno dei prigionieri di guerra \u00e8 in realt\u00e0 un ufficiale altamente istruito e un famoso giocatore di baseball giapponese, che finge di essere un soldato semplice. Dalle dichiarazioni criptiche dell'ufficiale, che parla un inglese perfetto, insieme alle dichiarazioni dell'ufficiale che si \u00e8 suicidato, Randolph deduce dove si trovano i razzi e il tenente Butterfield individua la posizione sulla mappa. Quando Carl e Dickerman tornano al plotone, apprendono da Slattery che Conroy \u00e8 stato ucciso e questo sconvolge Carl che \u00e8 pronto a rinunciare all'assalto alle colline. Dickerman, per\u00f2, gli legge ad alta voce il messaggio che Doc gli aveva lasciato prima di morire e Carl, ripresa fiducia, getta via i suoi antidolorifici e conduce i suoi uomini in battaglia.\nProduzione.\nLe riprese si svolsero in California a Camp Pendleton. La United States Marine Corps forn\u00ec le attrezzature e le divise militari. Nel film dovevano esserci gli attori Paul Douglas, Anne Baxter e Dana Andrews."}
{"id": "6257762", "revid": "287204", "url": "https://it.wikipedia.org/wiki?curid=6257762", "title": "Dakota (Minnesota)", "text": "Dakota \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257763", "revid": "228587", "url": "https://it.wikipedia.org/wiki?curid=6257763", "title": "Distretto di Buk", "text": ""}
{"id": "6257765", "revid": "110157", "url": "https://it.wikipedia.org/wiki?curid=6257765", "title": "Elba (Minnesota)", "text": "Elba \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257766", "revid": "767487", "url": "https://it.wikipedia.org/wiki?curid=6257766", "title": "Goodview", "text": "Goodview \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257770", "revid": "767487", "url": "https://it.wikipedia.org/wiki?curid=6257770", "title": "Minneiska", "text": "Minneiska \u00e8 un comune degli Stati Uniti d'America, situato nello Stato del Minnesota, diviso tra la contea di Winona e la contea di Wabasha."}
{"id": "6257771", "revid": "767487", "url": "https://it.wikipedia.org/wiki?curid=6257771", "title": "Vernazzola", "text": "Il vernazzola \u00e8 antica variet\u00e0 di vitigno a bacca bianca originario del Trentino. A dispetto della quasi omonimia, non \u00e8 imparentato con i vitigni della famiglia delle Vernacce.\nStoria.\nIl nome ha origine dal latino \"vernaculus\", che significa \"autoctono\", ovvero non importato da un altro luogo. Un tempo diffuso anche in altre zone del Nord Italia, come nell'Alto Milanese e nel Reggiano, \u00e8 gradualmente scomparso con il passare del tempo: al XXI secolo \u00e8 un vitigno sull'orlo dell'estinzione, dato che ne sopravvivono pochissimi arbusti. Non sono previsti progetti di recupero.\nCaratteristiche.\nCaratteristica di questo vitigno \u00e8 una spiccata aromaticit\u00e0 che presenta qualit\u00e0 organolettiche lievemente erbacee e balsamiche: ai vini bianchi prodotti, questo vitigno fornisce una forte struttura."}
{"id": "6257773", "revid": "599013", "url": "https://it.wikipedia.org/wiki?curid=6257773", "title": "B\u00e0rnabo delle montagne", "text": ""}
{"id": "6257777", "revid": "110157", "url": "https://it.wikipedia.org/wiki?curid=6257777", "title": "Minnesota City", "text": "Minnesota City \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257778", "revid": "110157", "url": "https://it.wikipedia.org/wiki?curid=6257778", "title": "Utica (Minnesota)", "text": "Utica \u00e8 un comune degli Stati Uniti d'America, situato nello Stato del Minnesota, nella Contea di Winona."}
{"id": "6257781", "revid": "110157", "url": "https://it.wikipedia.org/wiki?curid=6257781", "title": "South Haven (Minnesota)", "text": "South Haven \u00e8 un comune degli Stati Uniti d'America, situato nello Stato del Minnesota, nella contea di Wright."}
{"id": "6257784", "revid": "110157", "url": "https://it.wikipedia.org/wiki?curid=6257784", "title": "Echo (Minnesota)", "text": "Echo \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257785", "revid": "484362", "url": "https://it.wikipedia.org/wiki?curid=6257785", "title": "Capitolazione", "text": ""}
{"id": "6257788", "revid": "110157", "url": "https://it.wikipedia.org/wiki?curid=6257788", "title": "Hanley Falls", "text": "Hanley Falls \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257791", "revid": "110157", "url": "https://it.wikipedia.org/wiki?curid=6257791", "title": "Hazel Run", "text": "Hazel Run \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257795", "revid": "110157", "url": "https://it.wikipedia.org/wiki?curid=6257795", "title": "Porter (Minnesota)", "text": "Porter \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257798", "revid": "1494169", "url": "https://it.wikipedia.org/wiki?curid=6257798", "title": "St. Leo", "text": ""}
{"id": "6257799", "revid": "110157", "url": "https://it.wikipedia.org/wiki?curid=6257799", "title": "St. Leo (Minnesota)", "text": "St. Leo \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257800", "revid": "767487", "url": "https://it.wikipedia.org/wiki?curid=6257800", "title": "Benny Michaux", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese ai Giochi olimpici di ."}
{"id": "6257802", "revid": "298055", "url": "https://it.wikipedia.org/wiki?curid=6257802", "title": "Jessica Day", "text": ""}
{"id": "6257803", "revid": "110157", "url": "https://it.wikipedia.org/wiki?curid=6257803", "title": "Wood Lake (Minnesota)", "text": "Wood Lake \u00e8 un comune degli Stati Uniti d'America, situato nello Stato del Minnesota, nella Contea di Yellow Medicine."}
{"id": "6257804", "revid": "729019", "url": "https://it.wikipedia.org/wiki?curid=6257804", "title": "Bruno Gesche", "text": "Primi anni di carriera.\nLe aspirazioni di Gesche a diventare un ufficiale dell'esercito tedesco si distrussero con l'introduzione del Trattato di Versailles, che poneva stringenti limiti all'esercito del dopoguerra (\"Reichswher\"), e a causa della sua limitata istruzione. Nel 1922 Gesche si un\u00ec al partito nazista e alla sua ala paramilitare, le SA. L'essersi unito al partito nazista gli procur\u00f2 la perdita del posto di lavoro in banca, nel 1923. All'interno del partito nazista Gesche ebbe la qualifica di \"Alter K\u00e4mpfer\" (membro n\u00ba 8592 della NSDAP). Nel 1927 Gesche lasci\u00f2 le SA per unirsi alle SS, a suo tempo ancora subordinate alle SA (membro n\u00ba 1093 delle SS).\nSS-Begleitkommando des F\u00fchrers.\nIl 29 febbraio 1932, dietro consiglio di Heinrich Himmler, Hitler scelse otto uomini tra dodici candidati presentatigli da Sepp Dietrich affinch\u00e9 costituissero la sua scorta personale, ovvero il \"SS-Begleitkommando des F\u00fchrers\". Uno degli uomini selezionati da Hitler fu proprio Bruno Gesche. Ma nel giro di poco, Gesche si attir\u00f2 contro l'ira di Himmler. Nonostante ci\u00f2, l'attaccamento di Hitler verso Gesche (nato dalla lunga permanenza di Gesche all'interno del partito nazista) determin\u00f2 la sua salvezza, che dur\u00f2 praticamente per tutta la durata della Germania nazista.\nConflitti con Himmler.\nIl primo incidente tra Gesche e Himmler nacque come risultato di una critica che il primo mosse contro i dettagli sulla sicurezza che erano stati prodotti da un'altra unit\u00e0 delle SS in occasione di un discorso di Hitler a Selb il 14 ottobre 1932. Himmler lo percep\u00ec come un affronto personale. Sia Himmler che il comandante del gruppo sud delle SS, richiesero che Gesche fosse degradato e rimosso dall\"'SS-Begleitkommando des F\u00fchrers,\" tuttavia Hitler ordin\u00f2 che Gesche ricevesse solo un rimprovero.\nNel 1934 Himmler per\u00f2 riusc\u00ec ad ottenere la rimozione di Kurt Glidisch, terzo comandante dell'\"SS-Begleitkommando\" e superiore di Gesche. Nel 1936 Glidisch fu rimosso dalle SS cos\u00ec come dal NSDAP per continui casi di ubriachezza. Conseguentemente Gesche assunse il comando dell\"'SS-Begleitkommando\" nel giugno 1934. In seguito l'unit\u00e0 fu espansa e divenne nota come \"F\u00fchrerbegleitkommando.\"\nIn un'altra occasione nel 1935, Himmler nel tentativo di consolidare la propria autorit\u00e0, ordin\u00f2 la sospensione dei salari delle guardie del corpo di Hitler. Gesche reag\u00ec chiedendo aiuto al comandante del reggimento di guardie del corpo di Hitler (1. SS-Panzer-Division \"Leibstandarte SS Adolf Hitler\"\"),\" Sepp Dietrich, che fu in grado di annullare l'ordine di Himmler.\nBasandosi sulle frequenti intossicazioni di Gesche, Himmler inaspr\u00ec i requisiti necessari per i soldati delle \"SS,\" vietando il consumo di alcol oltre certi limiti prestabiliti. Dopo aver ottenuto evidenza che Gesche violava tali limiti, Himmler ottenne il 26 settembre 1938, una dichiarazione firmata da Gesche con la quale egli prometteva di astenersi dal consumo di alcol per tre anni e in caso non avesse rispettato tale promessa sarebbe stato espulso dalle \"SS\". Dopo pochi mesi Himmler rimosse tale divieto. Ancora una volta l'affezione di Hitler verso Gesche riusc\u00ec a far s\u00ec che Himmler cambiasse idea.\nSeconda guerra mondiale.\nNei primi mesi del 1942, dopo un'altra bevuta, Gesche estrasse la propria pistola e minacci\u00f2 un ufficiale delle \"SS\". Dopo che Himmler fu informato dei fatti, nemmeno il rapporto con Hitler lo pot\u00e9 salvare dall'ira del \"Reichsf\u00fchrer-SS.\" Gesche fu rimosso dal comando del \"F\u00fchrerbegleitkommando\" e gli fu richiesto nuovamente di astenersi dal consumo di alcol per tre anni. Gesche fu trasferito sul fronte orientale e assegnato alle Waffen-SS, \"5. SS-Panzer-Division \"Wiking\"\". Serv\u00ec nei ranghi del \"1./SS-Panzer-J\u00e4ger-Abteilung 5.\" La \"5. SS\" combatt\u00e9 contro i sovietici per sottrare loro il controllo del Caucaso, regione ricca di petrolio. Prima del collasso della \"6. Armee\" a Stalingrado, Gesche fu prelevato dal fronte a seguito delle ferite riportate in combattimento. Hitler fu molto soddisfatto della performance di Gesche, tanto da farlo ritornare nel dicembre 1942 al comando del \"F\u00fchrerbegleitkommando.\" Inoltre Hitler decret\u00f2 che nessun uomo che avesse servito nello staff del quartier generale di Hitler sarebbe stato mandato sul fronte orientale, per paura che un'eventuale cattura e interrogatorio da parte dei sovietici, avrebbero potuto portare a rivelare informazioni sulla sicurezza personale di Hitler.\nNel dicembre 1944 Gesche cess\u00f2 di essere il comandante del \"F\u00fchrerbegleitkommando\" a seguito di un incidente nel quale egli, ubriaco ancora una volta, spar\u00f2 contro uno dei suoi commilitoni\".\" Nel rimprovero fu scritto:\nDopo che Gesche fu degradato di nove gradi, passando da \"SS-Obersturmbannf\u00fchrer\" a \"SS-Unterscharf\u00fchrer,\" Franz Sch\u00e4dle fu promosso a comandante del \"F\u00fchrerbegleitkommando.\" L'assegnazione di Gesche alla nota unit\u00e0 punitiva delle \"SS\", la \"Dirlewanger\", a quello stadio della guerra, era in tutti i sensi una condanna a morte. Sebbene Hitler non fosse intervenuto direttamente, lo fecero alcuni membri delle \"SS\". Hermann Fegelein e Maximilian von Herff riuscirono a far riconoscere che l'assegnazione alla \"Dirlewanger\" (che stava operando sul fronte orientale) era in netto contrasto con le disposizioni di Hitler, che vietavano espressamente schieramenti su quel fronte. Da quel momento, nonostante l'assegnazione alla \"Dirlewanger\" equivalesse ad una condanna a morte, non fu mai pi\u00f9 riassegnato al \"F\u00fchrerbegleitkommando\". Invece fu riassegnato alla \"16. SS-Panzergrenadier-Division \"Reichsf\u00fchrer-SS\"\", nel \"5./SS-Panzer-Grenadier-Regiment 35\", che si arrese agli americani in Italia nel 1945.\nUltimi anni.\nSecondo i registi conservati alla Deutsche Dienststelle, l'ultima data nota di reclusione presso gli Alleati occidentali sarebbe il 22 marzo 1947."}
{"id": "6257806", "revid": "767487", "url": "https://it.wikipedia.org/wiki?curid=6257806", "title": "Paul Steffen", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257809", "revid": "610572", "url": "https://it.wikipedia.org/wiki?curid=6257809", "title": "Associazione Sportiva Omegna 1978-1979", "text": ""}
{"id": "6257813", "revid": "287204", "url": "https://it.wikipedia.org/wiki?curid=6257813", "title": "Massacro di Aranthalawa", "text": "Il massacro di Aranthalawa \u00e8 avvenuto durante la guerra civile dello Sri Lanka nel 1987. Nel massacro, 33 monaci buddisti, la maggior parte dei quali novizi, e quattro civili furono uccisi dai quadri delle Tigri Tamil (in inglese LTTE), il 2 giugno 1987, vicino al villaggio di Aranthalawa, nel distretto di Ampara, nello Sri Lanka orientale. Il massacro \u00e8 considerato l'atrocit\u00e0 pi\u00f9 nota e devastante commessa dall'organizzazione ribelle durante la guerra civile, e ancora oggi viene commemorata.\nL'avvenimento.\nIl massacro di Aranthalawa avvenne il 2 giugno 1987, quando un autobus su cui viaggiavano monaci buddisti ed alcuni civili disarmati, cadde in un'imboscata tesa da 20 uomini dell'LTTE vicino al villaggio di Nuweragalathanne. I guerriglieri quindi ordinarono al conducente, che stava trasportando i monaci in pellegrinaggio dal proprio tempio a Mahavapi verso il tempio di Kelaniya Raja Maha Vihara, di dirigersi verso la giungla di Aranthalawa. Dopo che l'autobus si ferm\u00f2, i guerriglieri hanno iniziato il massacro, attaccando i monaci con armi da fuoco e spade, arrivando a sparare ad alcuni di loro con mitragliatrici.\nFra i morti vi furono 30 giovani novizi ed il loro mentore, l'abate superiore del tempio Vidyananda Maha Pirivena, Hegoda Sri Indrasara Thera. Anche altri quattro civili che stavano viaggiando insieme ai monaci furono uccisi.\nTre monaci che riuscirono a fuggire al massacro subirono lesioni cos\u00ec gravi da dover essere costretti a richiedere assistenza medica anche oggi. Un altro monaco \u00e8 stato reso permanentemente invalido.\nMotivi.\nQuesto ed altri attacchi simili condotti contro i civili singalesi furono portati avanti dalle Tigri per antagonizzare la popolazione singalese contro la popolazione tamil, creando dunque un clima di odio e rivalit\u00e0 fra i due gruppi etnici principali dello Sri Lanka. Le Tigri speravano che tale animosit\u00e0 tra le due etnie si sarebbe tradotta in attacchi da parte singalese contro civili tamil, che in questo modo avrebbero aumentato il proprio supporto ed il finanziamento per le proprie campagne violente.\nLe reazioni.\nI monaci Therav\u0101da sono incapaci di difendersi. Nuocere ad un monaco \u00e8 considerato una delle pi\u00f9 gravi offese nel buddismo Therav\u0101da ed anche fra gli ind\u00f9. Per questo motivo il massacro \u00e8 considerato uno degli attacchi pi\u00f9 brutali commessi durante il conflitto.\nOgni anno, il massacro \u00e8 commemorato con una serie di programmi speciali. Nel 2007, nell'anniversario dei 20 anni dall'evento, per quattro giorni vennero tenute delle commemorazioni a Colombo e Ampara. La cerimonia pi\u00f9 importante si \u00e8 svolta nella capitale, alla presenza del presidente singalese Mahinda Rajapaksa e del Mahanayaka Thera di tutti i capitoli monastici. Un'ulteriore veglia di preghiera durata tutta la notte fu tenuta la stessa notte, e successivamente fu offerta un'importante D\u0101na a 200 monaci. Fu inoltre organizzata una mostra fotografica che espose pi\u00f9 di 300 fotografie ritraenti gli attacchi delle Tigri Tamil a siti buddisti ed altri atti di distruzione da esse organizzati.\nAttacchi simili.\nDurante il corso del conflitto, le Tigri hanno portato avanti numerosi attacchi a siti buddisti, per le stesse motivazioni del massacro. Tra questi:"}
{"id": "6257814", "revid": "767487", "url": "https://it.wikipedia.org/wiki?curid=6257814", "title": "Jean Feller", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257816", "revid": "767487", "url": "https://it.wikipedia.org/wiki?curid=6257816", "title": "Nicolas Pauly", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257817", "revid": "889336", "url": "https://it.wikipedia.org/wiki?curid=6257817", "title": "Nic Pauly", "text": ""}
{"id": "6257819", "revid": "610572", "url": "https://it.wikipedia.org/wiki?curid=6257819", "title": "Societ\u00e0 Sportiva Formia Calcio 1905 1978-1979", "text": ""}
{"id": "6257820", "revid": "767487", "url": "https://it.wikipedia.org/wiki?curid=6257820", "title": "Der Herr der Welt", "text": "Der Herr der Welt (traducibile letteralmente come \"Il signore del mondo\") \u00e8 un film di fantascienza tedesco del 1934 per la regia di Harry Piel. Prodotto da Ariel Film, affronta i temi della sostituzione dell'uomo con la macchina e della minaccia per l'umanit\u00e0 costituita dai robot usati a scopo bellico.\nTrama.\nIl dottor Heller, un industriale miliardario animato da ideali umanitari, affida al geniale scienziato prof. Wolf la costruzione di avanzati robot in grado di sostituire l'uomo nei lavori pericolosi, ad esempio nelle miniere.\nWolf ha tuttavia piani del tutto diversi e folli e uccide Heller, con l'intenzione di conquistare il mondo con la schiera dei suoi automi dotati di raggi letali, per instaurare un nuovo ordine sociale basato sull'efficienza e sull'obbedienza assoluta. Procede quindi a offrire a noleggio robot industriali in tutto il mondo, ricavandone alti profitti. Werner Baumann, un ingegnere minerario amico del defunto Heller, insospettito visita il prof. Wolf nel suo laboratorio blindato dell'azienda di Heller e viene a conoscenza del suo piano. Dopo avere assistito alla disperazione dei suoi collaboratori che hanno perso i propri posti di lavoro venendo sostituiti da robot, Baumann spiega a Wolf la gente si rivolter\u00e0 quando perder\u00e0 in massa i posti di lavoro. Wolf intende tuttavia sopprimere eventuali rivolte usando le sue macchine e ottenere il dominio del mondo. Gli \u00e8 impedito di raggiungere questo obiettivo da Baumann e da Vilma, la vedova di Heller. Wolf, in un momento di follia, provoca un'esplosione nel suo laboratorio in cui rimane ucciso.\nNel lieto fine, Baumann comprende che nella visione del dott. Heller i robot migliorano le vite di tutti e vengono utilizzati per lavori \"pericolosi, poco sani e intellettualmente soffocanti\". I lavoratori sostituiti dai robot non perdono i loro lavori ma vengono piuttosto impiegati in altre aree, come la manutenzione dei robot. Mantenere gli impieghi dei lavoratori diventa anche una condizione per coloro che acquistano i robot, cos\u00ec le persone sono libere di vivere una vita pi\u00f9 degna e umana.\nProduzione.\nLe riprese del film, che fu prodotto dallo stesso regista per la Ariel-Film GmbH di Berlino con il titolo di lavorazione \"Der Herrscher der Welt\", durarono dal maggio al luglio del 1934.\nDistribuzione.\nDistribuito dalla berlinese Neues Deutsches Lichtspiel-Syndikat Verleih GmbH (N.D.L.S.), il film ottenne il 10 agosto 1934 il visto di censura B.36925, che ne consentiva la visione ai minori. Il film fu presentato al pubblico tedesco all'Ufa-Palast am Zoo di Berlino il'11 agosto 1934.\nAccoglienza e critica.\nAll'epoca della sua uscita nel 1935 negli Stati Uniti, il \"New York Times\" scrisse che il film, \"con gran mostra di macchinari reali e fantastici e ogni sorta di strane dimostrazioni futuribili di raggi della morte e complicati dispositivi elettrici\", pone (e risolve) il problema della disoccupazione tecnologica e si distingue soprattutto per l'eccellente interpretazione di Walter Franck nella parte dello scienziato pazzo.\nFantafilm scrive che \"Harry Piel sviluppa il soggetto con buon senso dello spettacolo, validamente secondato dagli interpreti e dalle scenografie moderniste di Ewald Daub\" e aggiunge che il film \"non rivela, forse, piena consapevolezza dell'imminente tracollo della societ\u00e0 tedesca nel nazismo, ma la visione di un futuro dominato dalla pi\u00f9 disumana tecnologia e l'equiparazione dell'uomo a macchina sono senz'altro ammonitrici.\""}
{"id": "6257824", "revid": "599013", "url": "https://it.wikipedia.org/wiki?curid=6257824", "title": "Camille Wagner", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257825", "revid": "767487", "url": "https://it.wikipedia.org/wiki?curid=6257825", "title": "Nicolas Birtz", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257827", "revid": "767487", "url": "https://it.wikipedia.org/wiki?curid=6257827", "title": "Jeffers (Minnesota)", "text": "Jeffers \u00e8 un comune degli Stati Uniti d'America, situato nello Stato del Minnesota, nella Contea di Cottonwood."}
{"id": "6257828", "revid": "767487", "url": "https://it.wikipedia.org/wiki?curid=6257828", "title": "Victor Feller", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6257867", "revid": "610572", "url": "https://it.wikipedia.org/wiki?curid=6257867", "title": "Polisportiva Cassino 1978-1979", "text": ""}
{"id": "6257872", "revid": "103897337", "url": "https://it.wikipedia.org/wiki?curid=6257872", "title": "Cinema 16", "text": "Cinema 16 fu un Cine Club con base a New York fondato da Amos Vogel nel 1947. Fino al 1963, Vogel assieme alla moglie Marcia, gestirono il pi\u00f9 influente e partecipato cine club della storia del Nord America, che raggiunse i 7.000 associati.\nStoria.\nVogel fu ispirato dalla cineasta Maya Deren, che si esibiva con proiezioni e letture di presentazione sui suoi film per tutti gli Stati Uniti, a Cuba ed in Canada. Nel 1946 la Daren prenot\u00f2 il Provincetown Playhouse nel Greenwich Village per una esibizione pubblica intitolata \"Three Abandoned Films\", in cui proiettava \"Meshes of the Afternoon\", \"At Land\", e \"A Study in Choreography for the Camera.\" Nel titolo della serata, la Daren si riferiva all'uso che Guillaume Apollinaire faceva del termine \"abbandonato\", quando diceva che un'opera non \u00e8 mai completa, ma \u00e8 solo abbandonata. Anche se il titolo era ironico, la mostra ebbe molto successo.\nI film mostrati al Cinema 16 erano perlopi\u00f9 di cinema sperimentale. Questi film si differenziavano dal cinema narrativo, ed ebbero molto successo nel dopoguerra.\nCinema 16 chiuse nel 1963, dopo 17 anni di programmazione."}
{"id": "6257874", "revid": "287204", "url": "https://it.wikipedia.org/wiki?curid=6257874", "title": "Red Wing (Minnesota)", "text": "Red Wing \u00e8 un comune degli Stati Uniti d'America, situato nello Stato del Minnesota, nella Contea di Goodhue, della quale \u00e8 il capoluogo."}
{"id": "6257876", "revid": "1149807", "url": "https://it.wikipedia.org/wiki?curid=6257876", "title": "Kakkmaddafakka", "text": "I Kakkmaddafakka sono un gruppo pop rock di Bergen, Norvegia, i cui attuali componenti sono: Axel Vindenes, P\u00e5l Vindenes, Stian S\u00e6vig, Kristoffer Wie van der Pas, Lars Helmik Raaheim-Olsen, Sebastian Kittelsen, Martin Sande e Sverre Sande.\nBiografia.\nIl gruppo \u00e8 stato fondato nel 2004 da Axel Vindenes, Stian S\u00e6vig e dall'ex membro della band Jonas Nielsen. La loro musica spazia tra molti generi e ha influenze: rap, rock, dixie jazz, funk, techno e indie. Per questo motivo per semplicit\u00e0 vengono descritti come pop o pop-rock. I lavori \"Hest\" e \"Six months is a long time\" sono stati prodotti con l'aiuto del concittadino musicista Erlend \u00d8ye, che spesso si \u00e8 interessato alla scena musicale di Bergen come anche nel caso della band Razika. Dai primi concerti a Bergen nel 2004 la band ha suonato in molti festival in tutto il mondo come: Eggstockfestivalen, Nattjazz, Bergenfest, Montreaux Jazz Festival (CH), Hovefestivalen, , Skral, Lost Weekend, Melt Festival (DE) e il Roskilde Festival (DK), Hurricane festival (DR), Rock am Ring (DR), Rock im Park (DR), Southside (DR), Area4 (DR), Sziget Festival (HU), Arenal Sound (ES), Low Cost festival (ES), Vive Latino (MEX).\nNel 2017 dopo dodici anni come membro della band il chitarrista P\u00e5l Vindenes intraprende parallelamente un progetto da solista sotto lo pseudonimo di Pish pubblicando i due singoli \"Compromised\" e \"Crime\"."}
{"id": "6257877", "revid": "76069", "url": "https://it.wikipedia.org/wiki?curid=6257877", "title": "Pl\u0153uc-L'Hermitage", "text": "Pl\u0153uc-L'Hermitage \u00e8 un comune francese del dipartimento delle C\u00f4tes-d'Armor nella regione della Bretagna.\n\u00c8 stato creato il 1\u00ba gennaio 2016 dalla fusione dei preesistenti comuni di Pl\u0153uc-sur-Li\u00e9 e L'Hermitage-Lorge.\nIl capoluogo \u00e8 la localit\u00e0 di Pl\u0153uc-sur-Li\u00e9."}
{"id": "6257880", "revid": "767487", "url": "https://it.wikipedia.org/wiki?curid=6257880", "title": "Ogilvie (Minnesota)", "text": "Ogilvie \u00e8 un comune degli Stati Uniti d'America, situato nello Stato del Minnesota, nella Contea di Kanabec."}
{"id": "6257883", "revid": "688552", "url": "https://it.wikipedia.org/wiki?curid=6257883", "title": "Ahmed El Shenawy", "text": ""}
{"id": "6257888", "revid": "599013", "url": "https://it.wikipedia.org/wiki?curid=6257888", "title": "Rub\u00e9n Sobrino Pozuelo", "text": "Descrizione.\n\u00c8 un attaccante.\nCarriera.\nGiovanili e vari prestiti.\nCresciuto nelle giovanili del Real Madrid e passato anche per le trafile del Manchester City senza mai, per\u00f2, decollare tecnicamente, il giovane fa un po\u2019 di esperienza nei club spagnoli del , ed (contribuendo a promuovere quest\u2019ultimo nella Liga).\nValencia e Cadice.\nNella sessione di mercato invernale del 2019 viene acquistato definitivamente dal che lo fa debuttare dal primo minuto nel match valido per l\u2019andata dei sedicesimi di finale dell\u2019Europa League 2018-2019 sul campo del : il giovane realizza l\u2019assist per l\u20191-0 di Denis Cheryshev e segna, al 49\u00ba minuto, la rete del definitivo 2-0 per gli spagnoli. 3 giorni dopo debutta in campionato, anche questa volta dal primo minuto, nel match interno contro l\u2019 pareggiato 0-0.\nIl 1\u00ba febbraio 2021 viene ceduto in prestito al .\nIl 30 agosto 2021 fa ritorno al Cadice, questa volta a titolo definitivo."}
{"id": "6257892", "revid": "31886", "url": "https://it.wikipedia.org/wiki?curid=6257892", "title": "Hogna teteana", "text": "Hogna teteana \u00e8 un ragno appartenente alla famiglia Lycosidae.\nCaratteristiche.\nI cheliceri sono provvisti di colore marrone tendente al nero; la parte frontale \u00e8 ricoperta da una peluria grigia e bianca.\nL'olotipo femminile rinvenuto ha lunghezza totale \u00e8 di 15mm; la lunghezza del cefalotorace \u00e8 di 7mm; e quella dell'opistosoma \u00e8 di 8mm.\nL'olotipo maschile rinvenuto ha lunghezza totale \u00e8 di 12mm; la lunghezza del cefalotorace \u00e8 di 6mm; e quella dell'opistosoma \u00e8 di 6mm.\nDistribuzione.\nLa specie \u00e8 stata reperita nel Mozambico occidentale: nei pressi della citt\u00e0 di Tete.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6257895", "revid": "599013", "url": "https://it.wikipedia.org/wiki?curid=6257895", "title": "The Big Challenge", "text": "The Big Challenge \u00e8 un album discografico a nome \"Cootie &amp; Rex\", pubblicato dall'etichetta discografica Jazztone Records nell'ottobre del 1957.\nL'album fu pubblicato anche con il titolo di \"Together 1957\".\nMusicisti.\nNote aggiuntive"}
{"id": "6257899", "revid": "1431409", "url": "https://it.wikipedia.org/wiki?curid=6257899", "title": "In the Morning", "text": ""}
{"id": "6257903", "revid": "2016868", "url": "https://it.wikipedia.org/wiki?curid=6257903", "title": "A State of Trance 2016", "text": "A State of Trance 2016 \u00e8 la prima compilation del 2016 facente parte della collana \"A State of Trance\", mixata dal DJ e produttore discografico olandese Armin van Buuren. \u00c8 stata pubblicata dalla casa discografica olandese Armada Music, il 6 maggio 2016."}
{"id": "6257905", "revid": "729019", "url": "https://it.wikipedia.org/wiki?curid=6257905", "title": "SEPTA Regional Rail", "text": "La SEPTA Regional Rail \u00e8 il servizio ferroviario suburbano a servizio dell'area metropolitana di Filadelfia, divisa tra gli Stati della Pennsylvania, del Delaware e del New Jersey. Si compone di 13 linee e 154 stazioni per una lunghezza totale di 450\u00a0km ed \u00e8 gestito dalla Southeastern Pennsylvania Transportation Authority o SEPTA.\nFulcro della rete \u00e8 il \"Center City Commuter Connection\", un passante ferroviario sotterraneo aperto nel 1984 che attraversa il centro citt\u00e0 con tre stazioni: 30th Street, Suburban e Jefferson, e dove sono istradate tutte le linee. Nel 2015, con i suoi passeggeri \u00e8 risultato il quinto servizio ferroviario suburbano pi\u00f9 trafficato di tutti gli Stati Uniti."}
{"id": "6257911", "revid": "1924342", "url": "https://it.wikipedia.org/wiki?curid=6257911", "title": "In the Morning (The Coral)", "text": "In the Morning \u00e8 un singolo del gruppo musicale britannico The Coral, pubblicato il 9 maggio 2005 come primo estratto dal terzo album in studio \"The Invisible Invasion\".\nVideo musicale.\nIl video musicale, in stile cartone animato, mostra il gruppo suonare in diversi luoghi."}
{"id": "6257912", "revid": "96758", "url": "https://it.wikipedia.org/wiki?curid=6257912", "title": "Marcos Llorente", "text": "Biografia.\nProviene da una famiglia di ex calciatori: suo padre \u00e8 Paco Llorente, mentre Francisco Gento e Ram\u00f3n Grosso sono rispettivamente il suo prozio e il suo nonno materno.\nCaratteristiche tecniche.\nCentrocampista completo ed estremamente duttile, nei primi anni di carriera agiva principalmente sulla mediana, salvo poi essere spostato in posizione pi\u00f9 avanzata da Diego Simeone, venendo impiegato come vero e proprio jolly offensivo avendo giocato sia da ala destra, seconda punta ed esterno destro a tutta fascia. Pu\u00f2 giocare anche come terzino destro, posizione in cui \u00e8 stato impiegato da Luis Enrique in nazionale spagnola. Abile ad attaccare gli spazi, \u00e8 bravo a muoversi senza palla.\nTatticamente intelligente e dotato di buon fiuto del gol, pu\u00f2 ricoprire tutti i ruoli del centrocampo e quello di seconda punta.\nCarriera.\nClub.\nEsordi, Real Madrid e prestito all'Alav\u00e9s.\nMuove i primi passi nel calcio nelle file del Club Deportivo Las Rozas e nella Escuela de F\u00fatbol Roce\u00f1a, poi passa al Club de F\u00fatbol Rayo Majadahonda. Dopo aver disputato vari tornei nei pulcini dell', nel 2008 entra nel settore giovanile del , con cui compie la trafila nelle varie formazioni del vivaio. Nel 2013-2014 gioca la UEFA Youth League, in cui raggiunge con i compagni la semifinale.\nNel 2014-2015 viene incorporato nella rosa del allenato da Zin\u00e9dine Zidane. Il 24 agosto 2014 esordisce in Segunda Divisi\u00f3n B, la terza divisione spagnola, nella partita persa per 2-1 contro l'Atl\u00e9tico Madrid B. Nella stagione 2014-2015 colleziona 25 presenze in campionato, nella seconda 37 presenze (di cui 4 nei play-off) e 3 reti. Rimane nella squadra satellite del Real Madrid per stagioni, in cui viene schierato spesso come titolare.\nDebutta con la prima squadra del Real Madrid all'et\u00e0 di vent'anni, il 17 ottobre 2015, nella partita interna di campionato vinta per 3-1 contro il , in cui sostituisce al 77\u00ba minuto Kova\u010di\u0107.\nIl 10 agosto 2016 passa in prestito annuale all'. Con la squadra basca, di cui \u00e8 uno dei leader, arriva in finale di Coppa del Re, persa contro il .\nRientrato nei ranghi del Real Madrid per la nuova stagione agonistica, inizia l'annata vincendo la Supercoppa europea. Il 23 settembre 2017 il suo contratto \u00e8 prolungato sino al 2021. Chiude la stagione vincendo la Champions League, competizione in cui scende in campo solo una volta.\nAtl\u00e9tico Madrid.\nIl 20 giugno 2019 viene annunciato il suo trasferimento all' per 30 milioni di euro. Esordisce con la maglia dei \"colchoneros\" il 18 agosto, in occasione della partita di campionato contro il vinta per 1-0.\nL'11 marzo 2020 mette a segno i primi gol nelle competizioni UEFA per club, realizzando una doppietta in occasione della vittoria per 3-2 ad Anfield contro il , nel ritorno degli ottavi di finale di UEFA Champions League. Il 6 gennaio 2022 gioca la sua partita numero 100 con la maglia dei \"colchoneros\".\nNazionale.\nNel 2014 ha giocato quattro partite nella nazionale Under-19 spagnola. Il 10 ottobre 2016 fa il suo esordio come titolare, nella nazionale Under-21 spagnola, nella partita interna valida alla qualificazione agli Europei del 2017, vinta per 5-0 dalla Spagna, contro l'Estonia.\nL'11 novembre 2020 fa il suo esordio con la nazionale maggiore, nell'amichevole pareggiata per 1-1 contro i .\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "6257915", "revid": "416175", "url": "https://it.wikipedia.org/wiki?curid=6257915", "title": "Malattia di Luft", "text": "La malattia di Luft \u00e8 una malattia genetica dovuta a un disaccoppiamento tra la produzione di ATP e fosforilazione ossidativa.\nTale patologia rientra nella classificazione di una \"condizione ipermetabolica non tiroidea\" che porta ad un aumento del metabolismo basale e quindi ipertermia."}
{"id": "6257946", "revid": "965985", "url": "https://it.wikipedia.org/wiki?curid=6257946", "title": "Rub\u00e9n Sobrino", "text": ""}
{"id": "6257948", "revid": "1318658", "url": "https://it.wikipedia.org/wiki?curid=6257948", "title": "Le Men\u00e9", "text": "Le Men\u00e9 \u00e8 un comune francese di abitanti del dipartimento delle C\u00f4tes-d'Armor nella regione della Bretagna.\n\u00c8 stato creato il 1\u00ba gennaio 2016 dalla fusione dei preesistenti comuni di Collin\u00e9e, Le Gouray, Langourla, Plessala, Saint-Gilles-du-Men\u00e9, Saint-Gou\u00e9no e Saint-Jacut-du-Men\u00e9.\nIl capoluogo \u00e8 la localit\u00e0 di Collin\u00e9e."}
{"id": "6257950", "revid": "641838", "url": "https://it.wikipedia.org/wiki?curid=6257950", "title": "Theo Hern\u00e1ndez", "text": "Prodotto delle giovanili dell', ha esordito nell'Atletico Madrid B per poi giocare nell', nel e nella ; dal 2019 milita nel . Con le \"merengues\" ha vinto la Supercoppa di Spagna 2017, la Supercoppa UEFA 2017, la Coppa del mondo per club FIFA 2017 e la UEFA Champions League 2017-2018.\nConvocato tra le fila della Nazionale francese a partire dal 2021, con i \"Bleus\" ha vinto la UEFA Nations League (2020-2021).\nBiografia.\nDi origini spagnole da parte di padre (il bisnonno era originario di Gerona), \u00e8 fratello minore di Lucas, anch'egli calciatore, e figlio di Jean-Fran\u00e7ois Hernandez, ex calciatore.\nCaratteristiche tecniche.\nConsiderato uno dei terzini sinistri pi\u00f9 forti della sua generazione, \u00e8 dotato di buona tecnica individuale e molto abile nel dribbling. Si distingue altres\u00ec per una notevole velocit\u00e0 in progressione e la forza fisica, doti che lo rendono alquanto difficile da fermare. Tatticamente intelligente, risulta essenziale sia in fase di spinta che di ripiegamento. \u00c8 un buon crossatore e cerca spesso il gol, essendo in possesso di un tiro potente e preciso.\nCarriera.\nClub.\nEsordi e Alav\u00e9s.\nDopo aver iniziato nel vivaio del , cresce calcisticamente nelle giovanili dell', dove entra all'et\u00e0 di 9 anni, nel 2007. Dopo aver compiuto la trafila nelle giovanili del club, nell'estate del 2015 passa all'Atl\u00e9tico Madrid B. Debutta in Tercera Divisi\u00f3n, la quarta divisione spagnola, il 30 agosto 2015 in -Atl\u00e9tico Madrid B (3-4). Rinnovato il proprio contratto il 3 febbraio 2016, due giorni dopo viene convocato per la prima volta in prima squadra per la partita di Primera Divisi\u00f3n contro l', rimanendo in panchina.\nIl 4 agosto 2016 passa in prestito annuale all', neopromosso in Primera Divisi\u00f3n. Esordisce alla seconda giornata di campionato, il 28 agosto contro lo ; in totale disputa 38 partite di campionato, con 2 gol all'attivo. Il 7 maggio 2017 segna la prima rete in carriera, nella gara vinta per 1-0 contro l'. Va a segno anche nella finale di Coppa di Spagna del 27 maggio 2017, persa per 1-3 contro il .\nReal Madrid e Real Sociedad.\nIl 5 luglio 2017 \u00e8 acquistato dal , che paga la clausola di 30 milioni prevista dal contratto. La nuova stagione inizia con la vittoria della Supercoppa europea e si conclude con la vittoria della Champions League. Il 10 agosto 2018 \u00e8 ceduto in prestito alla , dove gioca per una stagione.\nMilan.\nIl 6 luglio 2019 si trasferisce al a titolo definitivo per 20 milioni di euro; firma un contratto quinquennale. Il debutto con i rossoneri ed in Serie A avviene il 21 settembre successivo, quando subentra a Ricardo Rodr\u00edguez nel secondo tempo del derby perso per 0-2. Esordisce da titolare nella gara successiva, persa per 2-1 in trasferta contro il . Trova il suo primo gol in maglia rossonera il 5 ottobre, in occasione della partita vinta per 2-1 in casa del . Nella prima parte della stagione mette in mostra un ottimo rendimento, affermandosi come uno dei migliori terzini della Serie A, con 5 gol che, a gennaio, gli permetteranno di essere provvisoriamente il miglior marcatore della squadra. Chiuder\u00e0 la stagione con 7 gol totali all'attivo.\nNella stagione seguente, il 13 dicembre 2020 a San Siro, realizza la sua prima doppietta in carriera, decisiva per assicurare il pareggio (2-2) nella gara di campionato contro il . Il 18 febbraio 2021 realizza il suo primo gol in campo internazionale come professionista, segnando il rigore del momentaneo vantaggio per 1-2 nella partita dei sedicesimi di finale di Europa League del Milan contro la , terminata 2-2.\nIl 6 gennaio 2022, in occasione di Milan-, valevole per la prima giornata del girone di ritorno del campionato 2021-2022, indossa per la prima volta la fascia di capitano del club rossonero. Tre giorni dopo realizza una doppietta nel successo per 0-3 in casa del . L'11 febbraio 2022 prolunga il suo contratto con il Milan fino al 30 giugno 2026.\nNazionale.\nHa giocato con le nazionali francesi Under-18, Under-19 e Under-20. Nel 2017 rifiuta la convocazione della nazionale francese Under-21, affermando di volersi concentrare sull'imminente trasferimento al , salvo poi pubblicare delle foto che lo ritraggono in vacanza a Marbella. In seguito a tale controversia, non \u00e8 pi\u00f9 stato convocato dalla nazionale maggiore francese e ha dichiarato di voler considerare un'eventuale chiamata della nazionale maggiore spagnola.\nIl 26 agosto 2021, all'et\u00e0 di 23 anni, riceve dal CT Didier Deschamps la sua prima convocazione nella nazionale francese, ed il 7 settembre dello stesso anno debutta con la maglia dei \"Bleus\" nella partita casalinga contro la (2-0), valevole per le qualificazioni al mondiale del 2022. Dopo un mese esatto dall'esordio, il 7 ottobre, realizza il suo primo gol in nazionale, siglando il definitivo 3-2 nella semifinale di UEFA Nations League vinta in rimonta contro il all'Allianz Stadium di Torino. Tre giorni pi\u00f9 tardi fornisce l'assist per il gol di Mbapp\u00e9 che sancisce la rimonta dei \"Bleus\" nella finale di Milano contro la Spagna.\nStatistiche.\nPresenze e reti nei club.\n\"Statistiche aggiornate al 25 febbraio 2022.\""}
{"id": "6257952", "revid": "183114", "url": "https://it.wikipedia.org/wiki?curid=6257952", "title": "La santa di Bleecker Street", "text": ""}
{"id": "6257957", "revid": "31886", "url": "https://it.wikipedia.org/wiki?curid=6257957", "title": "Hogna unicolor", "text": "Hogna unicolor \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone scuro; la parte frontale \u00e8 ricoperta da una fitta peluria giallo-rossastra.\nL'olotipo femminile rinvenuto ha lunghezza totale \u00e8 di 16mm; la lunghezza del cefalotorace \u00e8 di 7mm; e quella dell'opistosoma \u00e8 di 9mm.\nL'olotipo maschile rinvenuto ha lunghezza totale \u00e8 di 10mm; la lunghezza del cefalotorace \u00e8 di 5mm; e quella dell'opistosoma \u00e8 di 5mm.\nDistribuzione.\nLa specie \u00e8 stata reperita nel Mozambico meridionale: nei pressi della baia di Maputo (quando sono stati rinvenuti gli esemplari era denominata \"Baia di Delagoa\").\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6257958", "revid": "1100311", "url": "https://it.wikipedia.org/wiki?curid=6257958", "title": "Adri\u00e1n Ortol\u00e1", "text": ""}
{"id": "6257961", "revid": "486946", "url": "https://it.wikipedia.org/wiki?curid=6257961", "title": "Wilier Triestina-Southeast", "text": ""}
{"id": "6257967", "revid": "767487", "url": "https://it.wikipedia.org/wiki?curid=6257967", "title": "Alfredo Ilg", "text": "Biografia.\nNel 1879 venne inviato da una societ\u00e0 svizzera alla corte di Menelik II, \"negus\" di Shewa il futuro imperatore di Etiopia dal 1889.\nAlfred Ilg collabor\u00f2 con Arthur Rimbaud in vari affari commerciali tra 1887 e 1891 .\nUna volta giunto in Etiopia impar\u00f2 l'amarico e si adoper\u00f2 allo sviluppo cittadino di Addis Abeba, la nuova capitale. Si occup\u00f2 della produzione di armi e munizioni allo scopo di affrancare il paese dall'importazione delle stesse.\nDal 1896 Alfred Ilg fu ambasciatore di Etiopia in Europa. Nel 1894 divenne uno dei concessionari della Compagnie Imp\u00e9riale des Chemins de Fer \u00c9thiopiens e si adoper\u00f2 alla progettazione e costruzione della ferrovia Gibuti-Addis Abeba e organizz\u00f2 un servizio postale. Fu progettista e responsabile del primo acquedotto della citt\u00e0 e dell'installazione della corrente elettrica nel palazzo imperiale nel 1905. Fu sovrintendente alle costruzioni di numerosi edifici e oper\u00f2 come \"chef de protcolle\" e segretario imperiale. Venne insignito della \"Stella d'Etiopia\" e ottenne numerosi riconoscimenti per la sua attivit\u00e0 in favore del paese. Nel 1907 in seguito all'aumentata influenza europea nel paese si dimise dagli incarichi ritornando in Svizzera e stabilendosi a Zurigo. Ivi si spense il 7 gennaio 1916."}
{"id": "6257968", "revid": "31886", "url": "https://it.wikipedia.org/wiki?curid=6257968", "title": "Hogna zuluana", "text": "Hogna zuluana \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone scuro; la parte frontale \u00e8 ricoperta da una fitta peluria grigio scura.\nL'olotipo femminile rinvenuto ha lunghezza totale \u00e8 di 11mm; la lunghezza del cefalotorace \u00e8 di 5mm; e quella dell'opistosoma \u00e8 di 6mm.\nDistribuzione.\nLa specie \u00e8 stata reperita nel Sudafrica orientale: in alcune localit\u00e0 imprecisate della Municipalit\u00e0 distrettuale di Zululand e nella provincia del KwaZulu-Natal.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6257969", "revid": "1099545", "url": "https://it.wikipedia.org/wiki?curid=6257969", "title": "Dirt Rally", "text": "Dirt Rally (stilizzato come DiRT Rally) \u00e8 un videogioco di guida, sviluppato e pubblicato da Codemasters per Microsoft Windows. La Steam Early Access \u00e8 stata pubblicata il 27 aprile 2015, mentre la versione completa il 7 dicembre 2015. Successivamente, il 5 aprile 2016 sono state pubblicate le versioni per PlayStation 4, Xbox One e quella fisica per PC. Le versioni per macOS e Linux, sono state sviluppate da Feral Interactive nel marzo 2017.\nModalit\u00e0 di gioco.\n\"Dirt Rally\" \u00e8 un videogioco di guida focalizzato sul rally. I giocatori competono in prove a tempo su asfalto e su terra in diverse condizioni atmosferiche. La versione iniziale includeva 17 auto, 36 prove speciali da tre locazioni reali (Monte Carlo, Powys e Argolis), e la modalit\u00e0 multigiocatore. Gli stage duravano dai 4 ai 16\u00a0km. I successivi aggiornamenti hanno aggiunto Baumholder, J\u00e4ms\u00e4 e V\u00e4rmland, la modalit\u00e0 rallycross and player versus player per il multigiocatore. Codemasters annuncia una partnership con la FIA World Rallycross Championship nel luglio 2015, portando all'inclusione del Lydden Hill Race Circuit (Inghilterra), L\u00e5nkebanen (Norvegia), and H\u00f6ljesbanan (Svezia) al gioco.\n\"Dirt Rally\" include una grande variet\u00e0 di classi tra cui il periodo degli anni 1960, 1970, 1980, Gruppo B, Gruppo A, Gruppo R, 2000 e 2010 WRC, Rallycross e Pikes Peak, con 10 livree per ogni auto.\nLa versione PS4 gira a 1080p, mentre la versione per Xbox One ha una risoluzione dinamica riducendola a 900p quando c'\u00e8 pi\u00f9 azione nello schermo. La versione PC include lo Steam Workshop che permette di aggiungere al gioco dei setup per ogni veicolo.\nSviluppo.\n\"Dirt Rally\" fu sviluppato da Codemasters utilizzando il motore della casa Ego engine. Lo sviluppo \u00e8 iniziato con un piccolo team subito dopo l'uscita di \"Dirt: Showdown\". Il team aveva intenzione di creare una simulazione con \"Dirt Rally\". Hanno iniziato con lo sviluppo della fisica delle auto e con i tracciati. Il gioco utilizza un modello fisico dei precedenti titoli, rifatto per\u00f2 da zero.\nUna versione embrionale di Dirt Rally venne presentata ai giornalisti alla fine del 2013. Il gioco per\u00f2 \u00e8 stato annunciato il 27 aprile 2015. Venne rilasciato il giorno dopo per Microsoft Windows in early access su Steam. Il direttore di sviluppo Paul Coleman afferm\u00f2 l'importanza di rilasciare una versione incompleta del gioco in modo da ricevere i \"feedback\" dai giocatori. Espresse il suo interesse nel rilasciare \"Dirt Rally\" nelle console in futuro ma non era possibile al momento poich\u00e9 il gioco era in stato di early access. Codemasters aveva intenzione di rilasciare nuove auto, locazioni e modalit\u00e0 mensilmente e ritoccare il gameplay. All'annuncio delle versioni per console, vengono rilevati l'aggiunta per le nuove versioni della Peugeot 208 T16 Pikes Peak, Renault 5 Turbo, Renault Alpine A110, Opel Corsa Super 1600, Peugeot 207 S1600, Renault Clio S1600, Mini Classic Rallycross e tre delle livree pi\u00f9 rappresentative di Colin McRae."}
{"id": "6257971", "revid": "74801", "url": "https://it.wikipedia.org/wiki?curid=6257971", "title": "Urbano Aletti", "text": "Biografia.\nAppartenne ad una storica famiglia della finanza milanese che gi\u00e0 nell'800, sotto Francesco I d'Austria, operava come cambiavalute per poi dedicarsi all'intermediazione dei titoli. Nel 1918 il padre, Arturo, fond\u00f2 la banca privata Aletti-Tremolada; il nonno materno, Giuseppe Bellomo, fu socio di Giuseppe Queirazza nella banca Bellomo-Queirazza che in seguito diventer\u00e0 Banca Manusardi e poi Banca Fideuram.\nLaureato nel 1945 in Economia all'Universit\u00e0 Cattolica (presidente della commissione d'esami era Amintore Fanfani), Aletti entr\u00f2 in Borsa nel 1946 rilevando gli uffici del padre in via Monte di Piet\u00e0 a Milano. Nel 1958 acquist\u00f2 Villa Stampa a Morosolo, Varese, un edificio storico (nell'agosto 1847 vi soggiorn\u00f2 Alessandro Manzoni) diventato un rudere durante la guerra e riportato all'aspetto originario dall'architetto Luigi Caccia Dominioni. \nAgente di cambio dal 1962, fu presidente del comitato degli agenti di cambio dal 1971, fu eletto senatore per la Democrazia Cristiana dal 1976 al 1979 ricoprendo l'incarico di presidente della Commissione finanze e tesoro. Negli anni ottanta divent\u00f2 presidente della Federazione delle Borse mondiali, fu anche presidente dell'Arel e uno dei protagonisti dell'ingresso dell'Italia nello SME. \nMor\u00ec nel 2019 a 96 anni.\nVita privata.\nSposato dal 1948, a 25 anni, con Anna Montano (scomparsa nel 2008). Sei i figli."}
{"id": "6257973", "revid": "1126756", "url": "https://it.wikipedia.org/wiki?curid=6257973", "title": "Pietro Cesarini", "text": "Biografia.\nNato a Roma da nobile famiglia, era figlio di Livia Orsini e Giuliano II Cesarini, duca di Civitanova, e fratello di Giangiorgio II, Virginio, Alessandro e Ferdinando. Alla morte del padre, nel 1613, aveva quattordici anni, per cui la madre e il fratello Giangiorgio furono designati quali suoi tutori e curatori.\nMilit\u00f2 al servizio dell'esercito spagnolo di stanza nelle Fiandre; entr\u00f2 nell'ordine dei cavalieri di Malta (la nomina avvenne il 7 gennaio 1629, prima dell'anno di noviziato e con poteri \"fuori di convento\" grazie a un breve pontificio); quindi si arruol\u00f2 nell'esercito della Repubblica di Venezia, che lo mand\u00f2 a Candia (26 aprile 1642) come sovrintendente della milizia italiana e corsa. Passato alle dipendenze della Serenissima, si distinse nella difesa di Retimo (1646), nel contesto della Guerra di Candia.\nIl 14 febbraio 1616 partecip\u00f2 come padrino dei due figli dell'ambasciatore di Spagna, Francisco de Castro, alla sontuosa giostra organizzata dall'ambasciatore, nel cortile di palazzo Fiano, in occasione del carnevale. Dal 1625 fu di stanza nelle Fiandre, nel contesto della Guerra degli ottant'anni. Il 1\u00ba marzo 1625 giunse a Bruxelles con il napoletano Carlo Spinelli, mastro di campo. Nel febbraio 1626 fu al centro di uno scandalo che richiese l'intervento del vescovo di Gand. Cesarini fu avvistato pi\u00f9 volte in compagnia di una certa Isabelle de Li\u00e9ge. Per mettere fine allo scandalo il vescovo decise di far imprigionare la donna. Cesarini non sub\u00ec alcuna condanna, essendo stato raccomandato all'infanta, al generale Ambrogio Spinola e al cardinale La Cueva; un breve, del 22 maggio 1627, informa che l'infanta a sua volta lo segnal\u00f2 a Urbano VIII.\nDel suo operato a Malta resta testimonianza nella corrispondenza di Fabio Chigi con Francesco Barberini, in cui si riporta anche di un duello mancato tra Cesarini e don Prospero Colonna, suo superiore. Ci\u00f2 fu all'origine del suo allontanamento dall'isola, insieme a Serafina Daniela, una siciliana processata per stregoneria, la cui influenza su Cesarini fu additata tra le cause della condotta eterodossa del cavaliere. Nel 1635 esisteva a suo carico anche un fascicolo dell'Inquisizione di Malta con l'accusa di aver cercato di appropriarsi di un libro proibito. Nel novembre 1636, dopo aver ricevuto dall'estero una somma di 2500 scudi, con cui pot\u00e9 saldare i debiti contratti, fu libero di imbarcarsi per Napoli.\nLa difesa di Etimo.\nTeodoro Ameyden riporta che fu soldato valoroso e che milit\u00f2 anche al servizio della Serenissima, a Candia; con il grado di mastro di campo combatt\u00e9 a fianco di Camillo Gonzaga. Apostolo Zeno, in una pagina del \"Compendio della storia Veneta\", scrive che il 20 ottobre 1646 Cesarini si rese protagonista, nel contesto della Guerra di Candia, della difesa di R\u00e8timo da un assalto turco.\nDurante la permanenza a Candia si inimic\u00f2 con Giannantonio Muazzo (1621-1702), un nobile nativo di Creta, al punto tale che questi si spinse ad attentare alla sua vita, come riportano dettagliatamente le \"Memorie della guerra di Candia\" di Giovanni Comneno Papadopoli.\nNel 1643 fu indagato dall'Inquisizione di Stato di Venezia. Un fiorentino, Francesco Marzopino, che era solito servire nella casa di Cesarini, si inimic\u00f2 con lui, e per questo fece circolare la voce che Cesarini, allora generale delle truppe di Creta, fosse in procinto di trattare la vendita di parte o dell'intera isola con un potentato. La denuncia, partita da Sansone Porcellaga \u2013 esponente di una potente famiglia bresciana \u2013 a cui Marzopino si era rivolto, mise in moto l'intero ordinamento della Serenissima. Per questo, quando il servo, interrogato pi\u00f9 volte, rivel\u00f2 l'infondatezza dell'accusa, la reazione degli inquisitori fu decisa e severa; l'accusato era del resto \"un soggetto grande nel Governo delle armi\".\nCesarini mor\u00ec durante un'epidemia di peste, a Candia, nel 1647.\nMecenate di Francesco Fieravino detto \"il Maltese\", di Pietro Cesarini esiste un ritratto, facente parte della Collezione Koelliker, realizzato dal pittore romano Giovanni Baglione. A Cesarini Giovanni Ciampoli dedic\u00f2 un componimento poetico."}
{"id": "6257974", "revid": "458786", "url": "https://it.wikipedia.org/wiki?curid=6257974", "title": "Pervaja Liga 1980", "text": "L'edizione 1980 della Pervaja Liga fu la 40\u00aa della seconda serie del Campionato sovietico di calcio; vide la vittoria finale del .\nStagione.\nNovit\u00e0.\nIl numero di squadre rimase fermo ventiquattro, con le promosse Karpaty e Kuban', sostituite da Zarja e Kryl'ja Sovetov Kujby\u0161ev retrocesse dalla Vys\u0161aja Liga, mentre le retrocesse Alga Frunze, Dinamo Leningrado, Kolchoz\u010di A\u015fgabat, Terek Groznyj, Zvezda Perm' e Traktor Pavlodar furono rimpiazzate dalle neopromosse Buston D\u017eizak, Guria Lanchkhuti, Iskra Smolensk, Dinamo Stavropol, SKA Khabarovsk e Kolos Nikopol.\nFormula.\nCome nella passata edizione il campionato fu organizzato in un girone unico: le ventiquattro partecipanti si incontravano in gare di andata e ritorno, per un totale di 46 incontri per squadra; erano previsti due punti per la vittoria, uno per il pareggio e zero per la sconfitta. Come nella massima serie era previsto un limite nel numero massimo di pareggi che generano punti per squadra: dal tredicesimo pareggio in poi, infatti, le partite finite in pari non davano punti alle squadre.\nA differenza della precedente stagione venivano promossi in Vys\u0161aja Liga le prime due classificate, anzich\u00e9 le prime tre; furono inoltre ridotte le retrocessioni in Vtoraja Liga che riguardavano le ultime tre squadre in classifica anzich\u00e9 le ultime sei."}
{"id": "6257975", "revid": "1318658", "url": "https://it.wikipedia.org/wiki?curid=6257975", "title": "Impresa comune Shift2Rail", "text": "L'Impresa comune Shift2Rail (S2R JU, dall'inglese \"Shift2Rail Joint Undertaking\") \u00e8 un partenariato pubblico-privato europeo volto a favorire la ricerca e l'innovazione per accelerare l'integrazione e lo sviluppo di nuove tecnologie per la rete ferroviaria e accrescere la competitivit\u00e0 dell'industria correlata in Europa.\nQuesta iniziativa, che rientra nel programma di ricerca Horizon 2020, ha come obiettivo lo sviluppo delle tecnologie necessarie per completare lo Spazio ferroviario europeo unico (SERA). Tra gli obiettivi rientrano anche il raddoppio della capacit\u00e0 del sistema ferroviario europeo, l'aumento del 50% della sua affidabilit\u00e0 e della qualit\u00e0 del servizio e il dimezzamento dei costi del ciclo di vita.\nL'impresa comune Shift2Rail \u00e8 stata istituita dal regolamento n. 642/2014 del Consiglio, \u00e8 entrata in funzione il successivo 7 luglio ed \u00e8 previsto che il suo mandato duri fino al 31 dicembre 2024.\nStruttura.\nGli organi dell'impresa comune S2R sono:\nIl consiglio di direzione ha la responsabilit\u00e0 generale dell'orientamento strategico e dell'operato dell'impresa comune S2R e supervisiona lo svolgimento delle sue attivit\u00e0, mentre il direttore esecutivo \u00e8 il responsabile principale della sua gestione quotidiana, conformemente alle decisioni del consiglio di direzione. Il consiglio di direzione \u00e8 composto da rappresentanti della Commissione europea e dei membri dell'impresa comune, costituiti da partenariati pubblico-privato, consorzi o societ\u00e0 interessate provenienti da tutti gli stati membri dell'UE. L'attuale direttore \u00e8 l'italiano Carlo Borghini.\nIl comitato scientifico e il gruppo di rappresentanti degli Stati sono organi consultivi dell'impresa comune S2R.\nIl comitato scientifico svolge i seguenti compiti:\nL'Agenzia dell'Unione europea per le ferrovie contribuisce alla definizione e all'attuazione del piano generale di S2R.\nLa sede dell'Impresa comune \u00e8 a Bruxelles.\nMembri.\nTra i membri dell'impresa comune rientrano alcuni dei maggiori gruppi industriali che operano nel settore ferroviario in Europa:"}
{"id": "6257976", "revid": "287204", "url": "https://it.wikipedia.org/wiki?curid=6257976", "title": "Telecom Bretagne", "text": ""}
{"id": "6257977", "revid": "6923", "url": "https://it.wikipedia.org/wiki?curid=6257977", "title": "Our World", "text": "Our World (trasmesso in Italia con il titolo Il nostro mondo) \u00e8 stato un programma televisivo andato in onda sul Programma nazionale la sera del 25 giugno 1967: si \u00e8 trattato del primo programma televisivo trasmesso in mondovisione della storia.\nLa trasmissione oggi \u00e8 ricordata soprattutto perch\u00e9 i Beatles suonarono per la prima volta il pezzo \"All You Need Is Love\", composto per l'occasione, durante il collegamento in diretta da Londra.\nStoria.\nIl programma prevedeva servizi in diretta dai cinque continenti, trasmessi via satellite. Per l'Italia il collegamento fu effettuato da un circolo ippico di Castellazzo di Bollate (MI), dove si esibirono i fratelli Piero e Raimondo D'Inzeo, atleti olimpionici di equitazione. Un secondo collegamento venne fatto da Tuscania (VT), dove il regista Franco Zeffirelli stava girando \"Romeo e Giulietta\".\nPer il Regno Unito il collegamento venne trasmesso dagli studi di Abbey Road, dove i Beatles cantarono \"All You Need Is Love\" per la prima volta.\nPaesi collegati.\nI paesi che parteciparono alla trasmissione furono:\n, , , e boicottarono la trasmissione per protesta contro la Guerra dei sei giorni."}
{"id": "6257978", "revid": "287204", "url": "https://it.wikipedia.org/wiki?curid=6257978", "title": "UCI Africa Tour 2017", "text": "L'UCI Africa Tour 2017 \u00e8 la tredicesima edizione dell'UCI Africa Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da ventuno corse che si svolsero tra ottobre 2016 e settembre 2017 in Africa. Il vincitore della classifica individuale fu il sudafricano Willie Smit, migliore squadra fu la tedesca Bike Aid, mentre la migliore nazione classificata fu l'Eritrea.\nClassifiche.\n\"Classifiche finali\""}
{"id": "6257980", "revid": "21880", "url": "https://it.wikipedia.org/wiki?curid=6257980", "title": "Parco nazionale di Djebel Chambi", "text": ""}
{"id": "6257984", "revid": "1318658", "url": "https://it.wikipedia.org/wiki?curid=6257984", "title": "Parco nazionale di Chambi", "text": "Il parco nazionale di Chambi (in francese \"Parc national de Chambi\") \u00e8 uno dei diciassette parchi nazionali tunisini istituiti a partire dal 1980. Dal 1977, il sito \u00e8 iscritto come riserva della biosfera dall'UNESCO.\nSi estende su 6723 ettari attorno al Djebel Chambi, la vetta pi\u00f9 alta della Tunisia, situato nella parte occidentale del paese (tra la frontiera algerina e la citt\u00e0 di Kasserine).\n\u00c8 stato creato con lo scopo di proteggere la fauna e la flora tipiche di un ambiente montuoso semi-arido.\nFlora.\nNel parco sono state censite 262 specie vegetali, diversamente ripartite a seconda dell'altitudine:\nFauna.\nLa fauna \u00e8 rappresentata da 24 specie di mammiferi, tra le quali la gazzella dell'Atlante o gazzella di Cuvier, animale simbolo del parco, e l'ammotrago, due specie protette che attualmente contano tra 200 e 300 individui. L'obiettivo \u00e8 raddoppiare la loro popolazione a 500 esemplari entro il 2020 e reintrodurre altre specie scomparse dal sito, tra le quali il cervo berbero. Trae beneficio delle misure di protezione anche una ricca avifauna: pernice sarda, crociere comune, capovaccaio, sparviere eurasiatico, aquila di Bonelli, falco pellegrino, ecc.\nIl parco \u00e8 completato da un ecomuseo ed \u00e8 gestito dall'opera di un personale di 35 guardie e quaranta operai sotto la direzione di un curatore. Le strutture presenti sono state progettate per aumentare il numero dei visitatori ed hanno uno scopo principalmente educativo e turistico. Antiche strutture di importanza culturale, compresi vecchi frantoi per l'olio e miniere di piombo, sono in attesa di essere restaurate ed aperte al pubblico.\nAgricoltura.\nIl parco \u00e8 in parte utilizzato per il pascolo da una popolazione stimata di 8000 abitanti."}
{"id": "6257987", "revid": "767487", "url": "https://it.wikipedia.org/wiki?curid=6257987", "title": "Fortunata (film)", "text": "Fortunata \u00e8 un film del 2017 diretto da Sergio Castellitto su una sceneggiatura di Margaret Mazzantini.\nTrama.\nAlla periferia di Roma, Fortunata, reduce da matrimonio fallito, lotta quotidianamente per crescere la figlia da sola nel migliore dei modi. Tra mille difficolt\u00e0, sogna di aprire un negozio di parrucchiera, al fine di trovare la propria indipendenza e il proprio angolo di felicit\u00e0.\nDistribuzione.\nIl film \u00e8 stato presentato nella sezione \"Un Certain Regard\" al Festival di Cannes 2017 il 20 maggio 2017. Nella stessa data \u00e8 stato distribuito nelle sale cinematografiche italiane."}
{"id": "6257988", "revid": "1342115", "url": "https://it.wikipedia.org/wiki?curid=6257988", "title": "Andrea Filippa (politico)", "text": "Biografia.\nOperaio torinese, esponente del Partito Socialista Italiano, dal 1954 \u00e8 consigliere comunale a Torino per il PSI, restando in carica fino al 1964. In tale anno \u00e8 fra i promotori della scissione di sinistra che d\u00e0 vita al Partito Socialista Italiano di Unit\u00e0 Proletaria.\nNel 1968 viene eletto al Senato nella lista PCI-PSIUP, confermando il proprio seggio nella medesima lista anche alle elezioni politiche del 1972. Nell'estate di tale anno, allo scioglimento del PSIUP, passa al Partito Comunista Italiano, che rappresenta a Palazzo Madama fino al 1976."}
{"id": "6257989", "revid": "1543377", "url": "https://it.wikipedia.org/wiki?curid=6257989", "title": "Mandapa", "text": "Mandapa (in lingua sanscrita \u092e\u0923\u094d\u0921\u092a, in lingua hindi \u092e\u0902\u0921\u092a, in lingua birmana \u092e\u093e\u0902\u0921\u0935; talvolta chiamata mantapa o mandapam) nell'architettura indiana \u00e8 una sala esterna pilastrata per riti religiosi pubblici.\nArchitettura dei templi.\nNei templi ind\u00f9 la mandapa \u00e8 una struttura simile a portici, tra il (gopuram) (portale ornato) e il tempio. Viene utilizzata per la danza e la musica religiosa e fa parte dei costituenti base del tempio. La sala della preghiera \u00e8 generalmente costruita di fronte al sancta sanctorum (garbhagriha). Un tempio grande ha diverse mandapa.\nSe il tempio ha pi\u00f9 di una mandapa, ognuna di esse \u00e8 adibita ad una differente funzione ed ha un nome che ne riflette l'uso. Per esempio, una mandapa dedicata ai matrimoni divini viene detta \"kalyana mandapa\".\nSpesso la sala presenta diversi pilastri scolpiti con storie mitologiche.\nIn termini contemporanei, rappresenta anche una struttura all'interno della quale viene eseguito un matrimonio ind\u00f9. La sposa e lo sposo circondano un sacro fuoco acceso dal sacerdote officiante nel centro della Mandapa.\nVarianti del nome.\nQuando un tempio ha pi\u00f9 di una mandaba mandapa, esse hanno nomi diversi:\nIn altre lingue.\nIn \"lingua indonesiana\", il mandapa \u00e8 noto come \"pendopo\". Insolitamente, i pendopo indonesiani sono costruiti per lo pi\u00f9 per le comunit\u00e0 musulmane. Molte moschee seguono il disegno pendopo, con un tetto a strati per assomigliare a monte Meru. \nIn \"lingua tamil\", viene chiamato \"Aayiram Kaal Mandapam\" - una sala di pilastri vicina al Vimana del Koil, che costituisce una parte distinta della pianta di un sito classico in architettura dravidica.\nIn \"lingua birmana\" il termine \"mandat\" (\u1019\u100f\u1039\u100d\u1015\u103a), che origina dal Pali \"mandapa\", designa una piattaforma aperta o un padiglione da cui i fedeli spruzzano acqua sui passanti durante la festa buddhista di Thingyan.\nIn \"lingua thai\" si chiama \"mondop\". Presente spesso nell'architettura dei templi thailandesi sotto forma di un \"tempio biblioteca\" o di un altare come nel Wat Chiang Man di Chiang Mai."}
{"id": "6257993", "revid": "1876278", "url": "https://it.wikipedia.org/wiki?curid=6257993", "title": "Gavino Tilocca", "text": "Biografia.\nNasce a Sassari il 13 Maggio del 1911. Fin da giovanissimo mostra una predisposizione per il disegno ed il modellato, che coltiva con la frequentazione del laboratorio del padre marmista. Adolescente si occupa dei progetti di diverse commissioni affidate alla bottega paterna. Terminati gli studi superiori, \u00e8 a Carrara, dove, ammesso all'Accademia di belle arti, frequenta il corso di scultura, sotto la guida di Arturo Dazzi. Si diploma nel 1932, scolpendo, come prova finale, un \"Marciatore\" di dimensioni monumentali.\nFa ritorno in Sardegna, stabilendosi fra Sassari e Cagliari. Durante gli anni Trenta \u00e8 presente in diverse rassegne espositive regionali e nazionali : VII Mostra Interprovinciale Sindacale (1936, Primo premio per la scultura), Biennale di Venezia (1940), III Mostra Sindacale Nazionale a Milano, III Quadriennale romana (1939).\nOttiene diverse commissioni pubbliche : vince il concorso per realizzare una statua di grandi dimensioni, raffigurante la Santa Barbara, per la parrocchiale della nascente citt\u00e0 di Carbonia (1938) ; nel 1940 \u00e8 impegnato nella realizzazione di una targa commemorativa per i caduti di guerra dell\u2019Istituto Agrario di Cagliari ; fra il 1940 e 1941, assieme ad Eugenio Tavolara, che aveva progettato l'opera, realizza \" I 10 comandamenti\" pannelli eseguiti in pietra di Padria, che adornano l\u2019aula della Corte d\u2019Assise del Tribunale di Sassari.\nNel 1942 esegue un grande pannello di cemento, \"Artieri al lavoro\", acquisito poi dal Museo del Genio Militare di Roma. Tilocca presta servizio come ufficiale, durante la seconda guerra mondiale, proprio nel corpo del Genio.\nDopo la fine delle ostilit\u00e0 belliche, a cavallo degli anni cinquanta, scopre la pittura e vi si dedica con buona costanza, ottenendo riconoscimenti in esposizioni isolane e non : primo Premio ex-acqueo al Concorso Nazionale di Pittura di Sassari (1951), .\nA met\u00e0 degli anni cinquanta l'architetto Vico Mossa gli propone di realizzare un pannello decorativo in ceramica per il centro Antitubercolare di Tempio. Tilocca, fondamentalmente digiuno della materia, intraprende un percorso di studio che lo porta prima ad Albisola, uno dei centri chiave dell'attivit\u00e0 ceramica in quegli anni in Italia, dove visita le numerose botteghe e ha l'occasione di confrontarsi con molti degli artisti che si dedicano all'artigiano d\u2019arte, fra cui Aligi Sassu, e poi a Roma e Firenze, dove acquista un forno per la lavorazione del materiale. Gi\u00e0 nel 1955 espone a Cagliari oltre 100 pezzi della nuova produzione, figure stilizzate, ispirate al mondo nuragico. Nel 1956 realizza un gruppo di figure in pietra per la facciata del Padiglione dell'Artigianato di Sassari (opera poi vandalizzata).\nNel 1958 \u00e8 presente alla XII Mostra Mercato Internazionale dell'artigianato a Firenze (vince la medaglia d\u2019oro) e alla XIII Mostra Nazionale dell\u2019arredamento di Monza (anche in questo caso ottiene la medaglia d\u2019oro con \"Pastore su toro\", ceramica monocroma). Continua l\u2019attivit\u00e0 espositiva, con una personale alla galleria Il Cenacolo di Cagliari, nel 1959, e nello stesso anno \u00e8 presente alla XXII Mostra Internazionale dell\u2019artigianato di Firenze, alla XVI Mostra Nazionale dell\u2019Arredamento di Monza (vince il I\u00b0 premio per la ceramica), nel 1960 al XVII Concorso Nazionale della Ceramica di Faenza (ottiene il Premio dell\u2019Ente Provinciale del Turismo di Ravenna con \"Antico Guerriero su Toro\" ).\nNel 1960, Mauro Manca \u00e8 chiamato a dirigere l\u2019Istituto d\u2019Arte cittadino. Manca affida a Tilocca la direzione del laboratorio di ceramica, che manterr\u00e0 per diversi lustri. Nello stesso anno espone delle opere scultoree in una personale alla Galleria il Cancello di Sassari .\nNel 1961 al Concorso Nazionale per la Ceramica di Faenza vince il Premio del Ministero dell\u2019Industria e del Commercio. Nel 1962 espone alla Biennale d\u2019Arte per la Ceramica di Gubbio, dove riceve la medaglia d\u2019oro dell\u2019azienda del Turismo di Perugia con una \"Madonna con Bambino\" e ancora al Concorso per la Ceramica di Faenza, vincendo il Premio Ballardini . Nel 1963 partecipa al I Concorso della Ceramica d\u2019Arte di Cervia (vince la medaglia d\u2019oro \u201cD.Mantellini\u201d). Nel 1965 vince il I\u00b0 premio al Concorso Nazionale della Ceramica d\u2019Arte di Laveno Montebello.\nDurante gli anni Sessanta gli vengono affidate diverse commissioni pubbliche di decorazione architettonica : la facciata della scuola media di Porto Torres (1961), la facciata e alcune decorazioni interne per le scuole medie di Thiesi (1963), la Stele per i Caduti di Bonnannaro, un pannello di 12 metri per la scuola di Villanova Montelone.\nNegli anni Settanta Tilocca lascia gradualmente l\u2019attivit\u00e0 ceramica, abbandonandola completamente gi\u00e0 alla met\u00e0 del decennio. Realizza il rilievo in pietra per la chiesa di San Gavino a Porto Torres, un bassorilievo per Monsignor Mazzotti nel Duomo di Sassari, il ritratto di Salvator Ruiu per l\u2019omonima piazza sassarese, poi anche la statua equestre del San Gavino della Fontana del Rosello in Sassari.\nDopo avere lasciato l\u2019Istituto d\u2019Arte nel 1976, Tilocca dirada l\u2019attivit\u00e0 espositiva, con alcune personali fra Cagliari e Sassari fra gli anni Ottanta e Novanta.\nNel 1997 gli viene dedicata una retrospettiva antologica all\u2019ExMa di Cagliari, esposizione poi replicata l\u2019anno successivo al Palazzo della Provincia di Sassari. Muore a Sassari il 1\u00ba dicembre 1999.\nNegli anni Duemila la sua opera \"La Cavalcata Sarda\", composta da numerose statue ceramiche smaltate, di piccole dimensioni, di propriet\u00e0 della Camera di Commercio di Sassari e ivi ubicata, \u00e8 stata utilizzata come immagine per le campagne pubblicitarie della stessa manifestazione isolana.\nNel Novembre del 2013 si \u00e8 tenuta al MAN di Nuoro una retrospettiva (oltre 100 pezzi) delle sue opere ceramiche .\nNel Giugno del 2014 sue opere sono presenti nella mostra collettiva \" La ceramica che cambia \" al MIC di Faenza ."}
{"id": "6258028", "revid": "1444345", "url": "https://it.wikipedia.org/wiki?curid=6258028", "title": "Hype (singolo)", "text": "Hype \u00e8 un singolo del rapper britannico Dizzee Rascal e del DJ britannico Calvin Harris, pubblicato il 24 giugno 2016.\nSuccesso commerciale.\nIl singolo ha ottenuto successo nel Regno Unito, in Irlanda e in Nuova Zelanda.\nVideo musicale.\nIl videoclip \u00e8 stato pubblicato il 10 luglio 2016 sul canale Vevo-YouTube del rapper."}
{"id": "6258031", "revid": "61051", "url": "https://it.wikipedia.org/wiki?curid=6258031", "title": "Chiesa di San Basilio (Ariano nel Polesine)", "text": "La chiesa di San Basilio \u00e8 un edificio sacro sito a San Basilio, frazione del comune di Ariano nel Polesine. Piccola chiesa dalla semplice architettura romanica, venne eretta nel IX secolo dai benedettini di Pomposa nello stesso luogo di una precedente struttura edificata presumibilmente nell'Alto Medioevo, tra il IV e il V secolo, luogo di culto della pi\u00f9 antica comunit\u00e0 cristiana del Polesine.\nOggetto di un restauro conservativo al termine del XX secolo che ne ha restituito l'aspetto medioevale, unico in tutto il territorio polesano, \u00e8 officiata e visitabile, presentando inoltre alcune interessanti curiosit\u00e0 storiche e tradizionali legate al sarcofago presente sul suo sagrato e a un'antica colonna marmorea, sita in una nicchia accanto all'abside citata in alcuni documenti storico-ecclesiastici come miracolosa."}
{"id": "6258032", "revid": "1325907", "url": "https://it.wikipedia.org/wiki?curid=6258032", "title": "Wilma van den Berg", "text": "Biografia.\nNel 1968 prese parte ai Giochi olimpici di Citt\u00e0 del Messico, dove arriv\u00f2 quarta nella staffetta 4\u00d7100 metri, mentre nei 100 metri piani fu eliminata in semifinale e nei 200 metri piani non super\u00f2 le batterie di qualificazione.\nVinse due medaglie a livello europeo: la prima, d'argento, ai campionati europei di Atene 1969 nei 100 metri piani, mentre la seconda fu quella di bronzo nei 60 metri piani ai campionati europei di atletica leggera indoor di Vienna 1970.\nIl 1972 fu contraddistinto dalla sua partecipazione ai Giochi olimpici di Monaco di Baviera, durante i quali prese parte alle gare dei 100 e 200 metri piani, ma in entrambi i casi fu eliminata ai quarti di finale."}
{"id": "6258036", "revid": "131145", "url": "https://it.wikipedia.org/wiki?curid=6258036", "title": "Wilhelmina van den Berg", "text": ""}
{"id": "6258037", "revid": "74801", "url": "https://it.wikipedia.org/wiki?curid=6258037", "title": "Fran\u00e7ois Gardier", "text": "Carriera.\nCorridore adatto alle \"corse di un giorno\", riusc\u00ec in carriera ad imporsi in 1 Liegi-Bastogne-Liegi pi\u00f9 numerosi piazzamenti di prestigio in altre \"semi-classiche\"."}
{"id": "6258039", "revid": "767487", "url": "https://it.wikipedia.org/wiki?curid=6258039", "title": "Il conto alla rovescia", "text": "Il conto alla rovescia (\"Countdown City\") \u00e8 un romanzo thriller fantascientifico apocalittico del 2013 dello scrittore statunitense Ben H. Winters, seconda opera della trilogia \"The Last Policeman\".\nTrama.\nMancano 77 giorni al fatale impatto dell'asteroide Maya sulla Terra. Hank Palace non \u00e8 pi\u00f9 detective, ma continua ugualmente a battersi per salvare quel poco di bene che rimane in un mondo ormai allo sbando. Un caso di cui occuparsi gli viene offerto da Martha Cavone, la sua babysitter quando era bambino, che gli chiede di rintracciare suo marito Brett. Apparentemente Brett avrebbe deciso di abbandonare la famiglia, comportandosi come quasi tutti gli uomini che vogliono darsi alla pazza gioia prima che finisca tutto, ma Hank intuisce che dietro alla sua fuga c'\u00e8 dell'altro. Attraverso sua sorella Nico, Hank viene introdotto negli ambienti di agnostici complottisti, convinti che il governo degli Stati Uniti sia in grado di polverizzare Maya e che invece sia interessato a decimare la popolazione mondiale. Hank deve affrontare un nemico misterioso per arrivare a Brett e riportarlo a casa."}
{"id": "6258043", "revid": "110157", "url": "https://it.wikipedia.org/wiki?curid=6258043", "title": "Coppa Davis 2017 Zona Asia/Oceania Gruppo I", "text": "Il Gruppo I della Zona Asia/Oceania (\"Asia/Oceania Zone\") \u00e8 il primo livello di competizione della Zona Asia/Oceania, una delle tre divisioni zonali della Coppa Davis 2017. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nSquadre.\nTeste di Serie:\nAltre: "}
{"id": "6258045", "revid": "736476", "url": "https://it.wikipedia.org/wiki?curid=6258045", "title": "Klavdiya Tochonova", "text": ""}
{"id": "6258047", "revid": "729019", "url": "https://it.wikipedia.org/wiki?curid=6258047", "title": "Battaglia di Baghavard", "text": "La battaglia di Baghavard nota anche come battaglia di Yeghvard o battaglia di Morad Tapeh, fu l'ultimo scontro della guerra ottomano-persiana (1730-1735) dove il grosso dell'esercito ottomano nel Caucaso al comando di Koprulu Pasha venne distrutto dalla sola avanguardia dell'esercito persiano del generale Nadir. La completa distruzione delle forze di Koprulu Pasha port\u00f2 alla resa di un gran numero di fortezze ottomane nell'area dopo la sconfitta a Yeghevard. Una delle vittorie pi\u00f9 impressionanti di Nadir, nello scontro i persiani decimarono gli ottomani uccidendo una forza di quattro o cinque volte superiore alla loro, fatto che aiut\u00f2 Nadir a ristabilire la sua reputazione di comandante invincibile come ai tempi di Karnal, Mihmandoost o Kirkuk.\nAntefatto.\nIl teatro di guerra del Caucaso, assieme a quello mesopotamico fu uno di quelli chiave dove gli imperi ottomano e persiani si combatterono per l'egemonia gi\u00e0 prima dell'epoca moderna. Il collasso dello stato safavide dagli anni '20 del Settecento a causa dell'invasione degli afghani Hotak diede agli ottomani l'opportunit\u00e0 di riprendersi non solo i territori caucasici sotto la sovranit\u00e0 persiana ma anche di estendere i loro confini nello stesso Iran. Dopo la campagna militare di Nadir nella Persia occidentale e nell'Iraq ottomano sulla frontiera ovest dell'impero, la Persia poteva nuovamente dirsi sicura. Ad ogni modo, a nord, gli ottomani ottennero nuovi rifornimenti da Istanbul con a capo Koprulu Pasha per assicurarsi che il Caucaso rimanesse sotto il governo turco.\nIl 3 novembre 1734 Nadir giunse ai cancelli di Ganja dopo aver soggiogato lo Shirvan catturandone la capitale, Shamakhi, nell'agosto di quello stesso anno. Le fortificazioni di Ganja impressionarono a tal punto Nadir che egli decise di protrarre l'assedio della citt\u00e0. Lasciando una porzione delle sue forze a Ganja, si port\u00f2 col resto degli uomini in Georgia ed in Armenia ad ovest, assediando rispettivamente Tbilisi e Erevan. Abdullah Koprulu Pasha usc\u00ec da Kars con un'armata di 50.000 cavalieri, 30.000 fanti e 40 cannoni col proposito di costringere le forze di Nadir a lasciare l'assedio e mantenere il controllo ottomano sulla regione. Le forze totali in mano agli ottomani secondo alcune fonti erano pari a 120.000 uomini.\nQuando giunse la notizia che Koprulu Pasha stava attraversando il fiume Akhurian, il cronista armeno Abramo di Creta riport\u00f2 la reazione di Nadir: \"Grazie a Dio, ho saputo aspettare fino a questo momento\" e immediatamente prepar\u00f2 la sua avanguardia di 15.000-18.000 uomini. In quella notte Nadir si accamp\u00f2 su un'altura sopra la piana vicino alla foresta.\nLa battaglia.\nVenuto a conoscenza della vicinanza di Nader e dell'esiguit\u00e0 del numero delle sue truppe, Koprulu Pasha acceler\u00f2 il pass\u00f2. Nadir, invece di ritirarsi verso il grosso del suo esercito inizi\u00f2 a preparare i suoi uomini per l'avanzata. La battaglia inizi\u00f2 alle 14:00 con Nadir che, avendo spiegato le proprie truppe presso la foresta vicina, lasci\u00f2 che 3000 dei suoi si impegnassero nella valle in una schermaglia per attirare l'attenzione ottomana verso il punto voluto.\nI turchi che ancora stavano sistemando il loro importante numero di cannoni sul crinale di una piccola collina vennero presi completamente di sorpresa dalle guardie di Nadir che, con una manovra aggressiva portata avanti da 3000 moschettieri (\"jazayerchi\") raggiunsero l'altura. Gli ottomani vennero scacciati dal punto e la preziosa artiglieria venne catturata dai persiani gi\u00e0 in fase di apertura del conflitto.\nNadir a questo punto invi\u00f2 altri uomini a neutralizzare l'altra posizione d'artiglieria ottomana sul fianco sinistro, dopo la quale avanz\u00f2 verso il centro. L'artiglieria di Nadir venne aumentata dalla presenza di 500 zamburak (cannoni rotanti montati a bordo di cammelli che fornivano grande manovrabilit\u00e0 e agilit\u00e0 d'impiego). Sebbene gli zamburak fossero estremamente vulnerabili al fuoco dei cannoni, tutti i cannoni ottomani erano ormai stati messi a tacere e pertanto gli zamburak giocarono un ruolo fondamentale nella battaglia. \nOra l'artiglieria persiana inizi\u00f2 a supportare l'avanzata del centro verso la linea ottomana oltre a circa 50 zamburak che devastarono i nemici col loro fuoco. In tutto, i cannoni persiani spararono 300 palle esplosive sul nemico.\nAl punto cruciale dello scontro, col centro ottomano ormai in crisi, Nadir riprese il suo contingente di truppe nascosto nella foresta e diede il colpo decisivo agli ottomani, tagliando loro la strada sulla ritirata. Nadir si pose personalmente alla guida di 1000 cavalieri.\nKoprulu Pasha venne preso durante la ritirata da un soldato persiano di nome Rostam che lo gett\u00f2 a terra dal suo cavallo, facendogli sbattere la testa e perdere conoscenza, prima di decapitarlo e riportare questo trofeo a Nadir al campo. Molti altri generali ottomani vennero uccisi in modo simile e le loro truppe vennero inseguite e macellate nei pressi del fiume Akhurian. Il massacro dei soldati ottomani fu tale che Nadir scrisse in seguito (con alcune esagerazioni) \"abbiamo fatto un macello di tutti i giannizzeri; non un singolo uomo pot\u00e9 avere salva la sua vita\" e \"un numero impressionante di cavalieri ottomani ci invest\u00ec... quasi tutti vennero uccisi con la grazia di Dio\".\nLa sconfitta di Yeghevard fu cos\u00ec pesante che poco pi\u00f9 di 8000 soldati raggiunsero Kars degli originari 80.000 partiti con gli ottomani, mentre le perdite persiani furono nel numero di un centinaio di uomini caduti.\nNadir stesso, scrivendo al principe di Gulytsin, disse \"in tutte le mie guerre non sono mai stato cos\u00ec fortunato\" e fu cos\u00ec felice che per l'occasione fece realizzare un monumento sul sito dove si era accampato la notte prima della battaglia. Il successo della battaglia ebbe un effetto immediato nel Caucaso con Ganja e Tbilisi che si arresero.\nConseguenze.\nConseguenze in Europa.\nDopo la disastrosa sconfitta degli ottomani per mano di Nadir e cogliendo come pretesto il fatto che un esercito tartaro aveva violato la sovranit\u00e0 della Russia marciando lungo la costa del Mar Nero per unirsi alle armate di Koprulu Pasha contro quelle di Nadir, la Russia entr\u00f2 ben presto in guerra con l'Impero ottomano, catturando Azov. L'Austria scelse il medesimo momento per attaccare simultaneamente Istanbul dai propri domini anche se non ebbe la medesima fortuna degli alleati russi, subendo una pesante sconfitta a Grocka.\nLa marcia di Nadir a nord.\nDopo questa campagna, Nadir nomin\u00f2 dei nuovi governatori per le nuove citt\u00e0 conquistate e si dedic\u00f2 al Degestan che aveva supportato i turchi. I tartari che avevano attraversato la Crimea, ricevendo la notizia dello scioglimento dell'esercito di Koprulu Pasha, rironarono indietro lungo la costa del Mar Nero. I Lezigiani del Daghestan diedero prova di essere duri da sottomettere e vennero sconfitti solo nel giugno del 1736 siglando una pace con Nadir. Avendo pacificato in larga parte il Caucaso, Nadir si dedic\u00f2 quindi alla detronizzazione dello sci\u00e0 per prendere il potere personalmente e fondare una nuova dinastia al governo."}
{"id": "6258049", "revid": "144796", "url": "https://it.wikipedia.org/wiki?curid=6258049", "title": "Battaglia di Agh-Darband", "text": ""}
{"id": "6258050", "revid": "736476", "url": "https://it.wikipedia.org/wiki?curid=6258050", "title": "Klavdia Tochenova", "text": ""}
{"id": "6258053", "revid": "736476", "url": "https://it.wikipedia.org/wiki?curid=6258053", "title": "Klavdiya Tochenova", "text": ""}
{"id": "6258059", "revid": "2091899", "url": "https://it.wikipedia.org/wiki?curid=6258059", "title": "Eileen Younghusband", "text": "Biografia.\nEntrata nella WAAF all\u2019et\u00e0 di diciannove anni nel 1941, fu addestrata nei centri della Royal Air Force (RAF) di Innsworth, vicino a Gloucester e di Leighton Buzzard. Fu promossa ufficiale pilota nell\u2019ottobre 1942. Fu quindi assegnata alla base RAF vicino a Bath dove era situato uno dei gruppi responsabile di filtrare le informazioni ricevute dai radar per definire in anticipo il percorso degli aerei nemici e per far intervenire in difesa gli aerei della RAF.\nNel 1944 venne aggregata a un gruppo di matematici inviati in Belgio a Malines per determinare le posizioni delle basi mobili dei missili V2 (Aggregat 4) lanciati dai nazisti per colpire Londra e altri punti nevralgici inglesi. Il compito era molto arduo perch\u00e9 i matematici avevano meno di sei minuti per elaborare i dati forniti dai radar sulle traiettorie dei missili e per definire dove era posizionata la rispettiva base mobile di lancio. Solo un calcolo velocissimo avrebbe permesso quindi agli aerei della RAF di colpire le basi mobili prima che queste venissero spostate dai nazisti. Eileen Younghusband fu eccezionale in queste elaborazioni \nSi conged\u00f2 il 14 dicembre 1945.\nPubblic\u00f2 tre libri sulla sua esperienza durante la guerra: \"Not an Ordinary Life\" (2009), \"One Woman's War\" (2011), \"Eileen's War\" (2016)."}
{"id": "6258068", "revid": "1345932", "url": "https://it.wikipedia.org/wiki?curid=6258068", "title": "Ghiacciaio Albone", "text": "Il ghiacciaio Albone (in inglese \"Albone Glacier\") (), \u00e8 uno stretto ghiacciaio situato nella costa di Nordenskj\u00f6ld, all'interno della Terra di Graham, in Antartide. Il ghiacciaio, il cui punto pi\u00f9 alto si trova 813\u00a0m s.l.m., si trova a est dello sperone Wolseley e fluisce in direzione sud dall'altopiano Detroit alla suddetta costa di Nordenskj\u00f6ld, nella penisola Antartica.\nStoria.\nIl ghiacciaio Albone \u00e8 stato mappato dal British Antarctic Survey, che all'epoca ancora si chiamava Falkland Islands Dependencies Survey, grazie a ricognizioni effettuate nel 1960-1961 ed \u00e8 stato cos\u00ec battezzato dal Comitato britannico per i toponimi antartici in onore di Dan Albone (1860\u20131906), il progettista ed inventore inglese che realizz\u00f2 il trattore Ivel, il primo trattore con motore a combustione interna perfettamente funzionante."}
{"id": "6258070", "revid": "838137", "url": "https://it.wikipedia.org/wiki?curid=6258070", "title": "Vuelta a Andaluc\u00eda 2017", "text": "La Vuelta a Andaluc\u00eda 2017, sessantatreesima edizione della corsa e valevole come prova dell'UCI Europe Tour 2017 categoria 2.HC, si svolse in cinque tappe dal 15 al 19 febbraio 2017 su un percorso di 675,6\u00a0km, con partenza da Rinc\u00f3n de la Victoria e arrivo a Co\u00edn, nella comunit\u00e0 autonoma dell'Andaluc\u00eda in Spagna. La vittoria fu appannaggio dello spagnolo Alejandro Valverde, il quale complet\u00f2 il percorso in 17h12'23\", precedendo il connazionale Alberto Contador e il francese Thibaut Pinot.\nSul traguardo di Co\u00edn 124 ciclisti, su 146 partiti da Rinc\u00f3n de la Victoria, portarono a termine la competizione."}
{"id": "6258076", "revid": "1522738", "url": "https://it.wikipedia.org/wiki?curid=6258076", "title": "Invasione di Nadir Shah dell'Impero Mughal", "text": "Nadir, sci\u00e0 di Persia (1736\u201347) e fondatore della Dinastia Afsharide di Persia, invase l'Impero Mughal attaccando Delhi nel marzo del 1739. Il suo esercito sconfisse facilmente i mughal nella battaglia di Karnal e cattur\u00f2 persino la capitale mughal dopo la battaglia.\nLa vittoria di Nadir Shah sul debole e ormai a pezzi Impero mughal in estremo oriente gli consent\u00ec di accumulare ricchezze tali da poter riprendere la guerra contro il proprio principale rivale, il vicino Impero ottomano, oltre a condurre altre campagne militari nel Caucaso settentrionale ed in Asia centrale.\nL'invasione.\nNadir Shah divenne sci\u00e0 persiano ufficialmente nel 1736 e le sue truppe presero Esfahan dai safavidi e fondarono la dinastia degli afsharidi in quello stesso anno. Nel 1738, Nadir Shah conquist\u00f2 Kandahar, l'ultimo avamposto della dinastia Hotak ed inizi\u00f2 quindi a lanciare dei raids contro il Kush ind\u00f9 verso l'India settentrionale che, al tempo, era sottoposta al dominio dell'Impero Mughal.\nL'Impero Mughal era stato indebolto da una serie di rovinose guerre di successione nei tre decenni successivi alla morte di Aurangzeb. I nobili musulmani avevano proclamato la loro indipendenza dai maratha ind\u00f9 dell'Impero Maratha ed avevano conquistato gran parte del territorio dell'India centrale e settentrionale. Il regnante locale, Muhammad Shah, non fu in grado di fermare la disgregazione dell'impero. L'amministrazione della corte imperiale era corrotta e debole e per contrasto la grande prosperit\u00e0 ed il prestigio della capitale, Delhi, rimanevano altissime. Nadir Shah, attratto dalla ricchezza del paese, si mise a compiere dei saccheggi sul confine prima di invadere l'India.\nNadir chiese a Muhammad Shah aveva chiesto di chiudere le frontiere mughal a breve distanza da Kabul di modo che gli afghani ribelli che egli stava combattendo non potessero trovare rifugio presso la citt\u00e0. Comunque, sebbene l'imperatore si disse d'accordo con questo provvedimento, di fatto non fece nulla per chiudere effettivamente le frontiere. Nadir colse l'occasione come pretesto per una guerra. Assieme con Eraclio II di Georgia, prese parte ad una sedizione come comandante di un contingente, e cos\u00ec ebbe inizio la lunga marcia. Egli sconfisse i nemici afghani che stavano cercando rifugio nell'Hindu Kush ed assediarono le principali citt\u00e0 di Ghazni, Kabul e Peshawar prima di avanzare nel Punjab e catturare Lahore. Nadir avanz\u00f2 verso il fiume Indo prima della fine dell'anno ed i Mughal prepararono le loro armate da contrapporre a lui.\nAlla Battaglia di Karnal il 13 febbraio 1739, Nadir guid\u00f2 ancora una volta il suo esercito alla vittoria questa volta contro i Mughal, e Muhammad Shah si arrese ed entrambi entrarono a Delhi.\nLa capitale Delhi si arrese a Nadir. Egli entr\u00f2 in citt\u00e0 il 20 marzo 1739 ed occup\u00f2 gli appartamenti di Shah Jehan nel Forte Rosso. Vennero coniate delle monete commemorative, vennero recitate delle preghiere in suo nome nella moschea di Jama Masjid e nelle altre di Delhi. Il giorno successivo, lo sci\u00e0 tenne un grande durbar nella capitale.\nIl massacro.\nL'occupazione persiana port\u00f2 ad un aumento dei prezzi in citt\u00e0. L'amministratore locale tent\u00f2 di fissare questi prezzi ad un livello basso e le truppe persiano vennero inviate al mercato di Paharganj come richiesto da Delhi. Ad ogni modo, i mercanti locali si rifiutarono di accettare i prezzi ribassato e questo port\u00f2 allo scoppio di alcune violenze e diversi persiani finirono uccisi.\nQuando si diffuse la falsa notizia che Nadir stesso era stato assassinato da una guardia travestita da donna al Forte Rosso, gli indiani attaccarono ed uccisero altri persiani durante le rivolte scoppiate nella notte del 21 marzo. Nadir, furioso per queste uccisioni, diede ordine ai suoi soldati di eseguire il famoso \"qatl-e-aam\" (qatl = uccisione, aam = pubblica) a Delhi.\nLa mattina del 22 marzo, lo sci\u00e0 cavalc\u00f2 in piena armatura militare e prese sede Sunehri Masjid di Roshan-ud-dowla presso la Kotwali Chabutra al centro del Chandni Chowk. A questo punto, con l'accompagnamento del rullo dei tamburi e del suono delle trombe, estrasse la propria spada e tra la folla festante comp\u00ec una cavalcata: era in realt\u00e0 quello il segnale per l'inizio della carneficina. L'esercito persiano occupante, in contemporanea, estrasse le proprie spade e le proprie armi e si scagli\u00f2 contro i cittadini indifesi della citt\u00e0. I soldati ebbero licenza di fare ci\u00f2 che pi\u00f9 preferivano, compreso saccheggiare le abitazioni dei residenti.\nAree di Delhi come Chandni Chowk e Dariba Kalan, Fatehpuri, Faiz Bazar, Hauz Kazi, Johri Bazar ed i cancelli Lahori, Ajmeri e Kabuli, tutte con una densa popolazione ind\u00f9 e musulmana, vennero presto ricoperte di cadaveri. I musulmani, come del resto gli ind\u00f9 ed sikh, preferirono in molti casi uccidere personalmente le loro mogli ed i loro figli piuttosto che farli uccidere dai persiani.\nSecondo Tazkira:\nLe forze di Muhammad Shah implorarono piet\u00e0. Questi eventi orrorifici vennero ricordati dalle cronache contemporanee come ad esempio il Tarikh-e-Hindi di Rustam Ali, il Bayan-e-Waqai di Abdul Karim e la Tazkira di Anand Ram Mukhlis.\nDopo diverse ore di preghiere, Nadir Shah diede il segnale di fermare la carneficina e ripose la propria spada nel fodero come segnale di pace.\nLe perdite.\n\u00c8 stato stimato che durante le sei ore di massacri, nel solo 22 marzo 1739, qualcosa come 20.000 abitanti su 30.000 tra uomini, donne e bambini residenti a Delhi vennero uccisi dalle truppe persiane. L'esatto numero delle vittime \u00e8 ad oggi incerto dal momento che dopo il massacro, i corpi delle vittime vennero bruciati in massa su pire comuni e cremati senza sepolture singole.\nIl saccheggio.\nLa citt\u00e0 venne saccheggiata per diversi giorni. Un'enorme multa di 20.000.000 di rupie venne imposta al popolo di Delhi. Muhammad Shah dovette cedere le chiavi del tesoro reale, perdendo cos\u00ec anche il Trono di pavone, in favore di Nader Shah, che poi lo utilizz\u00f2 come simbolo del potere imperiale persiano. Tra il tesoro saccheggiato dai persiani, Nadir ottenne anche i famosi diamanti Koh-i-Noor e Darya-ye Noor (\"Montagna di luce\" e \"Luce del mare\" rispettivamente); attualmente essi sono parte dei tesori della corona britannica e di quella iraniana, rispettivamente. Le truppe persiane lasciarono Delhi all'inizio di maggio del 1739.\nConseguenze.\nIl tesoro saccheggiato a Delhi era cos\u00ec ingente che Nadir riusc\u00ec a bloccare la riscossione della tassazione in Persia per un periodo di tre anni. La vittoria di Nadir Shah contro l'Impero Mughal in oriente avrebbe consentito ora di portarlo ad occuparsi degli ottomani ad ovest. Il sultano ottomano Mahmud I inizi\u00f2 la guerra ottomano-persiana (1743\u20131746), nella quale Muhammad Shah cooper\u00f2 da vicino con gli ottomani sino alla sua morte nel 1748.\nLa campagna indiana di Nadir allert\u00f2 anche la Compagnia britannica delle Indie orientali che, per quanto lontana dai luoghi di questi accadimenti, cap\u00ec che l'impero Moghul si trovava in crisi e che era quindi possibile approfittare di questo vuoto di potere."}
{"id": "6258077", "revid": "729019", "url": "https://it.wikipedia.org/wiki?curid=6258077", "title": "Tom\u00e1s Geraldino y Geraldino", "text": "Biografia.\nNacque a Jerez de la Frontera nel 1755, figlio di don Francisco Geraldino y Barreda e do\u00f1a Isabel Geraldino y Cloque, all\u2019interno di una illustre e nobile famiglia di origine irlandese che si era stabilita a Jerez de la Frontera dal XVII secolo, e tra i cui membri illustri vi era suo nonno, il diplomatico Thomas Geraldino (Thomas Fitzgerald).\nIl 5 giugno 1770, all\u2019et\u00e0 di sedici anni, entr\u00f2 nella compagnia guardiamarina del Dipartimento di Cadice. Al termine degli studi teorici si imbarc\u00f2 per due anni, svolgendo attivit\u00e0 di contrasto alla pirateria nord africana, e venendo promosso alf\u00e9rez de fregata il 22 novembre 1773. Partecip\u00f2 poi alle spedizione contro Algeri, condotta dal generale don Pedro Castejon, imbarcato sul guardiacoste \"Guarnizo\" distinguendosi talmente che al termine delle operazioni, su proposta di Castejon, fu promosso alf\u00e9rez de nav\u00edo il 16 marzo 1776.\nServ\u00ec quindi nella squadra del generale don Miguel Gast\u00f3n partecipando alla prima campagna nel Canale della Manica rientrando poi a Cadice per imbarcarsi su una nave appartenente alla squadra del generale don Ignacio Ponce de Le\u00f3n che operava nel golfo di Biscaglia, partecipando successivamente a due crociera a protezione del traffico navale in prossimit\u00e0 di Capo Santa Maria e Capo San Vincenzo che gli valsero la promozione a tenente de nav\u00edo il 27 maggio 1780.\nIl 9 agosto dello stesso anno prese parte alla battaglia di Capo Santa Maria contro un grande convoglio navale inglese, che vide la squadra di don Luis de C\u00f3rdova y C\u00f3rdova ottenere un grande successo, con la cattura di cinque fregate e moltissime navi mercantili. Prese parte poi a numerose crociere a protezione del traffico mercantile in arrivo dai territori d\u2019oltremare che gli valsero la promozione a capit\u00e1n de fragata il 16 settembre 1781.\nIl quello stesso anno partecip\u00f2 al blocco di Gibilterra imbarcato su uno sciabecco come primo aiutante di Stato maggiore della squadra agli ordini del tenente generale don Antonio Barcel\u00f3, sostituito poi da don Antonio Vacaro y Valc\u00e1rcel che ebbe come base di partenza il porto di Algeciras.\nIn quel periodo partecip\u00f2 a cinque azioni contro la squadra navale inglese presente nella rada di Gibilterra condotte da don Ventura Moreno, e poi a 18 azioni di bombardamento condotte contro le fortificazioni e le postazioni difensive sotto gli ordini di don Ger\u00f3nimo de Bueras.\nIl 13 settembre 1782, mentre svolgeva l\u2019incarico di vicecomandante della batteria galleggiante \"Pr\u00edncipe Carlos\", armata con 7 cannoni, la sua unit\u00e0 fu colpita ed incendiata da palle infuocate, ma nonostante avesse avuto l\u2019esplicito ordine di abbandonare la nave egli rimase a bordo fino a quando l\u2019ultimo membro dell\u2019equipaggio non si fu messo in salvo. Tale comportamento gli valse la promozione a capit\u00e1n de nav\u00edo il 21 dicembre dello stesso anno. In vista di una spedizione in America del Nord fu assegnato alla squadra navale del tenente generale Juan de L\u00e1ngara y Huarte, che operava di concerto con quella francese dell\u2019ammiraglio Conte d\u2019Estaing, contro gli inglesi, ma tale spedizione non ebbe mai luogo a causa della ratifica preliminare del trattato di pace, avvenuta il 20 gennaio 1783, seguita da quella definitiva del 3 settembre successivo, che pose fine alla Guerra d'indipendenza americana. A quella data si trovava al comando del vascello da 90 cannoni \"San Fernando\" di stanza a El Ferrol inquadrata nella squadra navale del tenente generale don Antonio de Osorno, passando poi sul \"San Sebasti\u00e1n\" in forza alla squadra di don Jos\u00e9 de C\u00f3rdova y Ramos con cui oper\u00f2 nell\u2019Oceano Atlantico e nel Mare Mediterraneo. \nNel 1790, al comando della fregata \"Liebre\" part\u00ec per il porto di Callao, Per\u00f9, trasportando un carico d\u2019argento, ma al suo arrivo, su richiesta del Vicer\u00e9 rimase in quelle acque come comandante delle locali forze navali, compiendo nel contempo un viaggio d\u2019esplorazione delle coste sudamericane da Panama al Cile, proteggendo il traffico mercantile dalla pirateria. \nRitornato in Spagna nel 1794, il 5 settembre dell\u2019anno successivo fu promosso al rango di brigadiere, e nel febbraio 1796 assunse il comando del vascello \"San Nicol\u00e1s de Bari\" appartenente alla Escuadra del Mediterraneo agli ordini del tenente generale de C\u00f3rdova y Ramos.\nIn seguito alla firma del Trattato di San Ildefonso, nell'ottobre 1796 la Spagna dichiar\u00f2 guerra alla Gran Bretagna e al Portogallo. Verso la fine del 1796 l\u2019Escuadra dell'Oc\u00e9ano si riun\u00ec con quella del Mediterraneo, e nel mese di ottobre assunse il comando della flotta il tenente generale de L\u00e1ngara y Huarte. La flotta spagnola costrinse quella inglese, agli ordini dell\u2019ammiraglio Sir John Jervis, a ritirarsi nel porto di Lisbona, e poi ritorn\u00f2 a Cartagena il 20 dicembre. Nominato Ministro della Marina, L\u00e1ngara y Huarte fu sostituito da de C\u00f3rdova y Ramos.\nAssegnato alla 4\u00aa Divisione della 1\u00aa Squadra, ai diretti ordini del comandante della flotta spagnola, tenente generale don Jos\u00e9 de C\u00f3rdova y Ramos, il \"San Nicol\u00e1s de Bari\" prese parte, il 14 febbraio 1797, alla battaglia di Capo San Vincenzo Quel giorno l'Esquadra dell'Oc\u00e9ano, forte di ventisette vascelli di linea e sette fregate, si scontr\u00f2 con quella inglese, forte di quindici vascelli di linea, cinque fregate, un brigantino ed una cannoniera, al comando dell'ammiraglio Sir John Jervis patendo una cocente sconfitta. Durante lo scontro il \"San Nicol\u00e1s de Bari\" fu abbordato e catturato dal vascello inglese \"Captain\", al comando del Commodoro Horatio Nelson. Il capitano Geraldino y Geraldino fu mortalmente ferito da un colpo di baionetta durante l\u2019arrembaggio, e decedette poco tempo dopo. Il suo corpo fu sepolto in mare con gli onori militari.\nNel Pantheon dei Marinai illustri che si trova all'interno dei terreni della base militare di San Carlos, a San Fernando (Cadice), si trova una lapide con la seguente iscrizione: \"A la memoria del Brigadier de la Armada Don Tom\u00e1s Geraldino. Muerto gloriosamente sobre al navio al su mando San Nicol\u00e1s en el combate naval de San Vincente el 14 de febrero de 1797.\""}
{"id": "6258083", "revid": "599013", "url": "https://it.wikipedia.org/wiki?curid=6258083", "title": "Dani Ndi", "text": ""}
{"id": "6258107", "revid": "124446102", "url": "https://it.wikipedia.org/wiki?curid=6258107", "title": "\u00d3scar Whalley", "text": ""}
{"id": "6258109", "revid": "889014", "url": "https://it.wikipedia.org/wiki?curid=6258109", "title": "BBpress", "text": ""}
{"id": "6258110", "revid": "39884", "url": "https://it.wikipedia.org/wiki?curid=6258110", "title": "Bianco e nero \u2013 Cronache italiane", "text": ""}
{"id": "6258111", "revid": "889014", "url": "https://it.wikipedia.org/wiki?curid=6258111", "title": "Bbpress", "text": ""}
{"id": "6258113", "revid": "1031941", "url": "https://it.wikipedia.org/wiki?curid=6258113", "title": "Caragea", "text": "Caragea (greco: \u039a\u03b1\u03c1\u03b1\u03c4\u03b6\u03ac\u03c2, \"Karatzas\" o \"Caratzas\") \u00e8 una famiglia fanariota di probabile origine bizantina, distintasi nella storia dell'Impero Ottomano, e dei due principati da esso dipendenti, Valacchia e Moldavia. \nLa famiglia diede alla Valacchia due gospodari: Nicola (1782-1783) e Giovanni (1812-1818), che introdusse il Codice Caragea, e un patriarca di Costantinopoli, Joannicus (patriarca tra il 1761 e il 1763).\nBibliografia.\nGenealogia della famiglia Caragea (www.ghika.net)"}
{"id": "6258114", "revid": "1964823", "url": "https://it.wikipedia.org/wiki?curid=6258114", "title": "Unai Bustinza", "text": ""}
{"id": "6258115", "revid": "287204", "url": "https://it.wikipedia.org/wiki?curid=6258115", "title": "Frauen-Bundesliga 2014-2015", "text": "La Frauen-Bundesliga 2014-2015 \u00e8 stata la 25\u00aa edizione della massima divisione del campionato tedesco di calcio femminile. Il campionato \u00e8 iniziato il 30 agosto 2014 e si \u00e8 concluso il 10 maggio 2015. Il Bayern Monaco ha vinto il campionato per la prima volta nella sua storia. Capocannoniere del torneo \u00e8 stata C\u00e9lia \u0160a\u0161i\u0107, calciatrice dell'1. FFC Francoforte, con 21 reti realizzate.\nStagione.\nNovit\u00e0.\nDalla Frauen-Bundesliga 2013-2014 sono stati retrocessi in 2. Frauen-Bundesliga il Cloppenburg e il Sindelfingen, mentre dalla 2. Frauen-Bundesliga sono stati promossi l'Herforder (il gruppo Nord era stato vinto dalla squadra riserve del Turbine Potsdam) e il Sand.\nFormula.\nLe 12 squadre si affrontano in un girone all'italiana con partite di andata e ritorno, per un totale di 22 giornate. La squadra prima classificata \u00e8 dichiarata campione di Germania, mentre le ultime due classificate vengono retrocesse in 2. Frauen-Bundesliga. Le prime due classificate sono ammesse alla UEFA Women's Champions League 2015-2016.\nClassifica finale.\nLegenda:\nNote:"}
{"id": "6258118", "revid": "599013", "url": "https://it.wikipedia.org/wiki?curid=6258118", "title": "Ali Nullmeyer", "text": "Biografia.\nAli Nullmeyer ha fatto il suo esordio direttamente in Nor-Am Cup il 13 dicembre 2014, in uno slalom speciale a Panorama non riuscendo a concludere la gara. Un anno dopo, nella stessa localit\u00e0, ha conquistato il suo primo podio arrivando seconda in slalom speciale. Nel 2016 ha partecipato ai Giochi olimpici giovanili invernali di , vincendo la medaglia d'argento nello slalom speciale. Ai Mondiali di Sankt Moritz 2017, suo esordio iridato, si \u00e8 classificata 27\u00aa nello slalom speciale.\nIl 12 marzo 2017 ha vinto la medaglia d'oro nella gara a squadre ai Mondiali juniores del 2017 a \u00c5re in Svezia; il giorno dopo ha conquistato la medaglia d'argento in slalom speciale. Al termine della stagione ha conquistato il suo primo importante trofeo, aggiudicandosi la Nor-Am Cup generale e la classifica di slalom speciale nella medesima competizione. Ha debuttato in Coppa del Mondo l'8 marzo 2019 a \u0160pindler\u016fv Ml\u00fdn in slalom gigante, senza completare la prova; ai Mondiali di Cortina d'Ampezzo 2021 si \u00e8 classificata 24\u00aa nello slalom speciale. L'anno dopo ai XXIV Giochi olimpici invernali di , sua prima presenza olimpica, si \u00e8 piazzata 21\u00aa nello slalom speciale.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale\nGS = slalom gigante"}
{"id": "6258119", "revid": "85800723", "url": "https://it.wikipedia.org/wiki?curid=6258119", "title": "Arte normanna", "text": ""}
{"id": "6258120", "revid": "767487", "url": "https://it.wikipedia.org/wiki?curid=6258120", "title": "David Garc\u00eda Zubiria", "text": ""}
{"id": "6258121", "revid": "282094", "url": "https://it.wikipedia.org/wiki?curid=6258121", "title": "Marceline Loridan", "text": "Biografia.\nMarceline Rosenberg nasce da genitori ebrei polacchi emigrati in Francia nel 1919. All'inizio della Seconda Guerra mondiale, la sua famiglia si stabilisce nel Vaucluse. Marceline Rosenberg entra nella resistenza. Catturata dalla Gestapo insieme al padre, Szlama Rosenberg \u00e8 trasferita ad Auschwitz-Birkenau il 13 aprile 1944, con lo stesso convoglio che trasportava anche Simone Veil e Anne-Lise Stern, poi a Bergen-Belsen, infine al campo di concentramento di Theresienstadt (Terez\u00edn). Ella ritrova la libert\u00e0 alla liberazione del campo il 10 maggio 1945 da parte dell'Armata Rossa.\nAderisce al Partito Comunista nel 1955 e lo lascia un anno dopo. \nNel 1963 incontra e sposa il regista Joris Ivens. \nDal 1972 al 1976, durante la Rivoluzione Culturale, Joris Ivens e Marceline Loridan lavorano in Cina e realizzano il documentario \"Come Yukong spost\u00f2 le montagne\", composto di 12 film. \nNel 2003 realizza un film di fiction \"La Petite Prairie aux bouleaux\" con Anouk Aim\u00e9e, ispirato alla sua esperienza dei campi di concentramento.\nMarceline Loridan-Ivens ha scritto un libro \"Ma vie balagan\" con la collaborazione di \u00c9lisabeth D. Inandiak.\nNel 2015 scrive con Judith Perrignon \"Et tu n'es pas revenu\" (\"E tu non sei tornato\") che ricever\u00e0 il premio Jean-Jacques Rousseau per l'autobiografia e il Grand Prix des Lectrices ELLE 2016."}
{"id": "6258122", "revid": "1305772", "url": "https://it.wikipedia.org/wiki?curid=6258122", "title": "Charax (disambigua)", "text": ""}
{"id": "6258123", "revid": "85800830", "url": "https://it.wikipedia.org/wiki?curid=6258123", "title": "Charax (Bitinia)", "text": ""}
{"id": "6258125", "revid": "110157", "url": "https://it.wikipedia.org/wiki?curid=6258125", "title": "La Crosse (Florida)", "text": "La Crosse \u00e8 un comune degli Stati Uniti d'America, situato nello Stato della Florida, nella Contea di Alachua."}
{"id": "6258126", "revid": "198277", "url": "https://it.wikipedia.org/wiki?curid=6258126", "title": "Dieselgate", "text": "Il Dieselgate o scandalo sulle emissioni \u00e8 stato un episodio di cronaca che ha riguardato la scoperta della falsificazione delle emissioni di automobili munite di motore diesel del gruppo Volkswagen vendute negli Stati Uniti d'America e in Europa.\nI veicoli coinvolti sul banco di prova avevano emissioni in linea con le prescrizioni legali statunitensi grazie al software della centralina appositamente modificato per essere in grado di ridurre le emissioni a scapito di altre prestazioni durante i test di omologazione, migliorando le prestazioni a scapito dei vincoli ambientali durante il normale funzionamento.\nStoria.\nVenerd\u00ec 18 settembre 2015 l'EPA (Agenzia statunitense per la protezione dell'ambiente) ha comunicato che la casa automobilistica tedesca Volkswagen ha illegalmente installato un software di manipolazione progettato per aggirare le normative ambientali sulle emissioni di NO\"x\" e di inquinamento da gasolio: secondo il comunicato il software avrebbe rilevato il momento in cui le vetture sono sottoposte ai test di emissioni per ridurre le prestazioni e le emissioni consentendo di superare pienamente le prove. In condizioni di guida normali le autovetture avrebbero superato di 40 volte il limite consentito dalla legge per quanto riguarda l'inquinamento. Il governo statunitense ha ordinato di recuperare quasi 500.000 vetture dotate del TDI, il motore diesel incriminato.\nEffetti in borsa e conseguenze legali.\nA seguito di questo scandalo nei giorni immediatamente successivi il titolo della Volkswagen ha avuto pesanti perdite e l'amministratore delegato Martin Winterkorn ha rassegnato le dimissioni il giorno 23 settembre 2015. Il suo posto \u00e8 stato preso da Matthias M\u00fcller, gi\u00e0 alla guida della Porsche.\nIl 7 gennaio 2017 viene arrestato in Florida Oliver Schmidt, dirigente per la Volkswagen negli USA, con l'accusa di frode in relazione alla vicenda.\nA luglio 2017 Giovanni Pamio ex manager di Audi, controllata dal gruppo Volkswagen, viene accusato negli Usa di associazione a delinquere in truffa e violazione delle leggi ambientali ed arrestato in Germania per truffa e pubblicit\u00e0 ingannevole.\nIl 26 agosto 2017 James Robert Liang venne condannato a 40 mesi di carcere negli Stati Uniti pi\u00f9 una multa di 20.000 dollari.\nQuesto scandalo ha portato anche al blocco dell'omologazione dei modelli incriminati, come nel caso della Porsche Cayenne 3.0 TDI in Svizzera.\nCaso motori a benzina.\nDopo l'ammenda di 14,7 miliardi di dollari imposto al gruppo Volkswagen per i motori diesel, anche l'Audi viene colta nella manipolazione di alcuni motori dalla California Air Resources Board (CARB). Questa volta si tratta di propulsori a benzina montati sui mezzi con cambio automatico, che hanno un sistema d'elusione differente, ma capace comunque di influire sulle misurazioni delle emissioni di CO2 e ossidi di azoto in fase di omologazione e che si attiva in base all'angolo di sterzo del volante; questo sistema su ammissione di Volkswagen \"pu\u00f2 portare a risultati incorretti e non riproducibili\".\nSviluppo.\nSuccessivamente l'attenzione venne spostata anche su altri costruttori quali FCA e Renault sui quali si sospettano comportamenti anomali e per i quali si \u00e8 avviata un'indagine.\nDopo che vennero alla luce problemi sulle emissioni da parte di molti costruttori tedeschi soprattutto del gruppo Volkswagen, problemi come serbatoi di AdBlue sottodimensionati e sottoutilizzati oltre alle centraline che rilevano e modificano i parametri di funzionamento del motore in condizione di prova, a luglio 2017 l'Antitrust dell\u2019Unione Europea ha iniziato le indagini su un possibile cartello tra Volkswagen, Daimler, BMW, Audi e Porsche, anche se quest'ultima si \u00e8 fermamente opposta a tali sospetti, e anzi ha espresso in modo molto forte come sia stata ingannata, in quanto i modelli sotto accusa utilizzavano motorizzazioni Audi, questo evento ha portato Porsche alla richiesta di 200 milioni di risarcimento ad Audi.\nAgli inizi di agosto l'accordo tra produttori e governo prevede l'aggiornamento software delle centraline dei mezzi che presentano questi \"escamotage\", molto pi\u00f9 economico rispetto al richiamo e sostituzione di componenti meccanici, e alimentare il fondo per la \u201cmobilit\u00e0 sostenibile\u201d.\nA settembre 2017 un'analisi secondo le normative recenti e la guida effettiva ha mostrato come tutti i costruttori non rispettassero i limiti imposti, con le case tedesche che avevano ridotto di molto gli sforamenti di NOx, mentre le auto di FCA e Renault sono risultate le pi\u00f9 inquinanti, mettendo in evidenza come le soluzioni attuate dalle case tedesche abbiano ridotto lo sforamento dei modelli incriminati.\nAzione collettiva.\nIl 25 maggio 2017 il Tribunale di Venezia ha dichiarato ammissibile l'azione collettiva promossa dall\u2019associazione di consumatori Altroconsumo. Per chi ha acquistato dal 15 agosto 2009 al 26 settembre 2015 un'auto del Gruppo VW, Audi, Seat e Skoda con motore EA189 Euro 5 fino al 1 ottobre 2017 \u00e8 stato possibile partecipare all'azione collettiva che si propone di richiedere un risarcimento pari al 15% del valore di acquisto delle auto. La prima udienza \u00e8 fissata per il 6 dicembre 2017.\nSentenze di risarcimento del danno.\nIn Italia la prima sentenza che riconosce ad un consumatore il risarcimento del danno \u00e8 stata emessa dal Tribunale di Avellino. La sentenza n. 1855/2020 del 10 dicembre 2020 accerta la pratica commerciale ingannevole messa in essere dal gruppo tedesco e condanna in solido Volkswagen Aktiengellschaft (Germania) e Volkswagen Group Italia al risarcimento del danno patrimoniale quantificato nel 20% del prezzo dell'automobile e al pagamento delle spese legali. La pronuncia riconosce che il consumatore, \u00e8 stato leso nella sua libera determinazione avendo acquistato un prodotto, sulla base di messaggi ingannevoli credendo che avesse caratteristiche che in realt\u00e0 non aveva e che era di qualit\u00e0 inferiore.\nCoinvolgimento di Audi.\nIl 18 giugno 2018 viene arrestato dalla polizia tedesca l'amministratore delegato di Audi, Rupert Stadler.\nIl processo.\nIl processo, affidato al tribunale regionale di Braunschweig, inizia nel settembre 2018 e si tiene presso il centro congressi in quanto il tribunale non ha lo spazio sufficiente per ospitare i rappresentanti dei 1.670 ricorsi. Un gruppo di investitori, con a capo il fondo americano Elliott, ha chiesto a Volkswagen 9 miliardi di euro perch\u00e9, sostiene, il giorno successivo allo scoppio dello scandalo il titolo ha perso il 40% del valore che nel 2018 non \u00e8 stato ancora recuperato. Volkswagen ha gi\u00e0 sostenuto costi legali per 27 miliardi."}
{"id": "6258130", "revid": "490388", "url": "https://it.wikipedia.org/wiki?curid=6258130", "title": "Protein-chinasi B", "text": ""}
{"id": "6258135", "revid": "438678", "url": "https://it.wikipedia.org/wiki?curid=6258135", "title": "Daytime Friends", "text": "Daytime Friends \u00e8 un album del cantautore statunitense Kenny Rogers, pubblicato dall'etichetta discografica United Artists nel 1977.\nL'album \u00e8 prodotto da Larry Butler, mentre gli arrangiamenti sono curati da Bill Justis.\nDal disco vengono tratti come singoli il brano omonimo e \"Sweet Music Man\"."}
{"id": "6258143", "revid": "599013", "url": "https://it.wikipedia.org/wiki?curid=6258143", "title": "Ivan F\u00f3nagy", "text": ""}
{"id": "6258149", "revid": "628767", "url": "https://it.wikipedia.org/wiki?curid=6258149", "title": "Boschi e arbusteti iberici sud-orientali", "text": "I boschi e arbusteti iberici sud-orientali sono un'ecoregione dell'ecozona paleartica, definita dal WWF (codice ecoregione: PA1219), che si estende, come indica il nome, nella parte sud-orientale della penisola iberica.\nLa regione fa parte della ecoregione globale 123 Formazioni forestali mediterranee, inclusa nella lista Global 200.\nTerritorio.\nQuesta ecoregione ricopre un'area molto piccola, limitata ad una sottile striscia di terra lungo la costa sud-orientale della Spagna (Almer\u00eda e Murcia). Climaticamente, l'ecoregione \u00e8 caratterizzata da un clima molto caldo (con temperature medie invernali di circa 11-12\u00a0\u00b0C) ed estremamente secco (riceve tra i 200 e i 250\u00a0mm di pioggia all'anno). Inoltre, la regione \u00e8 frequentemente spazzata da venti secchi come lo scirocco (\"siroco\") proveniente dal Sahara, che ne intensificano la siccit\u00e0.\nGeologicamente, questa ecoregione presenta una composizione litologica e un rilievo molto complessi. Le rocce vulcaniche predominano in alcune aree costiere (ad esempio Cabo de Gata). Rocce sedimentarie cenozoiche e quaternarie, specialmente marne, gessi, calcari, sabbie e conglomerati, definiscono le pianure, le colline e le spoglie montagne della regione.\nFlora.\nQuesta ecoregione \u00e8 caratterizzata dalla quasi totale assenza di specie arboree. Molto rari sono i rappresentanti di alcune specie di conifere xerofile, come pini, ginepri ed una straordinaria popolazione relitta di una conifera endemica del Nordafrica, il ginepro articolato (\"Tetraclinis articulata\"). Tamerici, pioppi bianchi e oleandri si possono rinvenire nel letto dei fiumi stagionalmente asciutti. La principale forma di vegetazione qui \u00e8 costituita da una boscaglia che comprende molte specie di piante nordafricane quali \"Ziziphus lotus\", \"Withania frutescens\", \"Rosmarinus eriocalyx\", \"Gymnosporia senegalensis\", \"Cistus libanotis\", \"Ephedra fragilis\", \"Genista ramosissima\", \"Chamaerops humilis\" e \"Launaea arborescens\".\nNumerose sono le specie di piccoli arbusti e di piante erbacee. Sui terreni ricchi di sale si sviluppano comunit\u00e0 di piante alofile, tra cui specie appartenenti ai generi \"Suaeda\", \"Salsola\", \"Limonium\" e \"Arthrocnemum\", nonch\u00e9 \"Atriplex halimus\", \"Anabasis articulata\" e \"Haloxylon salicornicum\". Le comunit\u00e0 di boscaglie secche ospitano un gran numero di piante aromatiche e medicinali, tra cui varie specie dei generi \"Thymus\", \"Salvia\", \"Sideritis\", \"Teucrium\" e \"Lavandula\", e anche altre piante erbacee e succulente (come \"Caralluma europaea\"). Le distese erbose aride sono caratterizzate da alcune specie macro-erbacee del genere \"Stipa\", da \"Lygeum spartum\" e da piccole specie arbustive come \"Artemisia herba-alba\". Questa vegetazione \u00e8 molto simile per aspetto e composizione di piante a quella delle vaste distese erbose di altitudine del Nordafrica.\nFauna.\nLa fauna di questa ecoregione non \u00e8 molto conosciuta. Tuttavia, sembra che l'unico gruppo di animali adattatosi a vivere in questa steppa semiarida sia quello degli uccelli, qui presenti con un gran numero di specie. Tra questi figurano la gallina prataiola (\"Tetrax tetrax\"), la ganga (\"Pterocles orientalis\"), la calandrina (\"Alaudala rufescens\"), la cappellaccia di Thekla (\"Galerida theklae\"), la monachella nera (\"Oenanthe leucura\") e l'allodola di Dupont (\"Chersophilus duponti\"). Alcune lagune costiere costituiscono delle aree molto importanti per gli uccelli migratori. A Cabo de Gata vi sono pi\u00f9 di 2000 fenicotteri (\"Phoenicopterus roseus\"), mentre la riserva naturale di Punta Entinas-Sabinar ospita due specie di gabbiano minacciate di estinzione, il gabbiano corso (\"Ichthyaetus audouinii\") e il gabbiano roseo (\"Chroicocephalus genei\"), e l'occhione (\"Burhinus oedicnemus\").\nTra i mammiferi presenti nell'ecoregione ricordiamo la volpe rossa (\"Vulpes vulpes\"), la genetta comune (\"Genetta genetta\") e il tasso (\"Meles meles\").\nConservazione.\nNon \u00e8 chiaro se la steppa semiarida che caratterizza questa ecoregione rappresenti il suo aspetto originario o sia la conseguenza di un intenso sfruttamento del territorio da parte dell'uomo. Attualmente, gli studiosi stanno ancora discutendo se sia possibile che l'intenso processo di erosione che ha portato alla formazione di questa landa desolata sia il frutto dell'instabilit\u00e0 geologica della regione. Faglie e terremoti potrebbero aver alterato la morfologia del paesaggio ben prima della comparsa dell'uomo. Tuttavia, le testimonianze storiche indicano un passato di intenso sfruttamento umano, fatto di sovrapascolo e di estrazioni minerarie. La richiesta di legname necessario per alimentare le miniere di piombo sulla Sierra de G\u00e1dor tra il 1818 e il 1880, all'epoca le pi\u00f9 produttive del mondo, port\u00f2 al totale denudamento di gran parte delle montagne circostanti, provocando cos\u00ec un intenso impoverimento del manto forestale, difficile da quantificare.\nNegli ultimi cinquant'anni si \u00e8 registrato l'abbandono delle aree rurali e della pressoch\u00e9 totale scomparsa delle tradizionali attivit\u00e0 pastorali (pecore e capre) e della raccolta di arbusti per la produzione di polpa di cellulosa."}
{"id": "6258151", "revid": "709565", "url": "https://it.wikipedia.org/wiki?curid=6258151", "title": "Top Eleven 2017 - Be a Football Manager", "text": ""}
{"id": "6258159", "revid": "1543377", "url": "https://it.wikipedia.org/wiki?curid=6258159", "title": "Julija Rjab\u010dinskaja", "text": "Ha rappresentato l'URSS alle Olimpiadi di Monaco di Baviera 1972, vincendo la medaglia d'oro nel .\nAppena quattro mesi dopo la sua vittoria olimpica, Rjab\u010dinskaja stava prendendo parte ad un allenamento invernale presso il lago Paleostomi nella Repubblica Socialista Sovietica Georgiana quando cadde in acqua \u00e8 mor\u00ec per ipotermia.\nUn concorso internazionale si svolge in suo onore a Mosca ogni primavera.\nRjab\u010dinskaja ha anche vinto una medaglia d'oro nella gara del . ai Campionati mondiali di Canoa velocit\u00e0 di Belgrado 1971.\nA Odessa, in Ucraina, su iniziativa dell'allenatore della Rjab\u010dinskaja, Gennady Dyachenko, \u00e8 stato inaugurato il Museo della gloria sportiva, intitolato a Julija Rjab\u010dinskaja."}
{"id": "6258161", "revid": "85904048", "url": "https://it.wikipedia.org/wiki?curid=6258161", "title": "Accettazione (disambigua)", "text": ""}
{"id": "6258162", "revid": "85801387", "url": "https://it.wikipedia.org/wiki?curid=6258162", "title": "Carta di imbarco", "text": ""}
{"id": "6258164", "revid": "1005847", "url": "https://it.wikipedia.org/wiki?curid=6258164", "title": "Elezioni presidenziali in Iran dell'ottobre 1981", "text": "Le elezioni presidenziali in Iran del luglio 1981 si sono tenute il 2 ottobre, dopo l'assassinio di Mohammad Ali Rajai. Esse hanno visto la vittoria di Ali Khamenei del Partito Islamico Repubblicano, che ha sconfitto Ali Akbar Parvaresh, che seppur indipendente era membro del Partito Islamico Repubblicano."}
{"id": "6258201", "revid": "380453", "url": "https://it.wikipedia.org/wiki?curid=6258201", "title": "Coppa panamericana di pallavolo maschile Under-23 2014", "text": "La Coppa panamericana di pallavolo maschile Under-23 2014 si \u00e8 svolta dal 5 al 10 ottobre 2014 a L'Avana, a Cuba: al torneo hanno partecipato sei squadre nazionali Under-23 nordamericane e sudamericane e la vittoria finale \u00e8 andata per la prima volta a Cuba.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nCuba(Primo titolo)\nSecondo posto.\nMessico\nTerzo posto.\nRepubblica Dominicana"}
{"id": "6258203", "revid": "92723", "url": "https://it.wikipedia.org/wiki?curid=6258203", "title": "Terre indigene", "text": "Le terre indigene (\"terra ind\u00edgenas\" in portoghese), secondo la legislazione brasiliana, sono quelle occupate tradizionalmente dai popoli indigeni del Brasile, abitate in permanenza, utilizzate per le loro attivit\u00e0 produttive, e imprescindibili per la conservazione delle risorse naturali necessarie per il loro benestare e la loro riproduzione fisica e culturale, in accordo con i propri costumi e tradizioni. I territori indigeni sono beni demaniali e non disponibili e i diritti degli indigeni su queste aree non hanno scadenza.\nStoricamente, i popoli che vivevano originalmente in Brasile hanno sofferto una serie di abusi da parte dei conquistatori europei che hanno portato molti di loro all'estinzione o verso un declino accentuato. Altri furono espulsi dalle loro terre e ancora oggi i loro discendenti non le hanno recuperate. I diritti degli indigeni alla preservazione delle loro origini culturali, alla propriet\u00e0 delle loro terre e allo sfruttamento esclusivo delle risorse sono garantiti dalla Costituzione, ma nella pratica quotidiana la fruibilit\u00e0 concreta di questi diritti si rivela molto difficile e oggetto di controversie, spesso al centro di violenza, corruzione, assassinati, occupazione illegale di terre (\"grilagem\") e altri crimini, che hanno dato origine a innumerevoli proteste, sia nazionali che internazionali, cos\u00ec come a interminabili dispute nelle aule dei tribunali e al Congresso nazionale del Brasile.\nLa presa di coscienza degli indigeni cresce, acquisiscono una maggiore influenza politica, si organizzano in gruppi e associazioni e sono federati a livello nazionale; molti frequentano corsi di istruzione superiore e raggiungono posizioni da dove possono difendere i gli interessi dei propri popoli. Gi\u00e0 esistono molte terre consolidate, molte altre sono in corso di demarcazione, altre sono minacciate da problemi ecologici e priorit\u00e0 politiche conflittuali, contribuendo al peggioramento del quadro complessivo e creando molte difficolt\u00e0 di sopravvivenza a alcuni popoli. Secondo un gran numero di osservatori esterni e di autorit\u00e0, i recenti passi in avanti, tra cui la notevole espansione delle aree dei territori demarcati e un tasso demografico crescente dopo secoli di costante declino, non compensano comunque i danni sopportati dagli indigeni per quanto riguarda una molteplicit\u00e0 di aspetti relativi alla questione fondiaria, mentre \u00e8 lecito prevedere la possibilit\u00e0 di importanti passi indietro.\nDefinizione.\nI giuristi fanno una distinzione tra territori indigeni in senso lato e i territori indigeni in senso stretto. I territorio indigeni, strettamente parlando, sarebbero quelli definiti dalla \"Costituzione del 1988\", di occupazione tradizionale. In senso lato, sarebbero quelli definiti dallo \"Estatuto do \u00cdndio\", del 1973, che dichiara come territori indigeni, oltre a questi ultimi, anche i territori di riserva (divisi in quattro categorie) e le terras dominiais.\nLa \"Constitui\u00e7\u00e3o\" assicura agli indigeni la propriet\u00e0 dei territori che abitano tradizionalmente, indipendentemente dal luogo dove si trovino, non lasciando spazio a contestazioni sulla opportunit\u00e0 o meno della demarcazione cos\u00ec come sia stata fatta, malgrado il fatto che siano abbastanza comuni situazioni di questo tipo, come quella che si \u00e8 sviluppata intorno alla demarcazione della Terra Ind\u00edgena Raposa Serra do Sol. Solamente i territori indigeni nel senso definito dalla Costituzione sono soggette al processo di demarcazione. Mentre un territorio di riserva \u00e8 quella che lo Stato federale brasiliano (\"Uni\u00e3o\") destina agli indigeni secondo la propria convenienza, potendo essere soggetta a discussione giudiziale, anche per il fatto che sia o meno opportuno e nel quadro di questioni di sicurezza nazionale. Esistono quattro categorie di territori: riserva indigena, parco indigeno, colonia agricola indigena e territorio federale indigeno. Le terre di dominio delle comunit\u00e0 indigene (\"terras dominiais\") sono quelle dove non solo l'usufrutto, ma anche la propriet\u00e0 \u00e8 degli indigeni, sia essa acquisita per compravendita o per donazione.\nSecondo l'analisi di L\u00edvia Mara de Resende, tutte queste categorie sollevano aspetti polemici nella definizione e la loro applicazione pratica ha generato parecchie dispute. Ci sono dubbi anche in riferimento all'applicabilit\u00e0 o meno delle norme previste dalla Costituzione per le aree definite come indigene alle \"terras dominiais\" e alle riserve (come il fatto di essere inalienabili, indisponibili e non soggette a usucapione). Inoltre, \u00e8 controverso se le regole stabilite dallo \"Estatuto do \u00cdndio\" per i territori indigeni in senso lato - come il fatto di non essere soggetti a usucapione - continuino ad essere applicabili, visto che le riserve e le \"terras dominais\" non sono territori indigeni cos\u00ec come sono stati definiti dalla Costituzione.\nStoria e quadro legale.\nIl contesto della Conquista.\nI primi uomini che abitarono quello che in seguito sarebbe diventato il Brasile arrivarono in quelle terre migliaia di anni prima degli europei. Su quelle terre si stabilizzarono e svilupparono ricche e differenziate culture e, nel 1500, si calcola che vivessero l\u00ec dai 2 ai 5 milioni di persone. In quello stesso anno, arrivarono sul litorale i primi conquistatori partiti dall'Europa, i portoghesi. I primi contatti pare che siano stati amichevoli, cos\u00ec come li riferisce la \"lettera di Pero Vaz de Caminha\", e il supporto prestato da alcune trib\u00f9 risult\u00f2 fondamentale per la sopravvivenza di molte spedizioni e delle prime popolazioni di portoghesi, instaurando molti legami commerciali e un sistema di cooperazione a vari livelli. Allo stesso modo, alcuni portoghesi rimasero incantati dal modo di vita degli indigeni e si \"indigenizzarono\" trasferendosi a vivere nella foresta tra di loro, costituendo famiglie e generando prole, o semplicemente ne assimilavano i costumi.\nMa in breve tempo i veri propositi della conquista vennero a galla e furono sempre pi\u00f9 drammatici. Imponendo il proprio dominio su tutti, in forma pi\u00f9 o meno violenta, i portoghesi commisero una serie di abusi sistematici contro gli abitanti, compresi assassini di massa, torture, stupri, mettendo in fuga i sopravviventi sempre pi\u00f9 verso l'interno e costruendo nel vuoti che si creava una civilizzazione completamente distinta e un vasto Stato all'interno del quale gli indigeni godevano di una discriminazione razziale che li considerava inferiori e incapaci, designati per volere divino a essere dominati con le armi e, a volte, aiutati dalla cultura portoghese sotto lo stendardo di Cristo. Malgrado la grandezza e la carit\u00e0 di cui erano imbevuti questi concetti, i benefici finivano sempre solo alla parte portoghese. Questi incitavano i gruppi indigeni affinch\u00e9 muovessero guerra tra di loro con l'obiettivo di averne dei vantaggi indiretti, altri furono usati come alleati nelle scaramucce contro i pirati e gli invasori francesi e olandesi e molti villaggi furono \"autorizzati\" a vivere semplicemente per raggiungere il fine di espandere la frontiera portoghese e soprattutto a difenderla nel cotesto dell'espansione territoriale verso l'area di influenza spagnola e per integrare la ridotta capacit\u00e0 militare mobilizzata in Brasile. Praticamente tutta l'attuale Amazzonia brasiliana, che restava a ovest del meridiano definito dal trattato di Tordesillas, \u00e8 stata ottenuta grazie alla sedentarizzazione dei villaggi indigeni e alla loro trasformazione in avamposti portoghesi. Questi involontari apripista, come i Macuxi e gli Wapixana del Roraima, erano chiamati \"muraglie del sert\u00e3o\".\nI massacri dei gruppi recalcitranti e ostili furono frequenti, e alcuni rimasero pi\u00f9 famosi come quelli accaduti nella Guerra dei Guaran\u00ed, nella Confederazione dei Tamoios, nelle rivolte dei potiguares e nella Guerra dei Barbari, malgrado ripetuti ordini reali e ecclesiastici che li condannavano e una grande parte della popolazione termin\u00f2 la propria esistenza in condizioni di schiavit\u00f9, servendo i portoghesi come schiavi in casa, nei lavori o nell'esercito. In seguito, l'importazione degli schiavi africani si rivel\u00f2 pi\u00f9 redditizia e l'interesse degli indigeni come manodopera diminu\u00ec considerevolmente, dato che erano considerati ribelli e pigri. Nel momento in cui termin\u00f2 l'interesse utilitaristico, diventarono per tutti un disturbo.\nCi furono molti portoghesi che furono orripilati dalle atrocit\u00e0 e provarono a prenderne le difese, e malgrado fin dal 1537 la Chiesa Cattolica avesse riconosciuto che gli indigeni fossero \"veri uomini\", in pratica, per molto tempo, i propoli nativi furono considerati composti da esseri bruti, insensibili ai richiami della ragione, della giustizia, della vera fede e dei buoni sentimenti, pi\u00f9 vicini alle bestie che agli uomini, e molti dubitavano che possedessero un'anima. Durante il processo di colonizzazione ci furono molte iniziative da parte degli europei volte a \"addomesticare\" i popoli nativi e scoprire qualche \"utilit\u00e0\" funzionale al progetto di colonizzazione, \"per fare pi\u00f9 grande Sua Altezza e il Regno\", stabilizzandoli in villaggi e riduzioni gesuite o in insediamenti permanenti simili a paesi e assimilandoli alla civilizzazione occidentale, insegnando loro la religione e gli usi e costumi dei colonizzatori, sempre nella prospettiva che la loro cultura fosse disprezzabile e dovesse essere sostituita da un'altra pi\u00f9 \"elevata\", che prometteva loro anche la salvezza spirituale e la vita eterna dopo la morte; considerandoli come pagine bianche dove si potesse scrivere a propria volont\u00e0, come li descrisse Manuel da N\u00f3brega, che al momento fu comunque uno dei loro pi\u00f9 noti difensori. Non furono solo la violenza e il maltrattamento a causare la decimazione delle popolazioni indigene, ma anche le malattie venute d'oltremare fecero strage: influenza, morbillo, pertosse, tubercolosi e vaiolo mieterono innumerevoli vittime, dato che i corpi dei locali non erano dotati degli anticorpi gi\u00e0 sviluppati dalle popolazioni europee durante i secoli precedenti,; anche molti altri, iniziati al consumo dell'aguardente importato e diffuso dai portoghesi, finirono straziati dall'alcolismo.\nL'impatto della conquista fu profondo non solo sui popoli nativi, ma anche sul paesaggio naturale, in seguito all'intenso disboscamento e a altre alterazioni dell'ambiente. Come appare nella sintesi fatta dall'ex-presidente della Funai, Carlos Mar\u00e9s de Souza Filho,\nLe riduzioni stabilite dai missionari, specialmente dai Gesuiti, dove gli indigeni vivevano riuniti in comunit\u00e0 relativamente auto-sufficienti sotto la protezione dei padri missionari e della Corona, furono l'ancora di salvezza per molti popoli, che l\u00ec furono risparmiati da molte barbarit\u00e0; ma moltissime riduzioni furono in ogni modo distrutte da altri colonizzatori e ora si mette in discussione il valore reale di questa protezione, fintantoch\u00e9 dur\u00f2. A fronte di una protezione che in fin dei conti non si rivel\u00f2 decisiva, furono distrutte le culture tradizionali e gli indigeni furono convertiti allo stile di vita europeo. Lo attestano le testimonianze lasciate dai loro stessi protettori religiosi, ancora meno nobili di quelli del N\u00f3brega, mettendo in evidenza come - anche tra coloro che erano pi\u00f9 favorevoli - sussistessero delle divergenze culturali irriconciliabili che finivano per continuare a sostenere il pregiudizio. Per esempio, il padre Cardiel, delle riduzioni guaran\u00ed del sud, secondo il quale \"gli indigeni meno stupidi godevano appena di brevi intervalli di coscienza\", o il celebre padre Sepp, che ha avuto un ruolo di primo piano nella regione, il quale diceva che gli abitanti delle riduzioni erano \"stupidi, ottusi, ottusissimi per tutti gli aspetti spirituali\". Non esiste un'evidenza documentale che alcun padre abbia mai coltivato un'amicizia personale con qualunque indigeno; nessuno scrittore gesuita dichiar\u00f2 mai di aver appreso qualcosa dagli indigeni che guidava, n\u00e9 riconobbe loro qualunque contributo importante originato dalla cultura indigena nei confronti della societ\u00e0 che nasceva nelle riduzioni. A maggior ragione, la tolleranza dimostrata nei confronti di alcune tradizioni indigene non significava che fossero d'accordo con queste, ma era piuttosto una concessione diplomatica e pedagogica, che il processo di acculturazione forzata sarebbe diventato addirittura inutile, sorpassata dalla nuova realt\u00e0 culturale e sociale che si pretendeva di stabilire nel futuro. Nonostante tutto, in generale, riconoscevano loro un insolito talento artistico e una profonda capacit\u00e0 di devozione emotiva e lealt\u00e0 personale\nPrime leggi di protezione.\nCon l'installazione del governo-generale a Salvador nel 1549, apparve la prima regolamentazione riguardante gli indigeni sotto forma di un \"Regimento\" che garantiva la protezione agli alleati della Corona e riconosceva ai Gesuiti una voce attiva nelle questioni riferite agli indigeni. Nel 1680 un decreto reale istitu\u00ec l'\"indigenato\", il riconoscimento del diritto congenito e primario dei popoli nativi al loro territorio tradizionale. Tanto per iniziare, in tutte le concessioni di terre affidate ai coloni doveva essere \"conservato il diritto degli indigeni\". D'altro canto, il concetto di \"conservazione\" non fu mai chiarito, e l\"'indigenato\" si applicava solamente agli indigeni del Par\u00e1 e del Maranh\u00e3o. Per questo, il decreto non ebbe un grande effetto e il risultato fu l'avanzamento europeo nelle terre indigene. Lo Stato portoghese stesso, in seno al quale si era originato il decreto, favoriva lo sfruttamento, attivamente o passivamente. Per esempio, il \"Diret\u00f3rio dos \u00cdndios\", del 1757, reprimeva l'espressione di molti costumi tradizionali e dirigeva il processo di secolarizzazione delle riduzioni dopo l'espulsione dei Gesuiti, ma ha proibito la schiavit\u00f9 e li qualificava come sudditi della Corona. Sulla base delle garanzie di questa legge, si fecero largo le prime contestazioni giudiziarie promosse da indigeni contro lo Stato, che portarono a qualche successo. Nel 1755, una nuova legge estese la condizione di indigenato per tutti gli indigeni brasiliani, ma l'istituzione fu regolamentata veramente solo nel 1850 e non entr\u00f2 mai veramente in vigore del tutto\nNel frattempo, le complicazione continuavano a accumularsi. Una \"Carta R\u00e9gia\" del 1798, seppure estendesse lo status di cittadino agli indigeni civilizzati, li mette in posizione di vassalli e dichiarava orfani gli indigeni ancora nella foresta, che avrebbero dovuto essere tutelati dallo Stato e avrebbero potuto essere chiamati in qualsiasi momento per l'assegnazione ai lavori forzati. Allo stesso tempo, a dispetto dei vari tentativi da parte del governo portoghese di proibire la schiavit\u00f9 indigena, che a volte davano origine a vere e proprie rivolte tra la popolazione bianca, questa continuava a essere praticata, specialmente nelle regioni pi\u00f9 povere e remote. Un'altra \"Carta R\u00e9gia\", nel 1801, permise di conquistare nuove terre agli indigeni attraverso delle cosiddette \"guerre giuste\", quelle destinate a sottomettere con la forza i popoli recalcitranti al dominio coloniale, trasformandole in \"terre devolute\". Sul finire del processo di colonizzazione, si stima che la popolazione indigena fosse diminuita di circa 600.00 unit\u00e0, vivendo in gran parte in condizioni di oppressione e miseria.\nDurante l'Impero la situazione non miglior\u00f2. Anche se in questo periodo gli indigeni avevano ottenuto un riconoscimento pi\u00f9 elevato nei discorsi ufficiali, vedendosi riconosciuto il ruolo di fondatori archetipici della nazione, popoli puri che vivevano a contatto con la natura in armonia, fino al punto che gli imperatori usassero un mantello cerimoniale con un collo di penne di tucano per fare allusione ai popoli della foresta come legittimi partecipanti di una nuova unit\u00e0 nazionale. Anche se questi furono addirittura oggetto di una forma di culto mitizzato da parte di alcuni artisti e intellettuali romantici - gli \"indianisti\" \u2014, n\u00e3o foram nem citados na \"Constitui\u00e7\u00e3o de 1824\", non furono neppure citati nella Costituzione del 1824: ancora erano considerati incapaci di fronte alla Legge e spettava allo Stato il compito di catechizzarli e civilizzarli, continuavano a essere morti, schiavizzati e sfruttati, e continu\u00f2 la pratica di confinarli in piccole aree limitate alle vicinanze dei loro villaggi, che non offrivano le condizioni per svilupparsi in autonomia e soddisfare anche solo alla loro sussistenza,; questo quando i villaggi non fossero estinti per decreto, giustificandosi con il fatto che i loro abitanti gi\u00e0 facevano parte della popolazione brasiliana. Nel 1850 fu approvata la \"Lei de Terras\", la prima legge che regolamentasse la propriet\u00e0 privata in Brasile, assicurando anche agli indigeni il diritto al territorio e riaffermando l'antico indigenato, ma altre leggi consegnavano la propriet\u00e0 delle terre tradizionali a altri coloni bianchi nel caso in cui fossero state classificate come abbandonate per semplice dichiarazione personale degli interessati alla propriet\u00e0. Questo fu usato come pretesto per l'espulsione di intere comunit\u00e0 per appropriazione fraudolenta delle loro terre: il fenomeno del cosiddetto \"grilagem\". Oltre a questo, nei progetti imperiali di colonizzazione di nuove aree attraverso le concessioni a stranieri, come gli italiani e i tedeschi, molte volte le compagnie responsabili per l'amministrazione di queste imprese si avvalsero di uomini armati contratti specificamente per \"pulire\" dagli indigeni le aree destinate alla nuova occupazione.\nIn occasione dell'inaugurazione del periodo della Repubblica, i positivisti si mostrarono molto interessati ai popoli indigeni, vedendoli come le vere nazionalit\u00e0 con diritto all'autodeterminazione. Ma nonostante in quell'epoca si facesse sentire l'influenza del Positivismo in quell'epoca sulla politica nazionale, nella prima \"Costituzione delle Repubblica\", del 1891, nuovamente gli indigeni non furono citati, n\u00e9 i loro diritti territoriali furono riconosciuti, anche se alcune costituzioni statali concedessero loro alcuni diritti fondiari. Sulla base della stessa carta costituzionale, le terre devolute, fino a allora sottomesse direttamente all'Unione, furono consegnate agli stati. Dato che molti territori indigeni si trovavano in queste categoria, si gettarono le basi per un'ulteriore espansione del \"grilagem\", incluso nelle zone lungo la frontiera, ovvero in aree escluse dalle riorganizzazioni originali delle terre devolute per questioni di sicurezza nazionale. Il governo federale procedeva alla demarcazione delle terre indigene solo dopo essersi consultato con i governi statali e municipali, aggravando la politica di confinamento. Senza condizioni di sopravvivere nelle loro piccole riserve, molti indigeni si videro obbligati a abbandonarle per cercare una forma di sostentamento presso i bianchi, come operai delle costruzioni o nell'agricoltura: una manodopera dequalificata e economica che poteva essere maltrattata e licenziata in qualsiasi momento, senza protezioni sociali n\u00e9 garanzie.\nAll'inizio del secolo XX c'erano ancora personaggi influenti, come il direttore del Museo Paulista, Herman von Ihering, che difendevano il punto di vista secondo il quale gli indigeni che non volessero sottostare alla civilizzazione dovevano essere sterminati. Ma nel 1907, per la prima volta, il Brasile fu denunciato in un contesto internazionale per via del massacro dei suoi indigeni. Questo fu uno dei fattori che port\u00f2 il governo, nel 1910, a creare il Servi\u00e7o de Prote\u00e7\u00e3o ao \u00cdndio (Servizio di protezione dell'indigeno), diretto inizialmente dal maresciallo C\u00e2ndido Rondon, che era discendente di indigeni, rimase sensibile alla causa indigenista e continu\u00f2 a esser simpatetico alla causa e a difendere i loro diritti e la loro dignit\u00e0. Per lui, \"gli indigeni non devono essere trattati come fossero una propriet\u00e0 dello stato dentro i cui limiti si trova il loro territorio, ma bens\u00ec come nazioni autonome con le quali desideriamo stabilire relazioni amichevoli\". Il Servizio ha anche garantito la propriet\u00e0 di alcune terre tradizionali a loro primi occupanti e li protesse contro le invasioni, cos\u00ec come in qualche circostanza riconobbe l'importanza delle loro culture originali e delle istituzioni. Nel frattempo, la promulgazione del Codice civile nel 1916 consacr\u00f2 ancora una volta gli indigeni come persone incapaci, sottomettendoli al regime della tutela, che sarebbe cessato solo nel momento in cui si fossero integrati alla civilizzazione. Negli anni seguenti, le attivit\u00e0 del Servizio, malgrado impedissero molti massacri che all'epoca sembravano imminenti, in pratica erano dirette pi\u00f9 verso la pacificazione degli indigeni ancora non contattati, a acculturarli e a trasformarli in piccoli produttori rurali.\nCorreggendo l'omissione della Costituzione del 1891, la Costituzione del 1934 e tutte le seguenti revisioni riconobbero il diritto degli indigeni alla propriet\u00e0 della terra dove abitano tradizionalmente. A partire dagli anni quaranta, l'interesse per gli indigeni divenne maggiore tra gli antropologi, i sociologi, gli etnologi, gli storici, gli ambientalisti e i filosofi e figure come Darcy Ribeiro e i fratelli Villas Boas fecero molto per dare maggiore visibilit\u00e0 e propugnare un maggiore rispetto verso questi, denunciando la condizione di oppressione e abbandono e mettendo in risalto la ricchezza e l'originalit\u00e0 delle loro culture. A questo punto, tuttavia, la popolazione totale degli indigeni era scesa a circa 120.000 individui e continuava a diminuire. Nel 1961 fu istituito il Parco nazionale dello Xingu, una vasta area di conservazione della natura dove vivevano molti popoli nativi, che infranse il paradigma anteriore sulla base della premessa che ogni popolo avesse il diritto di preservare la propria cultura, integrit\u00e0 e autenticit\u00e0, difesi dalla civilizzazione occidentale, e nell'ambiente naturale che era loro necessario perch\u00e9 queste tradizioni si preservassero in forma continua.\nDurante il regime militare (1964-1984), altri strumenti si sommarono per rafforzare la protezione, come l'emendamento costituzionale\" 1/69\", che formalizz\u00f2 le terre indigene come un patrimonio dell'Unione, allontanando alcune delle minacce pi\u00f9 prossime. In pi\u00f9, riconobbe agli indigeni il diritto all'usufrutto esclusivo delle risorse naturali esistenti nelle loro terree, il loro diritto di rappresentanza in giudizio e dichiar\u00f2 la nullit\u00e0 degli atti pubblici che minacciassero la propriet\u00e0 della terra da parte degli indigeni, rendendo nulli gli argomenti sul supposto diritto acquisito da altri. Queste misure scatenarono una grande controversia, essendo considerate una minaccia alla propriet\u00e0 privata, in un periodo in cui il Servizio di protezione dell'Indigeno a stento riusciva a essere efficace per le sue funzioni e era oggetto di innumerevoli denunce di irregolarit\u00e0, omissioni e corruzione. Il Servizio fin\u00ec per essere estinto nel 1967 e fu sostituito dalla Funda\u00e7\u00e3o Nacional do \u00cdndio (Funai): la Fondazione nazionale dell'indigeno. Tentando contenere le critiche, il governo promise dedicare maggiore attenzione ai popoli nativi e si impegn\u00f2 a preparare una bozza di \"Estatuto do \u00cdndio\"\nD'altra parte, i militari misero gli occhi sull'Amazzonia e manifestarono propositi di sviluppo. Fino a questo momento praticamente intatta, l'Amazzonia cominci\u00f2 a essere considerata un elemento importante per l'integrazione brasiliana, alla luce della strategia di sicurezza alimentare nazionale. Molti villaggi furono rimossi per fare posto a progetti di colonizzazione, selvicoltura e agro-zootecnici, o per la costruzione di infrastrutture come strade, elettrodotti, dighe e molti privati, al di l\u00e0 del proprio Stato, furono autorizzati a sfruttare in grande scala le risorse naturali delle terre indigene. Nel mezzo di questa agitazione, molti popoli fino ad allora isolati entrarono in contatto con popolazioni strane, dando origine a conflitti e soprattutto alla diffusione di nuove epidemie, che decimarono l'esercito. Sotto tanta pressione, cominci\u00f2 a rafforzarsi il movimento per la presa di coscienza politica dei popoli indigeni, che all'epoca cominciavano cercare un riconoscimento, rispetto e presa di coscienza, organizzandosi in associazioni e iniziative spontanee e entrando in contatto con i movimenti sindacali, i \"quilombolas\", le leghe contadine e i \"sem-terra\", che appoggiavano rivendicazioni simili.\nL'Estatuto do \u00cdndio.\nL'\"Estatuto do \u00cdndio\" (Legge 6.001) entr\u00f2 in vigore nel 1973 ed \u00e8 in vigore ancora oggi perch\u00e9, malgrado sia stato pesantemente messo in discussione e di essere in conflitto con l'ultima Costituzione e di essere stato presentato un progetto di legge che intende modificarlo, la riforma non \u00e8 mai stata votata. L\"'Estatuto\" ha definito la condizione giuridica degli indigeni e delle loro comunit\u00e0, \"\"con il proposito di preservare la loro cultura e integrarli progressivamente e armoniosamente alla comunit\u00e0 nazionale\", considerandoli integrati \"quando incorporati nella collettivit\u00e0 nazionale e riconosciuti nel pieno esercizio dei diritti civili, pur conservando gli usi, costumi e tradizioni peculiari della loro cultura\"\"\nLa legge divide le terre in tre categorie:\nLe terre occupate tradizionalmente (\"\u00e1reas ind\u00edgenas\") erano gi\u00e0\u00f2 definite delle Costituzioni del 1967 e 1969. Le Terre riservate sono terre destinate dall'Unione per l'usufrutto degli indigeni, non necessariamente terre di occupazione tradizionale. Questo garantisce al proprietario delle terre un'indennizzazione in caso di esproprio. Le Terre di dominio degli indigeni sono quelle acquisite per mezzo di compravendita o usucapione\nSempre secondo l\"'Estatuto\", le aree riservate possono avere diverse caratteristiche:\nL\"'Estatuto\" ha anche dichiarato nulli e estinti gli effetti giuridici \"\"degli atti di qualunque natura che abbiano come oggetto la propriet\u00e0, l'uso o l'occupazione delle terre abitate dagli indigeni o dalle comunit\u00e0 indigene\", ma ha riservato allo Stato brasiliano il diritto di intervenire in queste terre nei casi previsti, come per esempio \"per esigenze di sicurezza nazionale\", \"per la realizzazione di opere pubbliche di interesse per lo sviluppo nazionale\", o \"per lo sfruttamento delle ricchezze del sottosuolo di rilevanza nazionale per la sicurezza e lo sviluppo nazionale\". L'interpretazione di ci\u00f2 che vada considerato esattamente come \"sicurezza nazionale\" e \"interesse rilevante\"\", e in quali circostanze questi concetti debbano essere applicati correttamente, \u00e8 stato oggetto di molte controversie dal momento della promulgazione della legge. Secondo l'analisi fatta da Luciana Alves de Lima,\nL'applicazione dell'\"Estatuto\", tuttavia, a dispetto dei progressi significativi che ha introdotto, e anche a causa di questi, si \u00e8 rivelata estremamente complessa e improduttiva, si \u00e8 bloccata in un'enorme ragnatela burocratica, e nel 1988 \u00e8 stata approvata una norma superiore che, passando a riconoscere il multiculturalismo, entra in conflitto con alcuni dei suoi concetti base: una nuova \"Costituzione\". Questa a sua volta affronta gli stessi problemi dell\"'Estatuto\" per la propria messa in opera per ci\u00f2 che concerneva gli indigeni.\nLa Costituzione del 1988 e altri dispositivi.\nOltre a dichiarare, nell'articolo 5\u00ba che \"tutti sono uguali davanti alla legge, senza distinzione di qualunque natura\", la \"Costituzione del 1988\" ha consacrato (per la terza volta) l'antico indigenato, il principio secondo il quale gli indigeni sono i primi e naturali signori della terra. Questa \u00e8 la fonte primaria e congenita del loro diritto che \u00e8 anteriore a qualunque altro. Di conseguenza, il diritto degli indigeni alla loro terra non dipende da un riconoscimento formale. Questo diritto fu ristabilito perch\u00e9 l'Assemblea Costituente, rompendo con il criterio anteriore di percepire le culture indigene come naturalmente destinate a essere diluite e omogeneizzate nella cultura brasiliana, ha riconosciuto tanto il loro valore intrinseco, come la funzione basica della terra tradizionale per mantenere l'integrit\u00e0 di queste culture, esprimendo questo riconoscimento nel dettato della legge, al capitolo VIII, \"Degli indigeni\": \"\"Sono terre tradizionalmente occupate dagli indigeni quelle che da loro sono state abitate permanentemente, quelle utilizzate per le loro attivit\u00e0 produttive, quelle imprescindibili per la preservazione delle risorse ambientali necessarie al loro benessere, alla loro riproduzione fisica e culturale, secondo i loro usi, costumi e tradizioni\", annullando allo stesso tempo qualunque altro atto che abbia come oggetto l'occupazione, la propriet\u00e0 o l'uso di queste terre, ma con l'eccezione dei casi di \"rilevante interesse pubblico dell'Unione\"\"\".\nLa \"Costituzione\" ha previsto inoltre il diritto degli indigeni, individualmente o delle loro comunit\u00e0 e organizzazione, de farsi rappresentare in giudizio a difesa dei propri diritti e interessi, spettando al Minist\u00e9rio P\u00fablico l'intermediazione in tutti i processi. Con l'approvazione del nuovo Codice civile del 2002, gli indigeni sono stati rimossi dalla posizione di tutelati, garantendo loro maggiore autonomia giuridica, oggetto di una regolamentazione speciale. Per il momento comunque, questa regolamentazione non ha fatto progressi. Anche se gli indigeni mantengono l'\"usufrutto esclusivo delle ricchezze del suolo, dei fiumi e dei laghi\" esistenti nelle loro terre, questi costituiscono parte del patrimonio dell'Unione, e spetta al Congresso autorizzare lo sfruttamento di queste risorse da parte di altri, secondo una regolamentazione accessoria e dopo aver ascoltato le comunit\u00e0 coinvolte, a cui \u00e8 garantita la partecipazione nel risultato dello sfruttamento.\nLa \"Costituzione\" determina che in un tempo massimo di cinque anni siano demarcate le terre indigene. Ciononostante, questo non \u00e8 successo, e queste si trovano in uno stato giuridico differente. Secondo il parere di vari giuristi autorevoli, tra cui membri del Tribunale Supremo Federale, la \"Costituzione\" non ha valore retroattivo, rendendo nulle le rivendicazioni sulle terre di dominio che non fossero effettivamente occupate dagli indigeni al momento della promulgazione della Legge. Questa visione, cos\u00ec come le divergenze su numerosi altri aspetti, hanno reso molto complicata la consegna del titolo di uso definitivo della propria terra tradizionale agli indigeni. Per altro verso, la \"Costitizione\" ha dedicato un intero capitolo all'ambiente, che avrebbe importanti ripercussioni per la questione delle terre indigene, che passano a essere inquadrate anche come tesori della biodiversit\u00e0 e fonti permanenti di servizi ambientali inestimabili per tutte le persone Diversi altri dispositivi legali, in anni recenti, hanno contemplato gli interessi indigeni in aree come la salute, l'ambiente l'educazione, l'assistenza sociale, il patrimonio archeologico e immateriale, l'appoggio alla produzione e la regolarizzazione fondiaria.\nIn questo limbo, la situazione drammatica dei popoli indigeni in tutto il mondo \u00e8 stata dibattuta in forum internazionali, creando organismi e commissioni per affrontare le questioni e ipotizzare delle soluzioni. Iniziative di grande impatto, come quelle sviluppate dalle Nazioni Unite e i suoi affiliati, come l'Organizzazione Internazionale del Lavoro e l'UNESCO, hanno trovato spazio in convenzioni internazionali e criteri di regolamentazione delle relazioni tra civilizzati e indigeni, cercando di assicurare i diritti di entrambe le parti in mutua armonia, ma proteggendo gli indigeni particolarmente per la loro condizione di vulnerabilit\u00e0 e storicamente oppressa. La \"Convenzione n\u00ba 169\" adottata nella 76\u00aa Conferenza internazionale del Lavoro e ratificata dal Congresso brasiliano il 20 giugno 2002, ha garantito agli indigeni diritti specifici in relazione alla protezione delle proprie culture, difendendo il multiculturalismo. La \"Dichiarazione delle Nazioni Unite sui Diritti dei popoli Indigeni\", del 2007, \u00e8 un altro punto di riferimento di grande importanza, reiterando i diritti degli indigeni a una vita autonoma, sicura e piena, enfatizzando la necessit\u00e0 di un \"consenso previo, libero e informato\" nel caso in cui le loro terre siano utilizzate da qualcun altro, oltre a riconoscere la validit\u00e0 delle istituzioni informali indigene che reggono la vita delle comunit\u00e0 internamente, cos\u00ec come il diritto alla propriet\u00e0 intellettuale. Il documento ha anche dato rilievo alla triste storia della persecuzione, oppressione e sterminio di questi popoli, alla loro importanza per la conservazione della natura, raccomandando la comprensione e le buone relazioni tra i popoli indigeni e gli altri settori della societ\u00e0 . L'UNESCO, a sua volta, al di l\u00e0 di altre misure, ha approvato nel 2005 la \"Convenzione sulla Protezione e promozione della Diversit\u00e0 delle Espressioni Culturali\", includendo nel suo campo di interesse le culture indigene, e ha istituito la Giornata internazionale dei Popoli indigeni del mondo, cercando di attirare l'attenzione di tutti sulla questione.\nOrganizzazione del movimento indigeno e sintesi dello scenario attuale.\nNel frattempo, la presa di coscienza e la capacit\u00e0 organizzativa degli indigeni brasiliani si rafforzava e cerca a una maggiore libert\u00e0 in relazione alla posizione del governo, percepita come paternalista e assistenzialista, e considerata forse pi\u00f9 nociva che benefica. Alcuni dirigenti come Mar\u00e7al de Souza, Ailton Krenak, M\u00e1rio Juruna, Marcos Terena e Raoni, cominciano a mettersi in luce a livello nazionale e internazionale, e aprivano canali di comunicazione con altri movimenti sociali, ma si trovavano ancora in posizione abbastanza disorganizzata tra di loro. Per risolvere questo problema, durante l'Accampamento Terra Livre del 2005, fu creata la Articula\u00e7\u00e3o dos Povos Ind\u00edgenas do Brasil (APIB), aggregando una serie di associazioni regionali, cercando di unificare la lista di rivendicazioni e la politica del movimento indigenista. La APIB conquist\u00f2 una credibilit\u00e0 e rappresentativit\u00e0 e si \u00e8 resa famosa per le sue posizioni in difesa dei diritti indigeni del paese. Una delle sue azioni pi\u00f9 note fu la partecipazione al Vertice di popoli, realizzato a Rio de Janeiro nel 2012, parallelamente alla Conferenza delle Nazioni Unite sullo Sviluppo sostenibile. Secondo il politologo Bruno Lima Rocha, la APIB \"eleva lo status di questa lotta, dal momento che generando auto-rappresentativit\u00e0, va oltre la condizione di tutela e di delega indiretta attraverso le istituzioni come il Conselho Indigenista Mission\u00e1rio e le contraddizioni permanenti della Fondazione Nazionale dell'Indigeno (Funda\u00e7\u00e3o Nacional do \u00cdndio)\".\nChiese, accademici, ONG e altri attori sociali negli ultimi decenni hanno dedicato attenzione agli indigeni brasiliani, e hanno dato loro un significativo aiuto in molte rivendicazioni relative alla questione delle terre. Nel 2006, a seguito di molte pressioni, il governo approv\u00f2 la creazione della Commissione nazionale di Politica indigenista, subordinandola alla FUNAI, con l'intenzione di \"appoggiare la creazione di relazioni intersettoriali del governo e offrire una maggiore partecipazione e controllo sociale indigeno sulle azioni governative\".\nIn quel periodo, come sar\u00e0 dettagliato pi\u00f9 avanti, anche se con tutto questo quadro giuridico, istituzionale e morale di protezione, la sida continua a sembrare ungi dall'essere risolta, e l'appoggio effettivo che gli indigeni ricevono dalla societ\u00e0 nel suo complesso \u00e8 stato insufficiente per garantire i diritti che sono loro riconosciuti dalla legge, moltiplicandosi invece gli abusi. La presa di posizione del \"Conselho Indigenista Missionario\", rispettata organizzazione cattolica di difesa della causa indigenista, affiliata alla Conferenza Episcopale Brasiliana, esprime sinteticamente le principali critiche:\nDemarcazione.\nL'uso della terra \u00e8 la maggiore rivendicazione degli indigeni brasiliani. L'obiettivo della demarcazione \u00e8 di garantire materialmente il diritto indigeno alla terra. La demarcazione stabilisce l'estensione dell'area di usufrutto da parte degli indigeni e deve assicurare la protezione dei confini, impedendo l'occupazione da parte dei non-indigeni. La demarcazione obbedisce a un processo sistematico, secondo l'articolo 19 dell\"'Estatuto do \u00cdndio\" e regolato dal potere esecutivo. Attualmente il processo \u00e8 definito dal \"Decreto 1.775\" del gennaio 1996, che prevede le seguenti tappe:\n\u00c8 fatto uno studio antropologico da parte di un antropologo riconosciuto dalla Funai al fine di riconoscere la terra indigena per un periodo determinato. In seguito, un gruppo tecnico specializzato, coordinato da un antropologo e composto preferibilmente da tecnici della Funai, realizza gli studi complementari. Questo gruppo realizza analisi sociologiche, giuridiche, cartografiche, ambientali e un inventario fondiario per definire i limiti della terra indigena. Il rapporto deve essere consegnato alla Funai e contenere tutti i punti elencati nella \"Portaria n\u00ba 14\", del 09/01/96.\nIl rapporto a questo punto \u00e8 inviato all'esame della Funai, il riassunto viene pubblicato entro quindici giorni sul \"Di\u00e1rio Oficial da Uni\u00e3o\" e nella gazzetta ufficiale dello Stato dove si trovano le terre. Il riassunto deve anche essere affisso nel municipio locale.\nTutti gli interessati possono contestare il riconoscimento della terra indigena, dall'inizio del processo fino a 90 giorni dopo la pubblicazione del riassunto sul \"Di\u00e1rio Oficial\". A questo scopo, dirigono alla Funai le proprie ragioni e le prove pertinenti. Le contestazioni possono riguardare vizi nel rapporto nel definire gli indennizzi. Dopo la conclusione del periodo in cui depositare le contestazioni, la Funai ha 60 giorni di tempo per elaborare un parere sulle contestazioni stesse e trasmettere tutto al Ministero di Giustizia.\nIl ministro della Giustizia avr\u00e0 a disposizione 30 giorni per proporre una risoluzione che pu\u00f2 essere: una dichiarazione dei limiti dell'area e deliberare la sua demarcazione fisica; prescrivere delle operazioni aggiuntive di perfezionamento da concludere in 90 giorni, o respingere l'identificazione, pubblicando una decisione giustificata sulla base del 1\u00ba paragrafo dell'articolo 231 della \"Costituzione\".\nNel caso in cui sia stato stabilito il limite del'area, spetta alla Funai la demarcazione fisica. Spetta invece all'INCRA il riassestamento della popolazione non-indigena che possa trovarsi all'interno dell'area.\nSpetta al Presidente della Repubblica l'omologazione della terra indigena.\nDopo l'omologazione, la registrazione delle terre deve essere fatta entro 30 giorni presso il catasto delle propriet\u00e0 della comarca dove si trovano le terre e presso il Servizio del Patrimonio dell'Unione.\nAl termine di questo impegnativo processo, le terre devono attraversare un'altra serie di regolarizzazioni per correggere problemi esistenti, come la presenza di coltivatori abusivi o sfruttamenti illegali delle risorse naturali. Altre azioni sono ancora necessarie per assicurare agli indigeni la preservazione della propria cultura, la propria identit\u00e0 e la piena cittadinanza dei propri membri\nArea e popolazione.\nL'area totale \u00e8 in continuo cambiamento, molte terre sono in fase di contestazione giudiziaria altre ancora nella fase di identificazione e delimitazione. Nel 2006 le terre totalizzavano 125.545.870 ettari. Nel 2009 c'erano 611 aree che occupavano 105.672.003 ha, divise tra terre delimitate (33; 1,66%), dichiarate (30; 7,67%), omologate (27; 3,40%) e regolarizzate (398; 87,27%), includendo 123 terre in studio, con un'area ancora maggiore da investigare e definire. Secondo la Funai, nel 2010 ci sarebbero state 688 terre indigene e alcuni insediamenti urbani. Esistono anche riferimenti a 82 gruppi isolati, dei quali 32 sono stati confermati. Esistono gruppi che stanno richiedendo il riconoscimento della propria condizione di indigeni per garantirsi l'utilizzo delle terre. Nell'Amazzonia Legale si trova il 98% delle terre indigene del paese, divise in pi\u00f9 di 400 aree, che occupano circa il 21% dell'Amazzonia. Il resto \u00e8 distribuito nelle restanti regioni.\nIl censimento della popolazione in Brasile, al punto sull'etnia, dipende dall'autodichiarazione delle persone. Il censimento fatto dall'IBGE nel 2010 ha registrato un totale di 817.963 persone che si identificavano come indigeni, di cui 315.180 vivono in zone urbane e 502.783 in zone rurali Dei 5.565 municipi brasiliani, solo 1.085 nono anno alcuna popolazione che si sia dichiarata indigena. Tuttavia, i numeri possono essere ingannevoli. Secondo l'Istituto Socioambientale, nei test-pilota conclusi in occasione dell'ultimo censimento furono registrati casi di indigeni che sembra non abbiano compreso bene le domande e si identificarono come \"mulatti\" o \"gialli\". Sono divisi in 230 popoli, rappresentando circa lo 0,47% della popolazione totale del paese. Il predominio \u00e8 nella regione nord del paese, con 76,55% della popolazione che discende da un'etnia indigena. Con una popolazione iniziale nel secolo XVI che era stimata tra i due e i 5 milioni di persone, oggi la popolazione indigena \u00e8 tornata a crescere, dopo un declino costante fino agli anni ottanta, anche se alcune etnie non seguono la stessa tendenza e si stiano avvicinando all'estinzione. Sette popoli, al momento della raccolta dei dati, avevano meno di 40 membri. Storicamente poi, molti si sono gi\u00e0 estinti.\nConflitti e controversie.\nPolitiche pubbliche.\nIl governo brasiliano, stando alle intenzioni dichiarate, sviluppa una serie di progetti che hanno l'obiettivo di garantire agli indigeni ii diritti previsti dalle leggi. Vari ministeri sono coinvolti in queste azioni, come quello della Giustizia e quello dell'Ambiente, mentre la Funai \u00e8 l'organo supervisore per l'applicazione delle politiche pubbliche a favore degli indigeni, con la consulenza di altre istituzioni e la partecipazione della societ\u00e0 civile La sua disponibilit\u00e0 di bilancio \u00e8 passata dai 00 milioni di reais ne 200, a 423,1 milioni nel 2010. Sono stati contrattati molti nuovi funzionari, i loro salari sono aumentati, \u00e8 stato riconosciuto il ruolo di \"indigenista\" e negli ultimi anni l'istituzione si va applicando a sempre pi\u00f9 programmi di attivit\u00e0. Possono essere evidenziate, per esempio, la creazione della Commissione nazionale per la Politica indigenista, l'elaborazione dell'Agenda dei Popoli indigeni e dei territori della Cittadinanza indigena e il progetto per un nuovo Statuto dei popoli indigeni, oltre al fatto che sono state create decine di nuove riserve.\nMerita anche rilevare la creazione della Politica nazionale di gestione ambientale e territoriale delle terre indigene, che ha l'obiettivo di creare \"strategie integrate e partecipative con il fine dello sviluppo sostenibile e l'autonomia dei popoli indigeni\" Sono coinvolti nella Politica, la formazione dei gerenti indigeni e non-indigeni perch\u00e9 lavorino in forma cooperativa, i piani di gestione sostenibile delle terre e la consulenza ai popoli durante la demarcazione e nei processi di concessione delle licenze ambientali, nel caso si tratti dello sfruttamento delle risorse. Nel 2013 fu creato il suo Comitato di Gestione, con la partecipazione del governo e delle comunit\u00e0.\nIl governo ha cercato il sostegno della societ\u00e0 e della comunit\u00e0 internazionale per una migliore gestione della complessa questione indigenista, mettendo in pratica molti programmi che le sono funzionali, tra questi la protezione contro la violenza, la cooperazione internazionale, la regolarizzazione fondiaria, la divulgazione, la ricerca scientifica, la promozione della qualit\u00e0 della vita, l'assistenza medica, lo sviluppo di attivit\u00e0 produttive, la protezione del patrimonio storico, archeologico e immateriale, la lotta alla miseria, l'educazione di base e la formazione tecnica.\nMalgrado gli sforzi significativi degli ultimi decenni, che hanno segnato comunque un recupero della crescita demografica e un aumento della superficie di terre indigene, i programmi governativi pi\u00f9 recenti stanno generando una grande controversia, cos\u00ec come la legislazione che \u00e8 stata licenziata con lo scopo di voler regolamentare il dettato costituzionale riferito agli indigeni, complementando le lacune nel modo che si vedr\u00e0 pi\u00f9 avanti.\nDiritti umani e altre sfide giuridiche e istituzionali.\nLa disponibilit\u00e0 delle terre tradizionali \u00e8 fondamentale per i popoli indigeni. Sono considerate sacre, l\u00ec sono sepolti i loro antenati, in quelle terre si originano i loro miti, a loro si appoggia tutta la loro cultura, i loro modo di vita, tutti elementi identificativi di ogni singolo popolo. L'uguaglianza di ciascun popolo indigeno di fronte agli altri popoli, il suo diritto all'autodeterminazione e il suo diritto alla preservazione delle terre e delle cultura sono consacrati nella \"Dichiarazione delle nazioni Unite sui Diritti dei Popoli Indigeni,\" della quale il Brasile \u00e8 firmatario.\nMa a dispetto di questo e del dettato costituzionale, la demarcazione delle terre indigene brasiliane \u00e8 un problema cronico di ampia ripercussione sociale. Secondo moltissime organizzazioni che rappresentano questi popoli, cos\u00ec come nella testa di altri simpatizzanti e autorit\u00e0 che occupano posti di prestigio nella scienza, nell'educazione, nella religione e in altri settori, la politica indigenista sviluppata dal governo negli anni recenti \u00e8 ingiusta, indegna e scandalosa, attaccando e indebolendo sistematicamente i diritti degli indigeni nel Congresso e in altre istanze ufficiali, che avrebbero il dovere di garantire a questi il rispetto dei loro diritti costituzionali, riaffermando quindi ancora una volta il trattamento discriminatorio, negligente e sfruttatore che i popoli indigeni sono abituati a subire sin dai tempi della colonia.\nMa la resistenza agli interessi degli indigeni \u00e8 grande tra molti altri settori della societ\u00e0, specialmente in quelli legati all'agro-business, le imprese e le industrie, che muovono grandi capitali e sono in grado di influenzare la politica. Tra le leggi che sono considerate una seria minaccia alla sopravvivenza e all'integrit\u00e0 culturale degli indigeni, c'\u00e8 la \"Portaria 303/12\", pubblicata sotto la pressione della bancada ruralista, cio\u00e8 il gruppo di parlamentari che si riuniscono per fare sintesi degli interessi dei grandi produttori agricoli, e avente l'obiettivo di dare al governo la possibilit\u00e0 di autorizzare progetti nelle aree indigene senza consultazione preventiva, come reciterebbe la Costituzione, utilizzando la giustificazione che si tratti di progetti di interesse rilevante per l'Unione. Nel 2012, Maria Luiza Grabner, procuratrice-regionale della repubblica a S\u00e3o Paulo, ha affermato che i casi di irregolarit\u00e0 gi\u00e0 si registravano in grande numero: \"questa \u00e8 una delle principali lamentele dei popoli indigeni. Le azioni si stanno susseguendo, i progetti di legge vengono approvati senza che esista una reale consultazione. Molte volte quello che succede e semplicemente una comunicazione, dando la pura informazione che il progetto sar\u00e0 realizzato, senza che sia stato precostituito un accordo\" Secondo la valutazione dell'antropologa Manuela Carneiro da Cunha, una delle pi\u00f9 ascoltate studiose della questione indigena, \"il governo mette all'asta i diritti degli indigeni\", mettendo in marcia \"un'offensiva senza precedenti nel Congresso contro gli indigeni... la Presidente (Dilma Rousseff) sembra essere sempre pi\u00f9 ostaggio del PMDB e dell'agro-business, che si \u00e8 alleato agli evangelici. Questo blocco si oppone ferocemente alla demarcazione e alla espulsione degli invasori dalle terre indigene\". E continua, dicendo\":\nIl \"Conselho Indigenista Mission\u00e1rio\" (CIMI) condivide la stessa opinione:\nIl sistema giudiziario brasiliano non \u00e8 stato perfettamente coerente nelle sue decisioni, oltre il fatto di prolungare le demarcazioni per decenni, complicando ancor di pi\u00f9 la questione. La regolarizzazione delle terre Patax\u00f3, per esempio, ha richiesto quasi un secolo per essere portata a compimento. Si calcola che almeno il 90% delle demarcazioni siano contestate giudizialmente. E trattandosi di conflitti, sono arrivati anche al livello di lotta armata. Vari confronti violenti si sono gi\u00e0 verificati tra indigeni e bande di sicurezza privata e pubblica, minatori illegali, imprenditori, impresari agricoli e altri gruppi armati, con un triste saldo di molte morti. Nel 2012, l'indice di violenza contro gli indigeni \u00e8 cresciuto del 237% in confronto al 2011, e riguarda crimini generalmente associati al controllo delle terre. Secondo il CIMI, 563 indigeni sono stati assassinati negli ultimi dieci anni nel paese. Aumentando la lista di reclami su un tema che \u00e8 documentato su scala globale, sono gi\u00e0 state fatte denunce presso istanze internazionali come l'Organizzazione Internazionale del Lavoro e l'Organizzazione delle Nazioni Unite, che hanno interrogato il governo rispetto alle irregolarit\u00e0 e i crimini evidenziati esigendo spiegazioni e la messa in opera di azioni riparatorie\nTra i conflitti recenti i pi\u00f9 preoccupanti sono quelli che stano interessando gli indigeni Guarani-Kaiow\u00e1 e i Cinta Larga, pi\u00f9 la demarcazione della Terra Ind\u00edgena Raposa Serra do Sol, la trasposizione del S\u00e3o Francisco e la costruzione della centrale di Belo Monte, che hanno colpito alcune decine di popoli.\nD'altro canto, ci sono denunce ricorrenti riguardo al fatto che gli indigeni sarebbero manipolati da interessi oscuri. Il Minist\u00e9rio P\u00fablico fu accusato di essere un fantoccio di alcune ONG internazionali, altre direzioni del governo sono accusate di corruzione, e secondo Lorenzo Carrasco, \"esiste un vero e proprio battaglione di ONG, istituzioni e ricercatori orientati da un pregiudizio ideologico, scritto e orchestrato dalle potenze dell'emisfero nord - Stati Uniti, Inghilterra, Canada, Norvegia, Danimarca e Germania - che pagano il conto e finanziano questo apparato indigenista e ambientalista che opera in Brasile con tanta forza\"\". La stessa Funai \u00e8 al centro di molte controversie e riceve critiche da tutte le parti. Per certuni favorisce ingiustamente gli indigeni e per altri invece li pregiudica. Gi\u00e0 \u00e8 stata accusata di promuovere l'\"\"industria della demarcazione della terra\", di facilitare l'\"importazione\" di indigeni dal Paraguay per organizzare invasioni e identificare fraudolentemente delle comunit\u00e0 come indigene per creare terre \"tradizionali\"\" inesistenti, in una politica di confronto e approfittamento che sarebbe incentivata anche dal CIMI, dall'Istituto Socioambiental, da ONG e da altre organizzazioni . \nAddirittura per molti indigeni la Funai ha peso credibilit\u00e0 e la indicano ora come rottamata e ora come disattualizzata, incompetente o imbottita di funzionari corrotti che a volte passano sopra la teste dei dirigenti e delle comunit\u00e0 che non concordano con e le sue politiche e cooptano altri per mezzo di bustarelle. Sta di fatto che recentemente il governo \u00e8 intervenuto in seno alla Funai e la esoner\u00f2 dal compito di realizzare le demarcazione in esclusivo, sono state inoltre distribuite una parte delle sue competenze ad altri organismi legati allo sviluppo sociale e economico. Nelle parole di Ailton Krenak, importante dirigente indigeno:\nCi sono infine denunce del fatto che alcuni indigeni, compresi certi capi, favoriscano criminosamente lo sfruttamento dei propri popoli accettando contropartite e vantaggi personali e facendo pressione sui poteri pubblici, a volte accomunati con membri della Funai e poliziotti; situazioni che finiscono spesso in violenza e sofferenze, oltre a provocare un regresso nella costruzione di un dialogo produttivo nel quale ci sia spazio per l'indispensabile confidenza reciproca, l'onest\u00e0 e la buona volont\u00e0 di entrambe le parti.\nPressioni sviluppiste.\nL'agro-business \u00e8 il settore sul quale si concentrano la maggior parte delle accuse degli indigenisti; uno dei settori pi\u00f9 influenti dal paese e ne determina la direzione politica e economica. La sua forza sta nella grande percentuale di esportazioni di cui \u00e8 capace, generando 100 miliardi di dollari di reddito annuale. Nel 2013, i produttori rurali del Mato Grosso do Sul, una delle grandi regioni di produzione agroalimentare del Brasile, hanno chiesto alla Presidenza la sospensione della demarcazione delle terre nel loro Stato, come gi\u00e0 \u00e8 in vigore nel Paran\u00e1 e nel Rio Grande do Sul. Secondo il presidente del Fronte Nazionale Agro-zootecnico, Francisco Maia, \"i produttori rurali del sud dello stato sono disposti a paralizzare il paese per ottenere una decisione da parte del governo federale in relazione ai conflitti fondiari in Mato Grosso do Sul\". Agitazioni simili succedono in molte altre regioni del Brasile. Dal punto di vista del presidente della Federazione dell'Agricoltura e della Zootecnia del Mato Grosso do Sul, Eduardo Riedel, \"il diritto all'usufrutto esclusivo della terra non sar\u00e0 una soluzione per i problemi degli indigeni. La situazione delle comunit\u00e0 indigene \u00e8 precaria e i produttori rurali non mettono in dubbio questo. Solo che l'origine del conflitto \u00e8 la fragilit\u00e0 sociale, rappresentata dalla fame e dalla mancanza di assistenza sanitaria e di educazione nelle comunit\u00e0 dove vivono gli indigeni\".\nSecondo la senatrice K\u00e1tia Abreu, una delle pi\u00f9 attive promotrice dell'agro-business e presidente della Confederazione dell'Agricoltura e della Zootecnia del Brasile, e temuta dai dirigenti indigeni e contadini per la enorme influenza politica, la demarcazione delle terre indigene e delle riserve ecologiche al ritmo con cui stava avanzando durante i governi di Fernando Henrique Cardoso e Lula rappresenta una seria minaccia alla sicurezza alimentare e all'economia del paese a causa della riduzione delle aree agricole disponibili. Ma lo studio su cui la senatrice si \u00e8 basta, realizzato da Evaristo Eduardo de Miranda, capo del servizio di monitoraggio via satellite dell'Embrapa (l'impresa brasiliana di assistenza tecnica agricola e zootecnica), era stato contestato dagli ambientalisti e anche dai tecnici di quella stessa istituzione, che hanno indicato i diversi errori, dichiarando come non fondato il timore che possa mancare terra in Brasile, e che le demarcazioni delle aree indigene non minacciano la quantit\u00e0 di terre disponibili per l'agro-business. Uno studio realizzato dalla Societ\u00e0 brasiliana per il progresso della Scienza, in collaborazione con l'Accademia Brasiliana della Scienza, ha confermato che non manca terra in Brasile, mentre quello che manca il suo sfruttamento razionale. Si stima che nel paese ci siano oggi 340 milioni di ettari di terre coltivabili, di cui la met\u00e0 sono destinati al pascolo. Ma per lo meno 100 milioni di ettari di pascolo sono attualmente sottoutilizzati.\nAnche le attivit\u00e0 minerarie sono causa di intense dispute. Secondo la \"Costituzione\", \"\"la ricerca e la lavorazione delle ricchezze minerali nelle terre indigene possono essere messe in atto solo con l'autorizzazione del Congresso nazionale, avendo ascoltato le comunit\u00e0 coinvolte, e assicurando loro una partefcipazione ai risultati dello sfruttamento, secondo la legge\". Ma la questione ancora non \u00e8 stata regolamentata. Nelle terre indigene, qualsiasi tipo di attivit\u00e0 tipo \"garimpo\" \u00e8 proibita ai non-indigeni, ma i \"garimpeiros\"\" clandestini sono piuttosto comuni. Le terre della Cinta Larga, per esempio, sono state invase da 5.000 garimpeiros, speculatori, contrabbandieri e gruppi organizzati appena si scopri che erano ricche di diamanti, cassiterite e altri minerali. Uno studio dell'Instituto Socioambiental pubblicato in aprile del 2013 ha evidenziato la pressione imposta dalle attivit\u00e0 estrattive: \"esistono 152 terre indigene nell'Amazzonia potenzialmente minacciate da progetti di estrazione. Tutti i processi di estrazione nelle zone indigene sono sospesi ma, se fossero autorizzati, coprirebbero il 37,6% delle aree\". Nel Congresso nazionale, \u00e8 in esame il contestato \"Progetto di Legge 1.610\" che mira proprio di ottenere questa liberatoria. Secondo l'avvocato Raul Silva Telles do Vale, dell'Instituto Socioambiental, le terre indigene sono molto pi\u00f9 preziose come punto di creazione di servizi ambientali di quanto lo siano come campi di estrazione delle risorse naturali. Gli impatti ambientali dell'estrazione comprendono l'inquinamento e l'insabbiamento dei fiumi, la trasformazione del terreno, il disboscamento, e si hanno anche numerosi impatti sociali per il contatto tra gli indigeni e le popolazioni estranee. Nella valutazione fatta da Melissa Curi, professoressa dell'Universit\u00e0 di Brasilia e funzionaria della Funai:\nI progetti idroelettrici, che si moltiplicano negli ultimi anni, sono un'altra grande fonte di conflitto. Il Coordinamento delle Organizzazioni Indigene dell'Amazzonia brasiliana ha dichiarato, in una lettera-aperta il suo ripudio alla politica governativa di investire in mega-progetti di produzione di energia che si ritorcono in danni per i popoli indigeni, le comunit\u00e0 tradizionali e l'ambiente, oltre al fatto che hanno un'efficienza tecnica dubbiosa. La costruzione della diga de Belo Monte \u00e8 diventata un esempio noto, circondata di grande violenza e polemica, fino ad oggi non risolta. Le denunce di violazioni dei diritti umani sono arrivate fino all'Organizzazione degli Stati americani, che richiese spiegazioni alla presidenza della repubblica e il blocco dei lavori. La richiesta rimase ignorata e, come rappresaglia, l'ambasciatore presso l'organizzazione fu richiamato e il governo minacci\u00f2 di sospendere il trasferimento dei fondi di appoggio all'organizzazione.\nSicurezza.\nMilitari di alto rango hanno manifestato preoccupazioni, considerando le terre indigene come potenziali minacce verso la sicurezza nazionale e questo pu\u00f2 costituire un altro ostacolo per gli interessi degli indigeni. La presenza e l'attivit\u00e0 della Polizia Federale del Brasile e degli organi militari nelle terre indigene sono regolamentati per legge, assicurando loro libert\u00e0 di transito e accesso alle terre indigene, assicurando la installazione e manutenzione di unit\u00e0 militari e poliziali, cos\u00ec come l'attivazione di programmi di controllo e protezione della frontiera. Anche se la legislazione garantisce agli organi di difesa l'accesso alle terre indigene, la relazione tra l'attuazione di questi organi e le comunit\u00e0 indigene non avviene senza contrasti, soprattutto nelle aree di frontiera internazionale. Alcuni militari affermano che le riserve che sorgono in prossimit\u00e0 della frontiera sono punti vulnerabili all'invasione e potrebbero anche servire come base al crimine organizzato internazionale. :\nNelson Jobim, ex-presidente del Tribunale Supremo Federale, che fu anche Ministro della Difesa e Ministro della Giustizia, considera che il problema di sicurezza nazionale non si applichi alla demarcazione delle terre indigene, e tutta la discordia derivi da una cattiva interpretazione della Legge, dato che quello di cui si deve discutere sono l'uso e l'usufrutto della terra, e non la sua propriet\u00e0, giacch\u00e9 nel testo stesso della Costituzione \u00e8 previsto che le terre indigrne siano propriet\u00e0 inalienabile dell'Unione.\nDialogo difficile.\nLe relazioni tra gli indigeni e il governo sono state cronicamente e notoriamente tese. In una nota ufficiale, la APIB ha chiarito che lo \"sbandierato processo partecipativo in relazione ai popoli e alle organizzazioni indigene del paese, anche con la realizzazione di alcune riunioni isolate e informali con alcuni popoli e comunit\u00e0, non \u00e8 assolutamente mai avvenuto... La segreteria generale della Presidenza della Repubblica... ha cercato di sminuire le organizzazioni del movimento indigeno, alimentando la divisione interna, l'indebolimento pi\u00f9 che il rafforzamento, dello stesso organo indigenista per eccellenza, la Funai, disattendendo la prospettiva di rafforzamento dell'istituzione, conformemente ai desideri dei nostri popoli e delle nostre organizzazioni\" Il 16 aprile del 2013, non soddisfatti della \"PEC 215\", che trasferisce al Congresso nazionale i poteri per demarcare le terre indigene, centinaia di indigeni invasero il plenario della Camera dei Deputati. Dopo due anni in attesa di essere ricevuti dalla Presidenza, il 18 aprile pi\u00f9 di 700 dirigenti, in rappresentanza di 121 popoli indigeni, hanno espresso la loro indignazione con le seguenti parole:\nIl 10 luglio si riusc\u00ec a organizzare un incontro con la presidente Dilma Rousseff, che promise di non svuotare la Funai, di creare uno spazio di discussione permanente per rendere pi\u00f9 facili i processi di demarcazione, ma riafferm\u00f2 che avrebbe apportato dei cambiamenti nelle procedure, passando a includere la consultazione degli organi governativi legati alla produzione agro-zootecnica e allo sviluppo, giustificandolo con il fatto che sia necessario ascoltare pi\u00f9 settori coinvolti al fine di evitare ingiustizie. S\u00f4nia Guajajara, rappresentante indigena, defin\u00ec \"storico\" l'incontro, perch\u00e9 aveva esaudito un desiderio antico dei popoli e aveva aperto la porta al dialogo, ma fu ripudiata la decisione della Presidenza di cambiare il sistema di consultazione per la demarcazione, cos\u00ec come l'avvio di opere infrastrutturali in terre indigene \"\"senza il consenso libero, previo e informato\" degli indigeni. Loro stessi esigevano invece un ruolo partecipativo attivo in tutti i processi e la revoca degli strumenti legali offensivi e pregiudizievoli alla loro causa, cos\u00ec come a varie altre misure, per evitare - come dichiararono - la \"estinzione programmata\" delle loro etnie come viene orchestrata dal governo. Secondo S\u00f4nia, la Presidente disse che \"in alcuni casi cammineremo insieme, ma in altri continueremo a avere posizioni divergenti\"\".\nLe pressioni continuative hanno portato a lungo andare a dei risultati concreti. Il ministro Gilberto Carvalho, principale interlocutore del governo con i movimenti sociali, ha ammesso che l'amministrazione ha commesso alcuni errori nello sviluppo della sua politica indigenista e ha affermato che si stanno prendendo contromisure correttive. Il ministero della giustizia ha affermato che \u00e8 alla ricerca di soluzioni per rendere pi\u00f9 agevole il corso processuale e facilitare il dialogo, creando nuovi forum di incontro dove si possa stabilire una relazione collaborative tra governi locali, produttori rurali e indigeni, e la Presidente, a sua volta, ha affermato che il Brasile \u00e8 un paese dove le leggi si rispettano, e ha garantito che il governo proseguir\u00e0 nella messa in opera della \"Conven\u00e7\u00e3o 169\" dell'Organizzazione internazionale del Lavoro, che obbliga ad avere l'assenso preventivo delle comunit\u00e0 indigene, prima di iniziare dei progetti, ma si \u00e8 espressa a favore della ricerca di una soluzione negoziata per quanto riguarda i conflitti aperti. Nelle sue proprie parole:\nInsomma, la congiuntura del momento era volatile e offriva prospettive incerte per gli indigeni, potenzialmente molto dannose per i loro interessi. Nell'interpretazione dell'analista Sergio Barreto Motta, del \"Monitor Mercantil\",\nCultura e ambiente.\nLa presa di coscienza da parte degli indigeni cresce di giorno in giorno, molti studiano all'universit\u00e0 per potere difendere pi\u00f9 efficacemente i diritti dei propri popoli, hanno guadagnato la simpatia di innumerevoli organizzazioni e personaggi influenti internazionali, e le loro mobilitazioni e proteste pubbliche sono gi\u00e0 riuscite a attirare molta attenzione da parte del resto della societ\u00e0. Molte volte si trovano nell'obbligo di migrare verso le citt\u00e0 e affrontare condizioni a volte ancora peggiori, sommandosi alle moltitudini che vivono nelle\" favelas\" dei grandi centri urbani e perdendo il contatto con le proprie radici culturali.\nA fronte del ritardo nella demarcazione delle terre e della velocit\u00e0 nell'avanzamento della frontiera agricola, l'idea di riserve indigene sostitutive, fuori dalle aree tradizionalmente abitate dagli indigeni, torna a essere discussa come una forma di risolvere i conflitti che si accendono con la presenza degli invasori o dei latifondisti nelle terre tradizionali, che danno origine a lunghe vicende giudiziarie. Ma allo stesso tempo, questa soluzione trova l'opposizione degli indigeni e degli indigenisti, che la considerano un passo indietro nel riconoscimento del diritto degli indigeni alle terre che abitano da secoli e alle quali sono legati da lacci profondi. Inoltre, a partire dagli anni ottanta, sono sul tappeto le questioni della trasmissione delle tradizioni indigeni da parte di professori indigeni formati nei modelli occidentali e dando lezioni che seguono questi modelli anche nelle riserve; di come sia presentata la problematica delle terre indigene ai ragazzi in et\u00e0 scolare del Brasile in generale da parte di professori non-indigeni, e di come il mondo occidentale sia sensibilizzato riguardo agli indigeni delle riserve. Queste questioni concretamente si pongono il problema di capire quale sia la qualit\u00e0 dell'informazione che circola tra i due universi. Questa informazione precoce deve essere ben giustificata, perch\u00e9 pu\u00f2 stimolare come abbattere miti e preconcetti importanti nel processo di dialogo futuro tra le nuove generazioni. \nNel 2001 c'erano pi\u00f9 di 90.000 alunni indigeni che seguivano le lezioni in scuole all'interno delle riserve, con l'appoggio del governo e delle comunit\u00e0. Le \"Direttive curricolari nazionali per l'Educazione indigena\", del 2012, lasciano intravedere il fatto che tutti i professori dei villaggi dovrebbe essere indigeni.\nOltre al problema delle invasioni e delle utilizzazioni non consentite, che trasformano le terre indigene in una tela rappezzata tagliata da strade e ponti, ferrovie, linee elettriche, dighe, miniere, invasori e altri tipi di interferenza soffocante, altre si trasformano progressivamente in isole completamente tagliate fuori in un mondo profondamente modificato dalla civilizzazione e soffrono per l'impatto della degradazione ambientale nelle regioni vicine, come l'invasione delle specie aliene, il prosciugamento degli acquiferi, gli incendi forestali e la contaminazione dei suoli e delle acque a seguito dell'introduzione di prodotti fitosanitari tossici usati nei campi adiacenti, che mettono a rischio indirettamente la loro sostenibilit\u00e0 anche se le riserve in s\u00e9 stesse potrebbero esser ben conservate. Le riserve della regione Sud, Nordest e Sudest, tutte di piccole dimensioni, sono quelle pi\u00f9 colpite, ma anche aree pi\u00f9 vaste come quelle del Parco indigeno dello Xingu soffrono gi\u00e0 per l'impatto di questi agenti esterni.\nLa soluzione del problema delle terre indigeni porter\u00e0 importanti benefici non solo per quei popoli, permettendo la sopravvivenza delle loro culture uniche e irripetibili, visto che dipendono intimamente dall'ambiente naturale dove sono inserite, ma anche per la conservazione delle foreste, considerando il grave disboscamento che minaccia il Brasile attualmente e le innumerevoli altre minacce che mettono in pericolo la biodiversit\u00e0 e gli ecosistemi, e, di conseguenza, la societ\u00e0 in generale. Di fatto, molte di queste comunit\u00e0 sono considerate esempi di gestione sostenibile delle foreste, e la \"Valutazione degli ecosistemi del Millennio\", una delle maggiori sintesi scientifiche degli ultimi decenni sull'ambiente, ha dichiarato che i popoli indigeni possono essere tanto efficaci per la conservazione delle foreste quanto la trasformazione di queste in riserve protette di tipo convenzionale.\nMa non \u00e8 stata pacifica le definizione di come gli indigeni debbano approfittare delle risorse esistenti nelle loro terre, il cui sfruttamento spetta loro costituzionalmente. Anche in seno al movimento indigenista questo non \u00e8 un dato sicuro. Alcuni difendono la posizione che gli indigeni devono esser \"guardiani dell'ambiente\", mantenendolo intatto e restringendo le proprie pratiche a quelle tradizionali di sussistenza..\nLa crescente prossimit\u00e0 con la civilizzazione ha provocato profonde modificazioni nelle culture tradizionali. Molti indigeni gi\u00e0 adesso preferiscono spontaneamente la vita nelle citt\u00e0 e formano aggregazioni urbane, attratti dalla possibilit\u00e0 di studio, occupazione, trattamenti sanitari, riconoscimento e per tutte le facilit\u00e0 nella vita che si possono immaginare. Ma di regola questa migrazione li espone a vari rischi, questi in generale restano un gruppo sociale sprovvisto di sicurezze, e soffrono drammatici disturbi a causa del contatto con la civilt\u00e0, tra cui i maggiori sono il consumo di bibite alcoliche e stupefacenti, la prostituzione, la proliferazione di malattie sessualmente trasmissibili, il suicidio tra i giovani e la violenza domestica. Nel censimento del 2010, circa il 42% di quelli che si dichiaravamo indigeni vivevano fuori dalle riserve indigene, e il 78% di questi viveva nelle citt\u00e0. Sul totale degli indigeni oltre i 5 anni di et\u00e0, solo il 37,4% parlava la lingua della propria etnia, e molti ancora si vergognano di essere indigeni. Allo stesso tempo, molti gruppi urbanizzati si vantano delle proprie origini e tentano di preservarle in un ambiente avverso, suscitando allo stesso momento una nuova sfida per la definizione di quello che significa essere indigeno nel secolo XXI. Per quello che riguarda l'antropologa L\u00facia Helena Rangel, professoressa nella PUC-SP, \"\"le elite brasiliane non vogliono riconoscere i diritti degli indigeni e creano malintesi tra la popolazione e le comunit\u00e0, provocando un discorso razzista, specialmente nei confronti degli indigeni che vivono nelle citt\u00e0\". E aggiunge:\nIl portale \"Povos Ind\u00edgenas no Brasil\", mantenuto dall'Instituto Socioambiental, offre questo bilancio della situazione attuale dei popoli indigeni delle loro terre:"}
{"id": "6258213", "revid": "1305772", "url": "https://it.wikipedia.org/wiki?curid=6258213", "title": "Finn Lynge", "text": "Biografia.\nFiglio dello scrittore e giornalista cattolico groenlandese Kristoffer Lynge, studi\u00f2 in Danimarca e complet\u00f2 gli studi all'Universit\u00e0 di Copenhagen. Nel 1963 fu ordinato il primo sacerdote cattolico groenlandese e svolse il suo incarico in Danimarca in Groenlandia. Nel 1979 entr\u00f2 in politica nel partito di centrosinistra Siumut e si spos\u00f2 dopo aver ottenuto le dimissione dallo stato clericale nel 1976.\nEletto europarlamentare alle elezioni del 1979 tra le file del Alleanza Progressista dei Socialisti e dei Democratici (S&amp;D) mantenne la carica fino al 31 dicembre 1984 nonostante avesse vinto anche le europee del 1984 in Groenlandia ma dato che il 23 febbraio 1982 la popolazione groenlandese decise di lasciare la Comunit\u00e0 Economica Europea con un referendum. Il suo seggio venne trasferito al primo dei non eletti del Partito Popolare Socialista nel 1985.\nNonostante avesse perso il seggio all'Europarlamento venne nominato nel 1993 rappresentante groenlandese dal Consiglio dei ministri danese presso la Comunit\u00e0 Economica Europea. \nDal 1992 al 1995 ha fatto parte dell'International Work Group for Indigenous Affairs con sede a Copenhagen e ha anche lavorato per la radiotelevisione groenlandese, la Kalaallit Nunaata Radioa. \nNel 1993 con la carica di ministro degli esteri e degli affari groenlandesi \u00e8 stato un rappresentante della Danimarca nella causa contro la Norvegia riguardo alla delimitazione delle acque tra l'isola danese e l'isola norvegese di Jan Mayen.\nMor\u00ec in Groenlandia nel 2014 diciotto giorni prima di compiere ottant'anni dopo una lunga malattia."}
{"id": "6258216", "revid": "188323", "url": "https://it.wikipedia.org/wiki?curid=6258216", "title": "Glaxo-SmithKline", "text": ""}
{"id": "6258217", "revid": "879070", "url": "https://it.wikipedia.org/wiki?curid=6258217", "title": "Foreste sclerofille e miste iberiche sudoccidentali", "text": ""}
{"id": "6258219", "revid": "1522738", "url": "https://it.wikipedia.org/wiki?curid=6258219", "title": "Battaglia del passo di Khyber", "text": "La battaglia del passo di Khyber (o di Kheibar) fu un combattimento avvenuto tra l'Impero persiano guidato da Nadir Shah e lo stato di Peshawar, vassallo dell'Impero Mughal. Il risultato fu la strabiliante vittoria dei persiani che apr\u00ec loro la strada verso il cuore dell'Impero Mughal di Muhammad Shah.\nIl contesto.\nIl primo evento militare del nuovo regno di Nadir come sci\u00e0 di Persia fu la conquista di Qandahar. Nadir era da tempo alla ricerca di un pretesto per un'invasione dell'India mughal. Riuscito a catturare Qandahar e dopo aver messo fine al governo della Dinastia Hotak, colse l'occasione per cui le autorit\u00e0 Mughal avevano deliberatamente rifiutato di cooperare per catturare le spie ed i fuggitivi dell'esercito afghano che avevano cercato rifugio in India.\nReza Qoli, figlio di Nadir, venne nominato vicer\u00e9 ed inviato nel Khorasan per rendere Nadir libero di muoversi ad est. A questo punto l'intelligence persiana riport\u00f2 che il governatore di Kabul e Peshawar stava radunando un esercito di 20.000 uomini (in gran parte guerrieri afghani) e, pur non ricevendo aiuto da Delhi, era intenzionato a resistere all'incursione di Nadir nelle sue terre.\nLa battaglia.\nLa posizione scelta dall'esercito persiano poteva essere difficilmente meglio scelta, in quanto la scelta ricadde sullo stretto passo di Kheibar dove solo una piccola colonna di uomini poteva sperare di marciare e qualsiasi combattimento o formazione da battaglia sarebbe risultata impossibile. Nadir convinto nel voler evitare la battaglia, scelse un approccio pi\u00f9 raffinato alla faccenda. Una guida locale lo inform\u00f2 della presenza di una passo difficilmente attraversabile che per\u00f2 si trovava in parallelo a quello di Kheibar, chiamato passo di Chatchoobi.\nPartito il 26 novembre da Jalal Abad, l'esercito persiano giunse a Barikab (a 33 chilometri dal passo di Kheibar) dove Nadir divise il suo esercito lasciando Morteza Mirza dietro di lui col grosso dell'esercito a sua disposizione, inviando invece 12.000 uomini al passo di Kheibar sotto il controllo di Nasrollah Qoli con 10.000 cavalieri leggeri al suo diretto comando. Iniziando un'epica marcia di 80 chilometri nel difficile terreno dell'Asia, Nadir raggiunse Ali-Masjed dove i suoi 10.000 uomini si spostarono verso il fine est del passo di Kheibar.\nLa cavalleria persiana form\u00f2 i propri ranghi e caric\u00f2 le forze del nemico malgrado il minor numero, le quali resistettero inizialmente allo shock di trovarsi il nemico esattamente alle proprie spalle prima di essere tutti uccisi, fatti prigionieri (tra cui il governatore di Peshawar). Il generale russo Kishmishev descrisse la campagna come un \"caposaldo\" dell'arte guerresca.\nConseguenze.\nPoco dopo, Peshawar e Kabul caddero nelle mani dei persiani e Nadir marci\u00f2 su Lahore. L'esercito del governatore di Lahore venne facilmente sconfitto e Nadir che costrinse la citt\u00e0 a pagargli anche un tributo di guerra.\nLa notizia di queste catastrofi blocc\u00f2 le autorit\u00e0 di Delhi che iniziarono ad inviare frenetiche richieste d'aiuto in tutta l'India settentrionale."}
{"id": "6258220", "revid": "1947877", "url": "https://it.wikipedia.org/wiki?curid=6258220", "title": "Fiabe Ungheresi", "text": "Fiabe Ungheresi (\"Magyar n\u00e9pmes\u00e9k\") \u00e8 una serie animata ungherese diretta e progettata da Marcell Jankovics, e realizzata dallo studio di animazione Kecskem\u00e9tfilm, a partire dal 1977. La serie nasce da un'idea di Ferenc Mikul\u00e1s. In Italia \u00e8 stata trasmessa per la prima volta dal dicembre 2005, su Rai 3, ed \u00e8 stata successivamente replicata su Rai YoYo.\nDescrizione.\nOgni episodio racconta una fiaba della tradizione popolare ungherese.\nLa sigla originale del cartone \u00e8 stata composta dal gruppo musicale ungherese Kal\u00e1ka, ed \u00e8 stata mantenuta invariata anche nell'edizione in lingua italiana.\nEpisodi.\nLa serie \u00e8 composta da 100 episodi, distribuiti in 9 stagioni."}
{"id": "6258221", "revid": "879070", "url": "https://it.wikipedia.org/wiki?curid=6258221", "title": "Foreste mediterranee della Spagna nordorientale e Francia meridionale", "text": ""}
{"id": "6258222", "revid": "124123", "url": "https://it.wikipedia.org/wiki?curid=6258222", "title": "Reiner Michael Stoss", "text": "Il Minor Planet Center gli accredita le scoperte di nove asteroidi, effettuate tra il 1960 e il 2002, di cui otto in collaborazione con Lutz D. Schmadel. \u00c8 importante precisare che le scoperte formalmente datate 1960 sono il frutto di un lavoro di riesame di lastre fotografiche dell'osservatorio di Monte Palomar dell'epoca compiuto da Stoss nell'ambito del progetto DANEOPS a partire dal 1999.. Poich\u00e9 il regolamento dell'IAU in vigore fino al 2010 definiva la data della scoperta come quella della prima osservazione utile alla definizione dei parametri orbitali, si \u00e8 generata la curiosa situazione che la data ufficiale di scoperta \u00e8 antecedente alla data di nascita dello scopritore.\nGli \u00e8 stato dedicato l'asteroide 7689 Reinerstoss."}
{"id": "6258225", "revid": "879070", "url": "https://it.wikipedia.org/wiki?curid=6258225", "title": "Boschi e arbusteti iberici sudorientali", "text": ""}
{"id": "6258232", "revid": "251174", "url": "https://it.wikipedia.org/wiki?curid=6258232", "title": "15810 Arawn", "text": "15810 Arawn \u00e8 un asteroide della fascia di Kuiper. Scoperto nel 1994, presenta un'orbita caratterizzata da un semiasse maggiore pari a e da un'eccentricit\u00e0 di 0,1235019, inclinata di 3,80189\u00b0 rispetto all'eclittica. Essendo in risonanza orbitale 2:3 con Nettuno, \u00e8 classificabile come plutino.\nL'asteroide \u00e8 dedicato all'omonima divinit\u00e0 dell'oltretomba della mitologia gallese.\nPrima che la scoperta nel 2014 di 486958 Arrokoth portasse a preferire quest'ultimo, 15810 Arawn avrebbe dovuto essere l'obiettivo della missione New Horizons successivo al sorvolo di Plutone.\nUno studio del 2012, rafforzato da un successivo studio del 2016 basato sui dati raccolti con lo strumento LORRI della New Horizons, suggeriscono che 15810 Arawn sia un quasi-satellite di Plutone: ogni circa due milioni di anni, la sua orbita osservata dal pianeta nano assomiglierebbe ad una fitta spirale di una molla per quasi 350.000 anni. Secondo un altro studio invece l'avvicinamento a Plutone, ne perturberebbe periodicamente l'orbita senza per\u00f2 renderlo un quasi-satellite."}
{"id": "6258235", "revid": "1005847", "url": "https://it.wikipedia.org/wiki?curid=6258235", "title": "Elezioni presidenziali in Iran del 1985", "text": "Le elezioni presidenziali in Iran del 1985 si sono tenute il 16 agosto. Esse hanno visto la vittoria di Ali Khamenei del Partito Islamico Repubblicano, che ha sconfitto l'indipendente Mahmoud Kashani del Partito Islamico Repubblicano."}
{"id": "6258238", "revid": "15756", "url": "https://it.wikipedia.org/wiki?curid=6258238", "title": "Pradakshina", "text": "La pradakshina (in lingua sanscrita Parikrama (IAST: pradak\u1e63i\u1e47a o pradak\u1e63i\u1e47\u0101) nell'induismo indica una circumambulazione con la quale i fedeli manifestano la venerazione ad una divinit\u00e0. Pradakshina significa \"a destra\". Entrambi i termini sono utilizzati per una divinit\u00e0 in un tempio, fiume, collina sacra o gruppi di templi. Fare una \"pradakshina\" \u00e8 un rituale ind\u00f9.\nDescrizione.\nNella maggior parte dei templi ind\u00f9 ci sono uno o pi\u00f9 \"pradakshina\" e si situano attorno al sacrario che contiene la divinit\u00e0 principale. Possono anche esserci dei \"pradakshina\" secondari pi\u00f9 lunghi, aventi lo stesso centro, ma su un campo di applicazione pi\u00f9 ampio. In generale, questi \"pradakshina\" secondari non si trovano nello stesso tempio, ma su una serie di templi, un villaggio o un'intera citt\u00e0.\nLa \"pradakshina\" si realizza attorno al fuoco sacro di Agni, alla pianta sacra Tulsi (\"Ocimum tenuiflorum\") e all'albero sacro Pipal. La \"pradakshina\" attorno al fuoco sacro fa parte della cerimonia del matrimonio ind\u00f9.\nIn genere, la \"pradakshina\" viene fatta dopo il completamento del culto tradizionale (p\u016bj\u0101) e dopo aver reso omaggio alla divinit\u00e0. Deve essere realizzata in una fase di meditazione. La rotazione viene eseguita in senso orario.\nAl contrario, l'approccio alla \"pradakshina\" \u00e8 un passaggio di transizione tra l'ingresso nel tempio e il culto nel santuario.\nLa \"pradakshina\" viene praticata anche nel buddhismo."}
{"id": "6258243", "revid": "400694", "url": "https://it.wikipedia.org/wiki?curid=6258243", "title": "Tinder", "text": "Tinder \u00e8 un'app per dispositivi mobili che facilita la comunicazione tra gli utenti interessati a chiacchierare tra di loro. L'applicazione \u00e8 comunemente usata come app per incontri, e si \u00e8 ramificata a fornire pi\u00f9 servizi, il che la rende pi\u00f9 di una applicazione generica di social network. \nStoria.\nOriginariamente inclusa all'interno di Hatch Labs, l'applicazione \u00e8 stata lanciata nel 2012, ed entro il 2014 si registrava circa un miliardo di \"swipes\" al giorno. Tinder \u00e8 tra le prime \"swiping apps\", in cui l'utente utilizza un movimento di \"strisciata\" per scegliere tra le foto degli altri utenti.\nTinder \u00e8 stata fondata da Sean Rad, Jonathan Badeen, Justin Mateen, Joe Munoz, Dinesh Moorjani, Chris Gylczynski, e Whitney Wolfe, che in seguito ha lasciato Tinder per iniziare Bumble. Altre fonti affermano che l'elenco dei fondatori \u00e8 limitato a Mateen, Rad, e Badeen, anche se questo \u00e8 stato contestato. Rad e Mateen si conoscevano da quando avevano quattordici anni. In seguito hanno partecipato a USC insieme e sono entrati nel campo imprenditoriale di Internet. Rad ha dichiarato che l'impulso per l'applicazione \u00e8 stato che \"non importa chi sei, ci si sente pi\u00f9 a proprio agio quando ci si avvicina a qualcuno se sai che loro vogliono che sia tu ad approcciare loro\"."}
{"id": "6258252", "revid": "1386188", "url": "https://it.wikipedia.org/wiki?curid=6258252", "title": "Parikrama", "text": ""}
{"id": "6258255", "revid": "486946", "url": "https://it.wikipedia.org/wiki?curid=6258255", "title": "Rai Sport HD", "text": ""}
{"id": "6258257", "revid": "969721", "url": "https://it.wikipedia.org/wiki?curid=6258257", "title": "Giunta regionale del Friuli-Venezia Giulia", "text": "La Giunta regionale del Friuli-Venezia Giulia (in friulano: \"Zonte regjon\u00e2l dal Fri\u00fbl Vignesie Julie\"; in sloveno: \"Regionalni svet Furlanije-Julijske krajine\"; in tedesco: \"Regionalrates von Friaul-Julisch Venetien\") ha sede a Trieste, presso il Palazzo del Lloyd Triestino."}
{"id": "6258263", "revid": "81103", "url": "https://it.wikipedia.org/wiki?curid=6258263", "title": "Macron", "text": ""}
{"id": "6258292", "revid": "585241", "url": "https://it.wikipedia.org/wiki?curid=6258292", "title": "Fanny Ben Ami", "text": ""}
{"id": "6258294", "revid": "287204", "url": "https://it.wikipedia.org/wiki?curid=6258294", "title": "Apollo (album)", "text": ""}
{"id": "6258298", "revid": "1543377", "url": "https://it.wikipedia.org/wiki?curid=6258298", "title": "Yayo (Lana Del Rey)", "text": "Yayo \u00e8 un brano musicale scritto e interpretato dalla cantautrice statunitense Lana Del Rey, contenuto nel primo EP della cantante, \"Kill Kill\", nell'album di debutto, \"Lana Del Ray\", e nel terzo EP, \"Paradise\". I primi due contengono la versione originale, rilasciata dall'etichetta indipendente 5 Point Records e prodotta da David Kahne, per essere poi rimasterizzata da Emile Haynie e Dan Heath per \"Paradise\".\nAccoglienza della critica.\n\"The Huffington Post\" ha screditato \"Yayo, \"insieme a \"Bel Air, \"definendole \"superflue\". In disaccordo con quest'opinione, Carl Williot di Idolator ha scritto che \"Yayo\" avrebbe dovuto essere un singolo poich\u00e9 \u00e8 la migliore canzone contenuta nell'EP. Asserendo che il brano sia il pi\u00f9 interessante del repertorio di Lana Del Rey, Williot ha paragonato la storia narrata nel testo con la vicenda di Anna Nicole Smith e ha detto che \u00e8 \"vertiginosa\" e \"burlesque\". \"Digital Spy\" ha dichiarato che in \"Yayo\" la cantante mostra una certa stravaganza. Puntualizzando che essa sia una delle tipiche canzoni da \"ragazzaccia\" della Del Rey, \"Lancaster Online \"cita \"Yayo\" come una delle migliori canzoni mai scritte dalla cantautrice, aggiungendo: \"Non credo che io stia esagerando nel dichiarare ci\u00f2.\" Il giornale di musica Indie \"Drowned in Sound\" ha evidenziato il cambio di tempo che \"Yayo\" ha portato in \"Paradise\". Elogiandolo, \"Drowned in Sound\" definisce il brano \"brillantemente bella...incertezza fugace, rammarico dagli occhi iniettati di sangue alle 4 del mattino e un senso di completezza, a soltanto un passo dal collasso.\" Slant Magazine scrive: \"\"Yayo \"\u00e8 un insieme delle imprecazioni di Lolita e di una sessualit\u00e0 da abbronzatura a bordo piscina, impacchettate in una produzione di archi esili. Si basa sullo stesso tipo di ripetizioni ritmiche che incontriamo in tracce come \"American \"e \"Body Electric\", tutte conducono con forza verso uno scheletro atmosferico prestabilito.\" Esordendo dicendo \"possiamo vivere senza \"Yayo\"\", \"So So Gay\" d\u00e0 alla canzone il merito di possedere, \"una grande attrattiva grazie alla sensazione jazz che conferisce all'album, ma che perde a causa di una serie di sfoggi vocali che rendono la traccia, a dire il vero, un po' fastidiosa...\", per poi concludere aggiungendo che la canzone \"non ha nulla a che fare con la traccia di chiusura, 'Bel Air'.\"\nVideo musicale.\nPrima di firmare un contratto con un'etichetta major, Lana Del Rey produsse un video per \"Yayo\". Secondo quanto detto dalla critica Amy Sciarretto, specializzata in musica Pop, il video mostrava delle riprese della cantante stessa ad un luna park, giustapposta alle vocalit\u00e0 basse e tetre. \"Il risultato \u00e8 una specie di cortometraggio noir in cui nulla \u00e8 chiaro e tutto \u00e8 riservato all'immaginazione.\", ha aggiunto la Sciarretto. In conclusione, ha detto anche:\"Ma a giudicare dal testo della canzone, l'uomo che si vede nel filmato \u00e8 probabilmente suo padre o comunque una figura paterna di qualche genere. La cantante fa una danza con addosso il top di un bikini e pantaloncini corti, chiedendo al suo 'papino' se pu\u00f2 fare un balletto per lui. Vi sembra melenso? In superficie, lo \u00e8. Ma capiamo il sentimento e non \u00e8 cos\u00ec. Sembra che molti pezzi siano ripetuti di continuo nel corso dei sei minuti e non c'\u00e8 neanche un filo narrativo chiaro. Impartisce un messaggio di distanza o di perdita attraverso la prospettiva in prima persona. Ti lascia il bisogno di mettere in ordine il filmato, assemblare le tue percezioni del materiale e trarre le dovute conclusioni, il che lo rende un video che non puoi guardare una volta sola.\""}
{"id": "6258310", "revid": "1573940", "url": "https://it.wikipedia.org/wiki?curid=6258310", "title": "Kami-sama Gakuen @ Armeria", "text": " \u00e8 un manga scritto e disegnato da Muku Kakizaki. \nLe vicende sono state pubblicate su Ichirei dal 2012 al 2015 per un totale di 12 tank\u014dbon.\nTrama.\nUn giorno, chiamato poi \"Giorno del destino\", una divinit\u00e0 svela agli esseri umani la propria presenza e quella di tanti altri dei sulla Terra, le sue intenzioni sono quelle di salvare le divinit\u00e0 divenute malvagie e trasformarle nuovamente in esseri buoni.\nPer fare questo seleziona 30 ragazzi che ricevono uno speciale marchio e che verranno educati e addestrati in una scuola speciale chiamata Armeria, dove impareranno ad avere a che fare con le divinit\u00e0 e a gestirle e a combattere quelle negative e malvagie.\nTre anni dopo l'annuncio 29 degli studenti di Armeria hanno almeno una divinit\u00e0 a cui sono legati,ma solo i pi\u00f9 meritevoli riescono ad effettuare una \"fusione\" completa con esse, dando vita a due combattenti leggendari.\nRokuhana Yanagawa, detta Rikka, \u00e8 una studentessa dell'accademia ed \u00e8 l'unica a non aver ancora trovato una divinit\u00e0 compatibile a cui legarsi.\nA dispetto della sua impossibilit\u00e0 a trovane una divinit\u00e0 partner, Rikka \u00e8 molto benvoluta da tutti gli studenti che trovano \"rilassante\" il suo contatto e calmante per gli spiriti delle divinit\u00e0 a cui sono legati.\nDurante un'uscita in citt\u00e0 assiste al combattimento di Chiaki Hiba fuso insieme al Dio della Morte Kurone, la ragazza cerca di salvare un ragazzino da un dio malvagio e Hiba salva Rikka che rimane affascinata dalla potenza del ragazzo e scopre che \u00e8 anche molto popolare tra i cittadini.\nL'improvvisa apparizione di Hiba a scuola, come nuovo studente e insieme al Dio della Morte, scatena il panico, ma Rikka, ricordandone il comportamento lo difende e cerca di interagire con i due diventando lentamente amica di Kurone, il quale desiderava solo delle nuove amicizie. Nonostante la progressiva integrazione Hiba rimane comunque un ragazzo schivo e sulle sue.\nL'improvvisa apparizione di una divinit\u00e0 malvagia di livello 10, il massimo, porta tutti gli studenti a collaborare per salvare la scuola, Rikka sente forte il richiamo di questa presenza, mentre tutti cercano di farla fuggire essendo la pi\u00f9 debole del gruppo, ma lei si avvicina al campo di battaglia rischiando la vita. Il tocco della ragazza sulla divinit\u00e0 la purifica istantaneamente della sua malvagit\u00e0, ridandogli le sue sembianze: si tratta di Keith, il Dio della Rinascita, che \u00e8 il primo che riesce ad effettuare un legame con Rikka.\nSuccessivamente la ragazza sar\u00e0 in grado di affrontare altre presenze come Nina la Dea del Cosplay e incontrer\u00e0 il Dio Scoiattolo Tee Tee che si legher\u00e0 a sua volta a lei.\nAl fianco degli amici combatter\u00e0 per la Terra nella speranza di salvarla e ricambiare il favore della divinit\u00e0 sconosciuta che, da ragazzina, l'ha salvata da un grave incendio.\nScoprir\u00e0 anche di nutrire dei sentimenti nei confronti di Chiaki e tra mille disavventure cercher\u00e0 di confessare il suo amore al ragazzo e avvicinarsi emotivamente a lui.\nPersonaggi.\nGli studenti di Armeria.\n\u00c8 una studentessa di Armeria, all'inizio della storia \u00e8 l'unica a non aver ancora stabilito un legame con una divinit\u00e0. A scuola \u00e8 molto popolare e le divinit\u00e0 trovano piacevole e rilassante la sua vicinanza, cosa che provoca benessere anche ai ragazzi a cui sono legati.\n\u00c8 molto impacciata, ma anche gentile e altruista e ha un animo puro e ingenuo, antepone sempre gli altri a se stessa e di lei viene detto che \"non ascolta mai quello che le viene detto\" quando si tratta di fare attenzione.\nKyouka \u00e8 la sua migliore amica, ma \u00e8 molto legata anche a Tenma. Nel corso delle vicende si innamorer\u00e0 di Chiaki.\nPu\u00f2 effettuare la fusione con il Dio della Rinascita, Keith che la chiama \"Principessa\".\nChiaki \u00e8 un ragazzo che all'inizio della storia non fa parte del circuito di Armeria e anche gli studenti ne ignorano l'esistenza. \u00c8 una persona solitaria, del suo passato si sa poco salvo che si leg\u00f2 al Dio della Morte, Kurone, quando era ancora un ragazzino.\nHa poteri molto potenti, sa riconoscere sempre la presenza di una divinit\u00e0 o di qualche essere umano in modo tempestivo, ne distingue la potenza e le peculiarit\u00e0.\nLe altre divinit\u00e0 dicono che sia il \"burattinaio\", un essere umano dotato di straordinari poteri in grado di piegare al suo volere ogni dio e di non subire gli effetti dei loro poteri. Kurone, tuttavia, dichiara di essere rimasto legato a lui per propria scelta.\nSar\u00e0 Chiaki a istruire Rikka sul combattimento e su come gestire la fusione con una divinit\u00e0 di grado molto alto come Keith.\nNonostante non lo ammetta, sembra essere attratto dalla ragazza.\n\u00c8 la presidentessa del Consiglio Studentesco e la migliore amica di Rikka. Viene da una famiglia molto ricca.\nHa un carattere piuttosto materialista e manipolatore, in particolare con gli uomini che la idolatrano, ma lei non sembra interessata alle vicende sentimentali. \u00c8 la prima che comprende l'attrazione di Rikka verso Chiaki e la supporta in questo.\nRiesce ad effettuare la fusione con la dea Fenri di livello 7.\n\u00c8 il vicepresidente del Consiglio Studentesco e amico di Kyouka e Rikka. Viene considerato bellissimo dalle ragazze e ammette, alle medie, di averne frequentate 5 contemporaneamente e che queste ne erano al corrente.\nLa sua condotta \u00e8 cambiata da quando ha conosciuto Guraisu, che nei suoi confronti \u00e8 molto paternalista. Con quest'ultimo forma una fusione di livello 7. \u00c8 inoltre legato al piccolo Dio Falco, di livello 1, che per\u00f2 \u00e8 ancora cucciolo e non pu\u00f2 ancora parlare.\nLe divinit\u00e0.\nGli dei della storia sono ordinati in una gerarchia da 1 a 10 e solo dopo una lunga vita e un punteggio in costante aumento possono assumere una forma umanoide.\nLe divinit\u00e0 buone o liberate dalla malvagit\u00e0 possono scegliere uno studente a cui legarsi in base alle proprie inclinazioni e a quelle del ragazzo.\nI pi\u00f9 dotati possono innescare un rapporto di \"fusione\" con la propria divinit\u00e0 trasformandosi in esseri soprannaturali con nomi mitologici.\n\u00c8 colui che, nel \"Giorno del destino\", ha rivelato al mondo la presenza degli dei e ha richiesto l'aiuto dei 30 prescelti per salvare coloro che erano diventati malvagi. \u00c8 anche il preside dell'Accademia di Armeria.\nIl suo aspetto \u00e8 androgino, con lunghissimi capelli biondi e fluenti.\nL'obiettivo \u00e8 quello di insegnare agli studenti come avere a che fare con le divinit\u00e0 e gestire i propri poteri. Sembra conoscere dei segreti sia su Hiba, ma soprattutto su Rikka.\n\u00c8 legato a Chiaki Hiba da quando quest'ultimo era un ragazzino e col quale forma una fusione di livello 10, il massimo.\nAll'inizio delle vicende ha un pessimo carattere ed \u00e8 sempre arrabbiato, gli altri dei lo evitano perch\u00e9 ha il potere di \"annichilirli\" con la sua falce che equivale a ucciderli, hanno perci\u00f2 paura di farlo arrabbiare.\nIn realt\u00e0 Kurone vorrebbe solo stringere amicizia, ma la paura degli altri lo irrita oltre misura. Rikka sar\u00e0 la prima che prover\u00e0 ad interagire con lui, mossa a compassione dalla sua situazione e nonostante il parere di Chiaki che cerca di fare s\u00ec che Kurone non rimanga ulteriormente ferito.\nRappresenta l'opposto di Kurone, ma i due imparano ad andare d'accordo. All'inizio della vicenda \u00e8 malvagio, ma il contatto con la mano di Rikka lo purificher\u00e0 istantaneamente facendolo tornare buono. Sar\u00e0 il primo a fondersi con lei formando una \"fusione\" di livello 10 come Chiaki e Kurone, ma essendo ancora principianti dovranno affinare insieme il sistema di combattimento.\nA differenza degli altri dei che sono sempre insieme agli studenti, Keith appare solo quando viene evocato, passando il resto del tempo a rivitalizzare e far rinascere la natura morta.\nRikka imparer\u00e0 lentamente ad averci a che fare e a rintracciarlo ovunque sia.\nDalla forma e criniera leonina, \u00e8 il dio legato a Tenma. Nonostante l'avvenenza e l'aspetto giovane e prestate ha pi\u00f9 di 300 anni. Insieme al ragazzo forma una fusione di livello 7.\nNei confronti di Tenma ha un atteggiamento compassato e vissuto, quasi da fratello maggiore. Nutre un debole, appena accennato, per Fenri.\nLegata a Kyouka, \u00e8 una giovane dea di livello 7.\nLe divinit\u00e0 pi\u00f9 anziane la trovano un po' infantile, come una ragazzina nel corpo e nell'atteggiamento. Ha un debole, nemmeno troppo nascosto, per Guraisu, inoltre \u00e8 molto appassionata di storie d'amore e pettegolezzi.\nCerca di attirare l'attenzione di Rikka con regalini e sorprese sul letto come semi o fiori, la scoperta della sua identit\u00e0 sar\u00e0 un ottimo addestramento per la ragazza. Si scoprir\u00e0 di potersi legare a lei formando una fusione. \u00c8 un dio cucciolo di livello 1 e senza forma umanoide.\nHa soli 50 anni e viene detto che \u00e8 una \"divinit\u00e0 moderna\", la sua abilit\u00e0 \u00e8 quella di cambiare vestito alle persone. Rikka la incontra durante una missione e Nina si lega subito a lei, facendole da supporter nonostante le ridotte capacit\u00e0.\n\u00c8 la prima consigliera della ragazza in fatto di amore.\nI ragazzi lo incontrano e purificano durante una missione, cercando di restituire al mondo la \"voglia di baciarsi\", tuttavia anche dopo essere stato purificato il dio non ha abbastanza forza e, per ricaricarsi, chiede di assistere ad uno splendido bacio scegliendo come candidata Rikka.\nLa ragazza cercher\u00e0 in tutti i modi di convincere Chiaki, che finger\u00e0 di non capire fino a quando, davanti alla prospettiva che la ragazza baci Keith, si far\u00e0 avanti. Doner\u00e0 alla protagonista un amuleto portafortuna che le garantir\u00e0 l'amore dell'amato e che lei dovr\u00e0 riempire con tutte le sue migliori intenzioni.\nUna divinit\u00e0 che i ragazzi incontrano durante una gita. Vive in un boschetto dove i fidanzati si attardano spesso e il suo compito \u00e8 verificare l'intensit\u00e0 dei loro sentimenti spaventandoli e vedendo se il loro amore \u00e8 reciproco. Viene erroneamente scambiata per un demone, ma \u00e8 una divinit\u00e0 buona ed \u00e8 parente del Dio dei baci. Ha l'aspetto di un grosso pupazzo nero con corna e zanne.\nAltra parente del Dio dei Baci. Si tratta di una divinit\u00e0 malvagia per natura.\nIl suo diventare buona a seguito dell'abbraccio con Rikka provoca qualche problema perch\u00e9 le persone non riescono a divorziare e questo impedisce la costruzione di nuovi legami e la nascita di nuove storie. La dea vuole per\u00f2 rimanere buona per poter essere amica di Rikka, per la quale ha una grande passione.\nHa l'aspetto di una gothic lolita."}
{"id": "6258326", "revid": "767487", "url": "https://it.wikipedia.org/wiki?curid=6258326", "title": "Come Yukong spost\u00f2 le montagne", "text": "Comment Yukong d\u00e9pla\u00e7a les montagnes \u00e8 un documentario composto di 12 film realizzati da Joris Ivens e Marceline Loridan fra il 1970 e il 1976 in varie regioni della Cina.\nTrama.\nSi tratta di un'importante testimonianza storica sulla Cina durante la Rivoluzione Culturale.\nArgomenti dei 12 film:\nLa leggenda di Yukong.\nLa leggenda di Yu Kong che rimosse le montagne \u00e8 contenuta nel Lieh Tzu. Mao Zedong la riprese nel discorso di chiusura del VII Congresso nazionale del Partito Comunista Cinese, l'11 giugno 1945.\nDVD.\nNel 2014 l'opera completa restaurata \u00e8 stata pubblicata in 5 DVD da Arte Editions."}
{"id": "6258329", "revid": "729019", "url": "https://it.wikipedia.org/wiki?curid=6258329", "title": "R\u00edo de Janeiro (metropolitana di Buenos Aires)", "text": "R\u00edo de Janeiro \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con avenida R\u00edo de Janeiro e avenida La Plata, tra i barrios Almagro e Caballito.\nStoria.\nLa stazione fu inaugurata il 1\u00ba aprile 1914 come capolinea della linea A. Cess\u00f2 di essere capolinea il 14 luglio dello stesso anno, quando la linea venne ampliata fino alla stazione di Primera Junta.\nServizi.\nLa stazione dispone di:"}
{"id": "6258357", "revid": "399", "url": "https://it.wikipedia.org/wiki?curid=6258357", "title": "Musica tradizionale persiana", "text": "La musica tradizionale persiana o \"musica tradizionale iraniana\"' (persiano: \u0645\u0648\u0633\u06cc\u0642\u06cc \u0633\u0646\u062a\u06cc \u0627\u06cc\u0631\u0627\u0646\u06cc m\u016bs\u012bq\u012b-e sonnat\u012b-e \u012br\u0101n\u012b) \u00e8 la musica indigena e tradizionale dell'Iran (conosciuta in passato come Persia).\nLa musica tradizionale persiana \u00e8 apprezzata da tutti i differenti gruppi etnici del Grande Iran.\nStoria.\nLa storia della musica si sviluppa sin dall'era preistorica. Il re Jamshid, figura mitologica veniva accreditato come l'inventore della musica.\nDocumenti frammentati di diversi periodi del paese stabiliscono che gli antichi iraniani possedessero gi\u00e0 un'elaborata cultura musicale.\nProve archeologiche rivelano che nel periodo elamitico, intorno all'800 a.C. furono usati strumenti musicali ma in generale della musica persiana in et\u00e0 antica si conosce poco, anche nel periodo achemenide e dell'Impero sasanide.\nAd oggi, la musica tradizionale persiana comincia a svilupparsi dopo la conquista islamica della Persia nell'era medievale e la creazione formale della musica tradizionale persianale \u00e8 direttamente collegata con i sistemi musicali in uso sotto la dinastia safavide.\nSuccessivamente sotto la Dinastia Qajar, il sistema musicale classico fu ristrutturato nella sua attuale forma, attraverso per lo pi\u00f9, l'opera di Agha Hossein-Ghoul e Mara Abdullah."}
{"id": "6258365", "revid": "54354", "url": "https://it.wikipedia.org/wiki?curid=6258365", "title": "Musica tradizionale iraniana", "text": ""}
{"id": "6258371", "revid": "48344", "url": "https://it.wikipedia.org/wiki?curid=6258371", "title": "Banzai (azienda)", "text": ""}
{"id": "6258372", "revid": "104458", "url": "https://it.wikipedia.org/wiki?curid=6258372", "title": "Dipartimento dell'Oise", "text": ""}
{"id": "6258374", "revid": "104458", "url": "https://it.wikipedia.org/wiki?curid=6258374", "title": "Dipartimento della Mosa", "text": ""}
{"id": "6258375", "revid": "104458", "url": "https://it.wikipedia.org/wiki?curid=6258375", "title": "Dipartimento della Somme", "text": ""}
{"id": "6258376", "revid": "104458", "url": "https://it.wikipedia.org/wiki?curid=6258376", "title": "Dipartimento dell'Ille-et-Vilaine", "text": ""}
{"id": "6258377", "revid": "104458", "url": "https://it.wikipedia.org/wiki?curid=6258377", "title": "Dipartimento dell'Alta Vienne", "text": ""}
{"id": "6258378", "revid": "104458", "url": "https://it.wikipedia.org/wiki?curid=6258378", "title": "Dipartimento dell'Allier", "text": ""}
{"id": "6258379", "revid": "104458", "url": "https://it.wikipedia.org/wiki?curid=6258379", "title": "Dipartimento della Charente Marittima", "text": ""}
{"id": "6258381", "revid": "1318658", "url": "https://it.wikipedia.org/wiki?curid=6258381", "title": "Parco nazionale di Khenifiss", "text": "Il parco nazionale di Khenifiss \u00e8 un parco nazionale del Marocco sud-occidentale, situato nei pressi di Akhfenir, lungo la costa atlantica, nella regione di La\u00e2youne-Sakia El Hamra. Ricopre una superficie di 1850 km\u00b2 ed \u00e8 stato istituito nel 2006 per proteggere un ambiente fatto di deserto, zone umide e dune costiere.\nVenne creato per la prima volta, sotto forma di riserva naturale, nel 1960, e nel 1980 venne classificato come zona umida di importanza internazionale. Nel 1983, la riserva naturale venne trasformata in una Riserva Biologica Permanente, e finalmente, il 26 febbraio 2006, \u00e8 stata dichiarata parco nazionale.\nIl parco \u00e8 situato lungo la costa dell'oceano Atlantico, a nord del confine con il Sahara Occidentale, tra le cittadine di Tan-Tan (a nord) e Tarfaya (a sud). Attraverso il parco passa l'autostrada N 1, che corre lungo la costa atlantica del Marocco.\nIl parco comprende sia una parte costiera, la laguna di Khenifiss, la pi\u00f9 grande laguna della costa marocchina, e una parte interna, situata sugli altopiani desertici retrostanti. La laguna costituisce un importante sito di nidificazione per varie specie di uccelli. Casarche, anatre marmorizzate e gabbiani corsi abitano la laguna permanentemente, mentre un gran numero di specie giunge qui in inverno per svernare. Ogni anno, circa 20.000 uccelli trascorrono l'inverno nella laguna.\nLa parte interna comprende varie \"sabkhah\" ed \u00e8 caratterizzata dal paesaggio tipico del Sahara. Vi si trovano anche dune di sabbia e altopiani calcarei.\nIl governo ha dichiarato l'intenzione di trasformare il parco in un'importante attrazione turistica specializzata in ecoturismo.\nPatrimonio dell'umanit\u00e0.\nQuesto sito \u00e8 stato aggiunto tra i candidati alla lista dei patrimoni dell'umanit\u00e0 dell'UNESCO il 12 ottobre 1998 nella categoria dei paesaggi naturali."}
{"id": "6258386", "revid": "287204", "url": "https://it.wikipedia.org/wiki?curid=6258386", "title": "Lechelles", "text": ""}
{"id": "6258398", "revid": "125928442", "url": "https://it.wikipedia.org/wiki?curid=6258398", "title": "SoFi Stadium", "text": "Il SoFi Stadium \u00e8 uno stadio situato ad Inglewood in California, che ospita le partite interne dei Los Angeles Rams e dei Los Angeles Chargers della NFL. Nel novembre 2017 lo stadio \u00e8 stato scelto per ospitare la finale del campionato collegiale di football NCAA che si terr\u00e0 nel 2023. Il 24 maggio 2016 lo stadio \u00e8 stato designato come sede del Super Bowl LVI che si terr\u00e0 nel 2022. Il 17 gennaio 2021 \u00e8 stato annunciato che lo stadio sar\u00e0 sede di WrestleMania 39, previsto il 2 aprile 2023. Durante le Olimpiadi estive del 2028 lo stadio ospiter\u00e0 le cerimonie di apertura e chiusura di calcio e tiro con l'arco. Si trova nelle vicinanze del Forum.\nIl SoFi Stadium \u00e8 il quarto stadio e il secondo ad essere attualmente in uso, dalla fusione tra AFL e NFL del 1970, ad essere condiviso da due squadre NFL (il MetLife Stadium, a East Rutherford, che ospita i New York Giants e i New York Jets, come il suo predecessore, il Giants Stadium; le due squadre di New York usarono insieme anche lo Shea Stadium, nel 1975). \u00c8 la quarta struttura nell'area di Los Angeles ad ospitare pi\u00f9 squadre della stessa lega in quanto lo Staples Center ospita entrambe le squadre della National Basketball Association (NBA) della citt\u00e0, i Los Angeles Clippers e i Los Angeles Lakers dal 1999 ad oggi, il Dignity Health Sports Park ha ospitato per un certo periodo sia il LA Galaxy che l'ormai defunto Chivas USA della Major League Soccer dal 2005 al 2014 e il Dodger Stadium ha ospitato i Los Angeles Dodgers e Los Angeles Angels dal 1962 al 1965.\nNel 2020 \u00e8 passato in mano alla famiglia Reggina \u201csofi\u201d dove ha acquisto tutto lo stadio, per questo il nome adesso \u00e8 sofi stadium\nLa struttura \u00e8 una componente dello Hollywood Park, un quartiere pianificato in via di sviluppo sul sito dell'ex ippodromo. Lo Hollywood Park Casino ha riaperto in un nuovo edificio nella propriet\u00e0 nell'ottobre 2016, diventando il primo stabilimento ad aprire.\nDesign.\nLo stadio SoFi \u00e8 stato progettato da HKS ed \u00e8 costituito dallo stadio stesso, da una piazza pedonale e da un luogo per spettacoli. La copertura dello stadio \u00e8 un tetto fisso in ETFE traslucido che copre lo stadio vero e proprio, la piazza pedonale adiacente e la sede dello spettacolo annessa. Il tetto pu\u00f2 anche proiettare immagini che possono essere viste dagli aeroplani che volano a sopra l'Aeroporto Internazionale di Los Angeles ed \u00e8 supportato indipendentemente dallo stadio da una serie di colonne. La ciotola dello stadio ha i lati aperti e pu\u00f2 ospitare 70.240 spettatori per la maggior parte degli eventi, con la possibilit\u00e0 di espandere di 30.000 posti aggiuntivi per eventi pi\u00f9 grandi. La sede del teatro e della musica annessa ha una capacit\u00e0 di 6.000 posti a sedere. Lo stadio e il centro di spettacolo sono considerati strutture separate sotto lo stesso tetto.\nUn altro componente del design dello stadio \u00e8 quello che inizialmente era stato definito l\u2019\u201dOculus\u201d: un serie di pannelli video a doppia faccia 4K HDR disposti a ovale, i primi del loro genere, sospesi dal tetto sopra il campo. La struttura, ora rinominata \u201cInfinity Screen by Samsung\u201d, pesa 2,2 milioni di libbre e visualizza 80 milioni di pixel. L\u2018Infinity Screen ospita anche il sistema audio da 260 altoparlanti dello stadio e 56 antenne wireless 5G.\nStoria.\nOriginariamente il costo totale stimato era di 2,6 miliardi di dollari, successivamente salito a 4,9 miliardi. Il 17 novembre 2017 si \u00e8 tenuta la cerimonia di inizio lavori alla presenza del proprietario dei Los Angeles Rams Stan Kroenke e del Commissario della NFL Roger Goodell.\nDenominazione.\nNel maggio 2019 la societ\u00e0 di finanza personale SoFi Technologies, Inc. (la societ\u00e0 madre di Social Finance, Inc) raccolse 500 milioni di dollari in un unico finanziamento guidato dalla Qatar Investment Authority. Il 15 settembre 2019 fu annunciato che SoFi aveva acquisito i diritti sul nome del nuovo stadio con un accordo ventennale del valore di oltre $30 milioni all'anno, un record per qualsiasi diritto sul nome di un impianto sportivo. La compagnia divenne un partner ufficiale sia dei Rams che dei Chargers, nonch\u00e9 partner del luogo dello spettacolo e del distretto dei divertimenti circostante. \nLo spazio aperto precedentemente noto come \"Champions Plaza\" tra il campo di gioco e la sala per spettacoli all'interno dello stadio \u00e8 stato ufficialmente chiamato American Airlines Plaza. La compagnia aerea \u00e8 stata nominata primo partner fondatore il 6 agosto 2019. \nLa sala per spettacoli \u00e8 stata ufficialmente chiamata YouTube Theatre il 28 giugno 2021.\nFinanziamento.\nAll'inizio dei lavori, il costo dello stadio era stimato in 2,66 miliardi di dollari. Ma documenti interni della lega, resi noti dalla NFL nel marzo 2018, indicavano la necessit\u00e0 di aumentare il tetto del prestito per lo stadio e la struttura a un totale di 4,963 miliardi di dollari, rendendolo l'impianto sportivo pi\u00f9 costoso mai costruito. I proprietari dei team votarono l'approvazione del nuovo tetto del prestito in una riunione lo stesso mese. Nel maggio 2020 altri 500 milioni di prestiti sono stati approvati dalla NFL e dai proprietari.\nSquadre.\nI St. Louis Rams sono stati i primi a impegnarsi a trasferirsi allo stadio, poich\u00e9 l'approvazione della NFL per il loro trasferimento a Los Angeles \u00e8 stata ottenuta il 12 gennaio 2016. Per ottenere l'assenso da parte della NFL al progetto dello stadio e al trasferimento dei Rams, Kroenke concesse di dare ai San Diego Chargers la prima opzione per trasferirsi a Los Angeles e condividere lo stadio con i Rams, condizionato a un contratto di locazione negoziato tra le due squadre. L'opzione sarebbe scaduta il 15 gennaio 2017, momento in cui gli Oakland Raiders avrebbero acquisito la stessa opzione. \nIl 29 gennaio 2016 i Rams e i Chargers raggiunsero un accordo di principio per condividere lo stadio. Entrambe le squadre avrebbero finanziato lo stadio con un prestito di 200 milioni di dollari, erogato allo scopo dalla NFL, e con i proventi degli abbonamenti annuali; inoltre avrebbero pagato la cifra simbolica di un dollaro all'anno di affitto all'ente di controllo della struttura, la StadCo LA. Lo stesso giorno, il presidente e CEO di Chargers Dean Spanos annunci\u00f2 che la squadra sarebbe rimasta a San Diego per la stagione NFL 2016, continuando a lavorare con il governo locale su un nuovo stadio.\nIl 12 gennaio 2017 i Chargers hanno esercitato la loro opzione e hanno annunciato l'intenzione di trasferirsi a Los Angeles per la stagione 2017, divenendo il secondo inquilino dello stadio e tornando nella citt\u00e0 dove giocarono la loro stagione inaugurale nel 1960. \nIl trasferimento dei Rams e dei Chargers nello stadio ha segnato il ritorno dei principali sport professionistici a Inglewood per la prima volta da quando i Los Angeles Lakers e i Los Angeles Kings lasciarono il Forum per lo Staples Center nel centro di Los Angeles nel maggio 1999.\nLa squadra della Major League Rugby, LA Giltinis, ha giocato la prima partita di rugby allo stadio il 15 maggio 2021.\nGrandi eventi.\nNFL.\nSuper Bowl LVI.\nLo stadio SoFi ospiter\u00e0 il Super Bowl LVI nel febbraio 2022, segnando il primo Super Bowl ad essere giocato nell'area di Los Angeles dal Super Bowl XXVII nel 1993. Lo stadio \u00e8 stato originariamente premiato con il Super Bowl LV (2021) in una riunione dei proprietari della NFL a maggio 2016; nel maggio 2017, a causa dell'apertura dello stadio ritardata al 2020, la NFL ha scelto di assegnare nuovamente il Super Bowl LV al Raymond James Stadium di Tampa (che era la citt\u00e0 rimanente in un pool di quattro utilizzati per determinare i padroni di casa del Super Bowl LIII tramite LV), e assegnate invece LVI a Los Angeles. A causa delle possibilit\u00e0 di problemi che devono essere affrontati in una stagione inaugurale, la NFL non consente agli stadi di ospitare il Super Bowl durante la loro prima stagione di attivit\u00e0. \nCollege football.\nCollege Football Playoff National Championship.\nIl 1\u00ba novembre 2017 \u00e8 stato annunciato che lo stadio ospiter\u00e0 il Campionato Nazionale di Playoff del College Football 2023. I vincitori giocheranno il 9 gennaio 2023.\nCalcio.\nFIFA World Cup 2026.\nUn'offerta locale per Los Angeles nella Coppa del Mondo FIFA 2026 \u00e8 stata organizzata da aziende private guidate da AEG con l'assistenza della Los Angeles Sports and Entertainment District Commission (SoFi Stadium), LAFC, LA Galaxy e Rose Bowl Stadium. Il consiglio comunale di Los Angeles ha approvato l'offerta dopo che le aziende private hanno mostrato sostegno e si sono offerte di pagare i costi di hosting. Lo stadio SoFi non \u00e8 stato selezionato come sede per le offerte nell'offerta vincente Canada-Messico-Stati Uniti perch\u00e9 il comitato organizzatore ha lasciato le sedi non costruite dalle sue valutazioni finali. Il comitato United Bid ha dichiarato che rivaluter\u00e0 il processo di selezione dello stadio e visiter\u00e0 nuovamente lo stadio SoFi come stadio principale nell'area metropolitana di Los Angeles a met\u00e0 del 2021. La FIFA assegn\u00f2 la Coppa del mondo al trio di Stati nordamericani il 13 giugno 2018.\nOlimpiadi estive 2028.\nIl SoFi Stadium ospiter\u00e0 tutte le cerimonie di apertura e chiusura durante le Olimpiadi estive e le Paralimpiadi del 2028 (con gli organizzatori che hanno proposto un formato diviso per le Olimpiadi che incorporerebbe anche il Los Angeles Memorial Coliseum). Lo stadio ospiter\u00e0 anche partite di tiro con l'arco e di calcio.\nWrestleMania.\nNel febbraio 2020, la promozione del wrestling professionale WWE ha annunciato che il SoFi Stadium avrebbe ospitato WrestleMania 37 il 28 marzo 2021. Il \"Los Angeles Times\" aveva precedentemente riferito nell'aprile 2019 che il SoFi Stadium era un \"front-runner\" per ospitare una futura edizione dell'evento. Sar\u00e0 la quarta volta che WrestleMania, l'evento pay-per-view di punta della WWE, si \u00e8 tenuto nell'area di Los Angeles, dopo averlo ospitato l'ultima volta nel 2005 allo Staples Center. Lo scrittore di wrestling Dave Meltzer ha riferito che la WWE aveva spinto affinch\u00e9 WrestleMania si tenesse al SoFi Stadium nel 2022, in modo che potesse promuovere l'evento con una partecipazione complessiva maggiore rispetto al Super Bowl LVI del mese precedente. \nA causa della cancellazione relativa a COVID-19 di WrestleMania 36 a Tampa, in Florida, come evento di persona, la WWE ha annunciato il 16 gennaio 2021 che l'hosting di WrestleMania da parte di Inglewood sarebbe stato rinviato a WrestleMania 39 nel 2023, al fine di consentire al Raymond James Stadium di ospitare l'evento nel 2021.\nHollywood Park.\nLo stadio si trova a Hollywood Park, un'area di intrattenimento progettato come un'unica entit\u00e0 che prende il nome dall'ex ippodromo che si trovava sul sito. Hollywood Park \u00e8 costituito da circa 800 000 m2 utilizzati per uffici e condomini, un cinema Cinepolis con 12 sale, sale da ballo, spazi all'esterno per eventi locali, negozi, un centro fitness, un hotel di lusso, un birrificio, ristoranti di alto livello e un centro commerciale all'aperto. Immediatamente adiacente allo stadio si trova il lago artificiale \"Rivers Lake\", con cascata e fontana. Il primo esercizio ad aprire a Hollywood Park \u00e8 stato il nuovo Hollywood Park Casino, inaugurato il 21 ottobre 2016.\nNFL Los Angeles.\nHollywood Park \u00e8 la sede degli uffici della NFL Los Angeles, la filiale della NFL sulla costa ovest, precedentemente sita a Culver City. Un edificio di circa 19.000 m2 vicino allo stadio ospita le attivit\u00e0 e gli uffici di centinaia di dipendenti della NFL Media che lavorano per NFL RedZone, NFL.com e l'app NFL. L'edificio \u00e8 anche la sede della NFL Network e di molte altre divisioni che lavorano nei media e nelle operazioni commerciali della NFL. Il campus della NFL di Los Angeles \u00e8 stato inaugurato l'8 settembre 2021.\nYouTube Theater.\nConnesso all'angolo sud-est della copertura dello stadio si trova lo YouTube Theater, che pu\u00f2 ospitare 6.000 persone. \nIl primo evento in programma \u00e8 stato un concerto della rock band messicana Caifanes nel settembre 2021.\nTrasporti.\nTrasporto pubblico.\nLo stadio sar\u00e0 accessibile tramite Metro Rail tramite la linea Crenshaw/LAX alla stazione di Downtown Inglewood, che aprir\u00e0 a met\u00e0 del 2021. \u00c8 anche accessibile tramite la linea C della metropolitana (precedentemente la linea verde), tramite trasferimenti di autobus locali dalle vicine stazioni di Crenshaw e Hawthorne.\nNel 2018, la citt\u00e0 di Inglewood e la Los Angeles County Metropolitan Transportation Authority hanno avviato trattative per costruire una linea di people mover automatizzata di 1,6 miglia (2,6 km) che collegher\u00e0 la stazione Downtown Inglewood Crenshaw/LAX con il SoFi Stadium, cos\u00ec come il Forum e la prevista arena di basket dei Los Angeles Clippers, appena a sud del sito dell'Hollywood Park. L'Inglewood Transit Connector sar\u00e0 gestito dalla citt\u00e0, in collaborazione con Metro, e dovrebbe essere aperto nel 2026."}
{"id": "6258399", "revid": "110157", "url": "https://it.wikipedia.org/wiki?curid=6258399", "title": "Riserva della biosfera dell'arganeto", "text": "La riserva della biosfera dell'arganeto \u00e8 stata istituita nel 1998 per conservare la maggior parte del bioma dei boschi secchi mediterranei di \"Acacia\"-\"Argania\" e macchie di succulente; comprende grossomodo i contrafforti atlantici dell'Alto Atlante e le valli dei fiumi Souss e Massa.\nTra le specie di maggior interesse che vi si possono trovare figurano l'argan, la popolazione pi\u00f9 numerosa di alberi del drago e varie specie di euforbie succulente e cactiformi.\nTra le specie animali pi\u00f9 rilevanti ricordiamo l'ibis eremita, di cui nella riserva vive l'unica popolazione selvatica rimasta al mondo, oltre ad un gran numero di elementi etiopici che si mischiano con specie paleartiche e un gran numero di endemismi. \nComprende entro i suoi confini citt\u00e0 come Essaouira e Agadir, che ospitano complessivamente un quarto di milione di abitanti.\n\u00c8 particolare il rapporto che lega gli uomini che vivono entro i confini di questa riserva all'argan, dal cui frutto si ricava un olio molto apprezzato in cucina e in cosmetica, mentre con le sue foglie forniscono foraggio per le capre.\nAll'interno della riserva \u00e8 situato il parco nazionale di Souss-Massa.\nLa biodiversit\u00e0 della regione \u00e8 particolarmente interessante per la combinazione di specie paleartiche e afrotropicali, ma anche per i suoi endemismi. In particolare sono interessanti i numerosi endemismi propri della Macaronesia con rappresentanti in questa regione. Ad esempio, il genere di curculionidi \"Laparocerus\" presenta un'unica specie al di fuori della Macaronesia, che vive precisamente in questa zona. Una cosa simile accade anche con il genere \"Aeonium\" o con alcune comunit\u00e0 vegetali. Tutta la regione \u00e8 compresa in quella che \u00e8 stata chiamata \u00abenclave macaronesiana africana\u00bb."}
{"id": "6258403", "revid": "2036605", "url": "https://it.wikipedia.org/wiki?curid=6258403", "title": "Via Spluga", "text": "La via Spluga (lat. \"via Speluca\") era una strada romana consolare che metteva in comunicazione Milano con Lindau passando dal passo dello Spluga. Era anche conosciuta come via Aurea perch\u00e9 conduceva al passo dello Spluga, che gli antichi Romani chiamavano \"Cunus Aureus\". Dopo l'ampliamento voluto da Augusto, fu chiamata ufficialmente via Drusilla Augusta in onore a Livia Drusilla, terza moglie dell'imperatore, fermo restando che il nome con cui rest\u00f2 pi\u00f9 comune sui documenti fu \"via Spluga\".\nEtimologia.\nIl nome \"via Drusilla Augusta\" deriva da una pietra miliare trovata presso la Cascina Papina di Arcore, dove su cippo marmoreo trovato a Monza, era scolpita tale dicitura. Dopo l'ampliamento voluto da Augusto, la \"via Spluga\" fu infatti ufficialmente chiamata \"via Drusilla Augusta\" in onore a Livia Drusilla, terza moglie dell'imperatore, fermo restando che il nome che rest\u00f2 pi\u00f9 comune sui documenti fu \"via Spluga\".\n\"Via Aurea\", altro nome con cui era conosciuta questa arteria stradale, deriva invece dal fatto che la strada conduceva al passo dello Spluga, che gli antichi Romani chiamavano \"Cunus Aureus\". Per lo stesso motivo, la porta cittadina di Milano da cui usciva la \"via Spluga\", fu chiamata Porta Aurea.\nStoria.\nLa \"via Spluga\" fu realizzata dagli antichi Romani alla fine del I secolo a.C. su volere di Augusto per facilitare la conquista dell'arco alpino e della Rezia, che avvenne tra il 16 a.C. e il 7 a.C., con l'intenzione di proseguire poi la conquista della Germania inferiore.\nIn epoca romana il passo dello Spluga era conosciuto con il nome di \"Cunus Aureus\" (\"punto d'oro\") perch\u00e9 in questo periodo storico, lungo l'arco alpino compreso tra il versante ligure e il fiume Ticino, si estraeva l'oro in miniere ricavate nei massicci montuosi, che erano spesso costituite da grotte e caverne naturali.\nIl fiume Ticino, che si trova poco pi\u00f9 a ovest del passo dello Spluga, rappresenta lo \"spartiacque\" tra le Alpi occidentali e quelle centrali, con le prime che sono molto pi\u00f9 ricche di giacimento d'oro: nelle Alpi occidentali era infatti conveniente estrarre questo metallo, mentre nel resto della catena alpina, vista la minore quantit\u00e0 presente di tale minerale, non era economicamente conveniente impiantare miniere. \nIl passo dello Spluga, che si trova nella valle pi\u00f9 occidentale della Valtellina, in Valchiavenna, rappresenta quindi il \"confine\" orientale dei giacimenti auriferi, visto che l'ultima valle, procedendo verso est, dove \u00e8 presente ancora una tale quantit\u00e0 d'oro da giustificare l'impianto di miniere, come gi\u00e0 accennato, \u00e8 la valle fluviale scavata dal Ticino.\nPercorso.\nLa \"via Spluga\" iniziava a \"Mediolanum\" (Milano), dove incrociava la \"via Gallica\", la \"via delle Gallie\", la \"via Regina\", la \"via Mediolanum-Bellasium\", la \"via Mediolanum-Bilitio\", la \"via Mediolanum-Brixia\", la \"via Mediolanum-Placentia\", la \"via Mediolanum-Ticinum\" e la \"via Mediolanum-Verbannus\", per poi proseguire il suo percorso passando per \"Sextus ab Urbe Lapis\" (Sesto San Giovanni), dove intersecava la \"via Regina\", continuando verso \"Ad Octavum\" (Occhiate), \"Modoetia\" (Monza), \"Arculae\" (Arcore), \"Uximatum\" (Usmate Velate), \"Lomagna\" (Lomagna), \"Osnagum\" (Osnago), \"Cisnusculum\" (Cernusco Lombardone), \"Melatum\" (Merate), \"Ebunus\" (Airuno), \"Greghentinum\" (Valgreghentino), \"Olginatum\" (Olginate), \"Curtis Garlinda\" (Garlate), \"Pescatum\" (Pescate) e \"Leucum\" (Lecco).\nLa strada proseguiva poi verso \"Balabium\" (Ballabio), \"Cremenum\" (Cremeno) in Valsassina, \"Barcium\" (Barzio), \"Pasturium\" (Pasturo), \"Introbium\" (Introbio), \"Curtis Nova\" (Cortenova), \"Tacenum\" (Taceno), \"Vendronium\" (Vendrogno), \"Bellanum\" (Bellano), \"Dervium\" (Dervio), \"Dorium\" (Dorio), \"Colicum\" (Colico), \"Agatha Catanensis\" (Sant'Agata di Gera Lario), \"Novatum\" (Novate Mezzola), \"Summus Lacus\" (Samolaco), \"Gardona\" (Gordona), \"Prata\" (Prata Camportaccio), \"Clavenna\" (Chiavenna), \"Tarvessedum\" (Campodolcino), \"Madesimum\" (Madesimo) raggiungendo poi il passo dello Spluga (\"Cunus Aureus\").\nDopo il valico alpino, la \"via Regina\" attraversava \"Speluca\" (Spl\u00fcgen) per poi dirigersi verso \"Lindavia\" (Lindau) passando da \"Lapidaria\" (Andeer), \"Salugus\" (Scharans), \"Ruzunnes\" (Rh\u00e4z\u00fcns), \"Beneduces\" (Bonaduz), \"Amedes\" (Ems), \"Fagonium\" (Felsberg), \"Curia Raetorum\" (Coira), \"Tremunis\" (Trimmis), \"Zizuris\" (Zizers), \"Lupinum\" (Maienfeld), \"Vallis Dulcis\" (Vaduz), \"Campitemplum\" (Feldkirch) e \"Brigantium\" (Bregenz). Da \"Mediolanum\" la strada usciva, come gi\u00e0 accennato, da Porta Aurea. Attualmente l'antica strada \u00e8 ricalcata dall'ex strada statale 36 dello Spluga fino a Campodolcino: la via romana si staccava da quella moderna e percorreva i crinali per raggiungere il passo."}
{"id": "6258405", "revid": "1494169", "url": "https://it.wikipedia.org/wiki?curid=6258405", "title": "Lethal Weapon", "text": ""}
{"id": "6258407", "revid": "48344", "url": "https://it.wikipedia.org/wiki?curid=6258407", "title": "Iuput-meriamon", "text": ""}
{"id": "6258419", "revid": "48344", "url": "https://it.wikipedia.org/wiki?curid=6258419", "title": "Uasenetenra-setepenra", "text": ""}
{"id": "6258422", "revid": "48344", "url": "https://it.wikipedia.org/wiki?curid=6258422", "title": "Usermaatra II", "text": ""}
{"id": "6258424", "revid": "48344", "url": "https://it.wikipedia.org/wiki?curid=6258424", "title": "Usermaatra III", "text": ""}
{"id": "6258426", "revid": "637827", "url": "https://it.wikipedia.org/wiki?curid=6258426", "title": "Craig Claxton", "text": ""}
{"id": "6258427", "revid": "48344", "url": "https://it.wikipedia.org/wiki?curid=6258427", "title": "Usermaatra-meriamon", "text": ""}
{"id": "6258429", "revid": "1305772", "url": "https://it.wikipedia.org/wiki?curid=6258429", "title": "Lethal Weapon (videogioco 1993)", "text": "Lethal Weapon \u00e8 un videogioco del 1993 per Nintendo Entertainment System e Game Boy, sviluppato dalla Eurocom e pubblicato dalla Ocean Software. Si tratta di un videogioco isometrico a scorrimento orizzontale ispirato alla serie cinematografica \"Arma letale\", uscito dopo il film \"Arma letale 3\" e dopo un altro \"Lethal Weapon\" della stessa Ocean, per computer e SNES, piuttosto differente e non realizzato da Eurocom."}
{"id": "6258460", "revid": "1464699", "url": "https://it.wikipedia.org/wiki?curid=6258460", "title": "Guglielmo di Montevergine", "text": ""}
{"id": "6258462", "revid": "1653437", "url": "https://it.wikipedia.org/wiki?curid=6258462", "title": "Scimisci\u00e0", "text": "Lo Scimisci\u00e0 \u00e8 un vitigno a bacca bianca autoctono della Liguria.\nAlla fine del XX secolo ne rimanevano solamente pochissimi filari in Val Fontanabuona, nell'entroterra di Chiavari e Lavagna. L'opera di recupero ha avuto buon esito e nel 2003 \u00e8 stato inserito tra le variet\u00e0 raccomandate ed autorizzate per la regione Liguria.\nIl suo nome \u00e8 ligure e significa \u201ccimiciato\u201d ossia puntinato, per la presenza di piccoli puntini sull'acino.&lt;br&gt;La resa in vino \u00e8 molto bassa e le uve sono molto zuccherine. Da esso si ottiene una tipologia del vino a DOC Golfo del Tigullio-Portofino."}
{"id": "6258468", "revid": "729019", "url": "https://it.wikipedia.org/wiki?curid=6258468", "title": "Acoyte", "text": "Acoyte \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con avenida Acoyte e avenida Jos\u00e9 Mar\u00eda Moreno, nel quartiere Caballito.\nStoria.\nLa stazione \u00e8 stata inaugurata il 1\u00ba aprile 1914 con il nome di \"Jos\u00e9 Mar\u00eda Moreno\", quando la linea venne prolungata fino alla stazione di Primera Junta.\nNel 1973 la stazione assunse l'attuale denominazione di Acoyte, quando il precedente nome pass\u00f2 ad indicare la vicina stazione della linea E.\nServizi.\nLa stazione dispone di:"}
{"id": "6258469", "revid": "2036687", "url": "https://it.wikipedia.org/wiki?curid=6258469", "title": "Shirley Clarke", "text": "Shirley Clarke studi\u00f2 come film maker con Hans Richter al City College di New York.\nBiografia.\nDal 1955 fu membro dell'Independent Filmmakers of America e divenne parte del circuito di registi del cinema sperimentale del Greenwich Village assieme a Maya Deren, Stan Brakhage, Jonas Mekas e Lionel Rogosin.\nNel 1958 il Dipartimento di Stato Americano le commission\u00f2 una serie di cortometraggi in occasione dell\u2019Esposizione universale di Bruxelles. Realizzati senza colonna sonora insieme al collega D. A. Pennebaker, vennero proiettati nel padiglione degli USA. Raccolti con il titolo di \"Brussels Loops\", ritraevano frammenti dell\u2019American Way of Life: merci, strade, case, citt\u00e0, deserti, grattacieli. \nNel 1961 Shirley Clarke realizz\u00f2 \"The Connection\", un film sulla vita di un gruppo di musicisti jazz e sulla loro tossicodipendenza. Il film fu presentato alla 14\u00aa edizione del Festival di Cannes e cinquantun anni dopo, nel 2012, \u00e8 stato riproposto nelle sale in versione restaurata.\nSempre nel 1961, la regista fu firmataria del manifesto del New American Cinema Group e nel 1962 fu tra i fondatori della Film-Makers' Cooperative. Con \"\" vinse nel 1964 il premio Oscar per il migliore documentario. \nIl suo ultimo lavoro, \"Ornette: Made in America\" (1985), \u00e8 un ritratto del pioniere del free jazz Ornette Coleman. La Clarke aveva conosciuto Coleman alla fine degli anni sessanta e subito era nata l'idea di realizzare insieme un film sul jazz; dopo un iniziale rifiuto dei produttori, il progetto fu ripreso in vista dell'apertura del \"Caravan of Dreams Performing Arts Center\" di Fort Worth (Texas), uno spazio polivalente destinato a spettacoli dal vivo che nel 1983 fu inaugurato appunto da un concerto di Ornette Coleman, destinato ad essere registrato su disco. La vita del musicista viene raccontata senza un percorso cronologico: in linea con lo stile \"aperto\" della sua musica, nel film si alternano brani di interviste, brani eseguiti in concerto, video sperimentali e ricostruzioni della sua infanzia."}
{"id": "6258471", "revid": "1233442", "url": "https://it.wikipedia.org/wiki?curid=6258471", "title": "Cr\u00e9dit Agricole Suisse Open Gstaad", "text": ""}
{"id": "6258474", "revid": "287204", "url": "https://it.wikipedia.org/wiki?curid=6258474", "title": "Jack Smith (regista)", "text": "\u00c8 generalmente considerato come uno dei padri fondatori della performance art statunitense, ed \u00e8 riconosciuto anche come fotografo, anche se il suo lavoro fotografico rimane sporadico e poco conosciuto."}
{"id": "6258482", "revid": "1233442", "url": "https://it.wikipedia.org/wiki?curid=6258482", "title": "Cr\u00e9dit Agricole Suisse Open Gstaad 2016", "text": ""}
{"id": "6258483", "revid": "1233442", "url": "https://it.wikipedia.org/wiki?curid=6258483", "title": "Cr\u00e9dit Agricole Suisse Open Gstaad 2016 - Doppio", "text": ""}
{"id": "6258484", "revid": "1233442", "url": "https://it.wikipedia.org/wiki?curid=6258484", "title": "Cr\u00e9dit Agricole Suisse Open Gstaad 2016 - Singolare", "text": ""}
{"id": "6258485", "revid": "1233442", "url": "https://it.wikipedia.org/wiki?curid=6258485", "title": "Cr\u00e9dit Agricole Suisse Open Gstaad 2016 - Qualificazioni singolare", "text": ""}
{"id": "6258488", "revid": "1233442", "url": "https://it.wikipedia.org/wiki?curid=6258488", "title": "Cr\u00e9dit Agricole Suisse Open Gstaad 2015", "text": ""}
{"id": "6258489", "revid": "1233442", "url": "https://it.wikipedia.org/wiki?curid=6258489", "title": "Cr\u00e9dit Agricole Suisse Open Gstaad 2015 - Singolare", "text": ""}
{"id": "6258490", "revid": "1233442", "url": "https://it.wikipedia.org/wiki?curid=6258490", "title": "Cr\u00e9dit Agricole Suisse Open Gstaad 2015 - Doppio", "text": ""}
{"id": "6258501", "revid": "1233442", "url": "https://it.wikipedia.org/wiki?curid=6258501", "title": "Cr\u00e9dit Agricole Suisse Open Gstaad 2015 - Qualificazioni singolare", "text": ""}
{"id": "6258506", "revid": "729019", "url": "https://it.wikipedia.org/wiki?curid=6258506", "title": "Primera Junta (metropolitana di Buenos Aires)", "text": "Primera Junta \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con calle Roja e calle Del Barco Centenera, nel barrio Caballito.\nLa stazione collega la linea A con l'Officina Polvor\u00edn, dove viene fatta la manutenzione dei treni.\nStoria.\nLa stazione fu inaugurata il 14 luglio 1914 come capolinea della linea A con il nome di \"Caballito\". Cess\u00f2 di essere capolinea il 23 dicembre 2008, quando la linea venne ampliata fino alla stazione di Carabobo.\nNel 1923 la stazione assunse l'attuale denominazione di Primera Junta per coincidere con il nome della piazza soprastante.\nIl progetto della futura linea I contempla un interscambio presso questa stazione.\nServizi.\nLa stazione dispone di:"}
{"id": "6258508", "revid": "110157", "url": "https://it.wikipedia.org/wiki?curid=6258508", "title": "I love the punk (Ai, lavete pank)/UFO sexo", "text": "I love the punk (Ai, lavete pank)/UFO sexo \u00e8 un singolo del cantautore italiano Toni Santagata pubblicato nel 1978 da Carosello.\nIl disco.\nI due brani, composti entrambi dallo stesso Toni Santagata sono stati arrangiati da Alberto Baldan Bembo. Tra le coriste figurano Giuni Russo, Paola Orlandi e Silvia Annichiarico.\nIl lato A del disco, \"I love the punk (Ai, lavete pank)\", \u00e8 una parodia del fenomeno del punk, che nel 1978 esplode come moda in Italia, eseguito tuttavia su base disco.\nIl lato B del disco, \"UFO sexo\", \u00e8 una parodia della musica sexy, in particolar modo della canzone \"Je t'aime... moi non plus\", cui \"UFO sexo\" si offre come parodia diretta. Il brano \u00e8 infatti il rifacimento di uno sketch, intitolato \"Ie te emo, Peppi'\", nato al Derby Club di Milano nel 1969, all'indomani dello scandalo provocato dall'arrivo in Italia del brano di Serge Gainsbourg, e in seguito portato in giro in numerosi cabaret della penisola riscuotendo un buon successo di pubblico. Tra gli estimatori del brano all'epoca figurava anche Roberto Vecchioni. Lo sketch venne poi incluso nell'LP \"Toni Santagata, le sue canzoni, il suo cabaret\". \nNel 1978 la casa discografica Carosello chiese a Santagata di incidere nuovamente il pezzo come retro del 45 giri \"Ai love the punk (Ai, lavete pank)\", data la moda della canzone erotica imperante in quel periodo.\nIl disco \u00e8 stato pubblicato in una sola edizione nel 1978, in formato 7\" a 45 giri, con numero di catalogo CI 20459."}
{"id": "6258509", "revid": "287204", "url": "https://it.wikipedia.org/wiki?curid=6258509", "title": "Viola (Wisconsin)", "text": "Viola \u00e8 un comune degli Stati Uniti d'America, situato nello Stato del Wisconsin, diviso tra la contea di Richland e la contea di Vernon."}
{"id": "6258511", "revid": "287204", "url": "https://it.wikipedia.org/wiki?curid=6258511", "title": "Watertown (Wisconsin)", "text": "Watertown \u00e8 un comune degli Stati Uniti d'America, situato nello Stato del Wisconsin, diviso tra la contea di Jefferson e la contea di Dodge. Watertown \u00e8 stata protagonista di una puntata del noto programma televisivo Tinyhouse in onda su Cielo."}
{"id": "6258512", "revid": "599013", "url": "https://it.wikipedia.org/wiki?curid=6258512", "title": "Felix H\u00fcttl", "text": ""}
{"id": "6258513", "revid": "287204", "url": "https://it.wikipedia.org/wiki?curid=6258513", "title": "Waupun", "text": "Waupun \u00e8 un comune degli Stati Uniti d'America, situato nello Stato del Wisconsin, diviso tra la contea di Dodge e la contea di Fond du Lac."}
{"id": "6258514", "revid": "318922", "url": "https://it.wikipedia.org/wiki?curid=6258514", "title": "Felix Huettl", "text": ""}
{"id": "6258515", "revid": "287204", "url": "https://it.wikipedia.org/wiki?curid=6258515", "title": "Felix Huttl", "text": ""}
{"id": "6258517", "revid": "287204", "url": "https://it.wikipedia.org/wiki?curid=6258517", "title": "Wisconsin Dells", "text": "Wisconsin Dells \u00e8 un comune degli Stati Uniti d'America, situato nello Stato del Wisconsin, diviso tra quattro contee: la contea di Columbia, la contea di Sauk, la contea di Adams e la contea di Juneau."}
{"id": "6258518", "revid": "110157", "url": "https://it.wikipedia.org/wiki?curid=6258518", "title": "Springville (Wisconsin)", "text": "Springville \u00e8 un comune degli Stati Uniti d'America, situato nello Stato del Wisconsin, nella contea di Adams."}
{"id": "6258519", "revid": "767487", "url": "https://it.wikipedia.org/wiki?curid=6258519", "title": "Rolf Barmen", "text": "Biografia.\n\u00c8 il padre di Kristoffer Barmen, calciatore professionista.\nCarriera.\nBarmen ha giocato per il Fyllingen dal 1983 al 1997. Ha esordito in 1. divisjon in data 29 aprile 1990, schierato titolare nel successo casalingo per 4-1 sullo Start. Il 4 giugno successivo ha segnato la prima rete nella massima divisione locale, nella vittoria interna per 2-0 sullo Str\u00f8msgodset. Nella stessa stagione, il Fyllingen ha centrato la qualificazione alla Coppa delle Coppe 1991-1992, in virt\u00f9 della finale nel Norgesmesterskapet, persa contro il Rosenborg.\nIl 18 settembre 1991 ha cos\u00ec giocato la prima partita nelle competizioni europee per club, venendo schierato titolare nell'andata dei sedicesimi di finale della manifestazione, partita persa per 0-1 contro l'Atl\u00e9tico Madrid. Il Fyllingen \u00e8 poi retrocesso al termine del campionato 1991, tornando nella massima divisione per la stagione 1993.\nGi\u00e0 negli ultimi anni della carriera agonistica, Barmen ha ricoperto parallelamente un ruolo nello staff tecnico del Fyllingen. Dal 1999 al 2001 \u00e8 stato allenatore del Nest-Sotra, compagine con cui ha conquistato la promozione dalla 3. divisjon alla 2. divisjon.\nDal 2014 al 2015 \u00e8 stato presidente del Brann."}
{"id": "6258520", "revid": "287204", "url": "https://it.wikipedia.org/wiki?curid=6258520", "title": "Washburn (Wisconsin)", "text": "Washburn \u00e8 un comune degli Stati Uniti d'America, situato nello Stato del Wisconsin, nella Contea di Bayfield, della quale \u00e8 il capoluogo."}
{"id": "6258522", "revid": "767487", "url": "https://it.wikipedia.org/wiki?curid=6258522", "title": "Stanley (Contea di Chippewa, Wisconsin)", "text": "Stanley \u00e8 un comune degli Stati Uniti d'America, situato nello Stato del Wisconsin, diviso tra la contea di Chippewa e la contea di Clark."}
{"id": "6258524", "revid": "118900952", "url": "https://it.wikipedia.org/wiki?curid=6258524", "title": "System 1", "text": "Classic MacOS\nSystem 1, chiamato anche System 0.97 o Mac System Software, \u00e8 il primo sistema operativo per computer Macintosh sviluppato dalla Apple Inc. che diede inizio alla serie Classic Mac OS. \u00c8 stato pubblicato il 24 gennaio 1984, insieme al Macintosh 128K, il primo personal computer della famiglia Macintosh. \u00c8 stato pubblicato un aggiornamento, System 1.1, il 5 maggio 1984, prima di essere succeduto da System 2.\nFunzionalit\u00e0.\nQuesto sistema operativo introdusse molte funzionalit\u00e0, tra cui il Finder, le finestre, le icone, le cartelle, le applicazioni, il cestino e la barra dei menu. Inoltre divulg\u00f2 l'interfaccia grafica.\nA causa della quantit\u00e0 di memoria RAM limitata, non era presente la funzionalit\u00e0 del multitasking tra le applicazioni, anche se vi erano degli accessori da scrivania che potevano essere eseguiti insieme a un'altra applicazione. Inoltre, i file nel cestino venivano eliminati in modo permanente quando il computer veniva spento o quando veniva caricata un'applicazione (che quindi chiudeva il Finder).\nBarra dei menu.\nLa barra dei menu era una nuova funzionalit\u00e0 rivoluzionaria del sistema operativo. Simile a quella presente su Lisa OS, la barra dei menu del Macintosh era composta da 5 sezioni: il \"menu Apple\", \"File\", \"Edit\", \"View\" e \"Special\". Quando si apriva un'applicazione, il menu si modificava, adattandosi alle esigenze di quest'ultima.\nMentre si era nel Finder, il \"menu Apple\" conteneva le informazioni del finder, \"About the Finder\", insieme agli accessori da scrivania. \"File\" era composto dai comandi \"Open\", \"Eject\" e \"Close\". \"Edit\" presentava le funzioni per copiare, incollare e tagliare e \"Special\" aveva la funzione di gestire l'hardware e altre funzioni di sistema.\nAccessori da scrivania.\nSystem 1 venne pubblicato con numerosi accessori da scrivania. Tra cui \"Alarm Clock\", \"Calculator\", \"Control Panel\", \"Key Caps\", \"Note Pad\", \"Puzzle\" e \"Scrapbook\". La differenza tra gli accessori da scrivania e le applicazioni \"normali\" \u00e8 che si possono avviare pi\u00f9 accessori in una volta, a differenza della applicazioni, che potevano essere avviate solo una alla volta. Gli accessori da scrivania potevano per\u00f2 essere eseguiti insieme a un'applicazione.\nSystem 1.1.\nLa versione 1.1 del sistema operativo, chiamata anche Mac System Software (0.1), \u00e8 stata pubblicata 4 mesi dopo la prima versione, il 5 maggio 1984. Questa versione includeva nuove funzionalit\u00e0, tra cui il comando \"Set Startup\" nel menu, che permetteva di aprire automaticamente un'applicazione quando il sistema operativo veniva avviato. Grazie all'ottimizzazione del sistema, quest'ultimo era il 20% pi\u00f9 veloce rispetto alla versione precedente. Inoltre era possibile rinominare un file cliccando sul proprio nome."}
{"id": "6258529", "revid": "1305772", "url": "https://it.wikipedia.org/wiki?curid=6258529", "title": "Thorp", "text": ""}
{"id": "6258530", "revid": "767487", "url": "https://it.wikipedia.org/wiki?curid=6258530", "title": "Stupor del mondo (film)", "text": "Stupor del mondo \u00e8 un cortometraggio documentario del 2011, scritto e diretto da Tomangelo Cappelli e presentato in anteprima al Castello di Melfi il 21 aprile 2011 e a Francoforte il 17 novembre 2011.\nTrama.\nIl documentario racconta i luoghi e le opere di Federico II."}
{"id": "6258531", "revid": "767487", "url": "https://it.wikipedia.org/wiki?curid=6258531", "title": "Thorp (Wisconsin)", "text": "Thorp \u00e8 un comune degli Stati Uniti d'America, situato nello Stato del Wisconsin, nella contea di Clark."}
{"id": "6258533", "revid": "287204", "url": "https://it.wikipedia.org/wiki?curid=6258533", "title": "Stoughton (Wisconsin)", "text": "Stoughton \u00e8 un comune degli Stati Uniti d'America, situato nello Stato del Wisconsin, nella Contea di Dane."}
{"id": "6258534", "revid": "287204", "url": "https://it.wikipedia.org/wiki?curid=6258534", "title": "Verona (Wisconsin)", "text": "Verona \u00e8 un comune degli Stati Uniti d'America, situato nello Stato del Wisconsin, nella Contea di Dane."}
{"id": "6258560", "revid": "287204", "url": "https://it.wikipedia.org/wiki?curid=6258560", "title": "Sturgeon Bay", "text": "Sturgeon Bay \u00e8 un comune degli Stati Uniti d'America, situato nello Stato del Wisconsin, nella Contea di Door, della quale \u00e8 il capoluogo."}
{"id": "6258561", "revid": "287204", "url": "https://it.wikipedia.org/wiki?curid=6258561", "title": "Waterloo (Contea di Jefferson, Wisconsin)", "text": "Waterloo \u00e8 un comune degli Stati Uniti d'America, situato nello Stato del Wisconsin, nella contea di Jefferson."}
{"id": "6258564", "revid": "287204", "url": "https://it.wikipedia.org/wiki?curid=6258564", "title": "Shullsburg", "text": "Shullsburg \u00e8 un comune degli Stati Uniti d'America, situato nello Stato del Wisconsin, nella contea di Lafayette."}
{"id": "6258569", "revid": "830939", "url": "https://it.wikipedia.org/wiki?curid=6258569", "title": "Cristoforo Scanello", "text": "Biografia.\nCristoforo Scanello nacque a Forl\u00ec in data imprecisata. Il padre Giuseppe risulta gi\u00e0 residente a Forl\u00ec, ma di origine non certa. La famiglia, invece, rimase presente in citt\u00e0 fino al 1901, quando mor\u00ec l'ultimo discendente, Vincenzo Scanelli.\nCristoforo fu storico, poeta ed anche editore. Girava l'Italia declamando versi nelle piazze, quindi facendo il cantastorie."}
{"id": "6258579", "revid": "729019", "url": "https://it.wikipedia.org/wiki?curid=6258579", "title": "Litotrissia", "text": "Con litotrissia o litotripsia (in passato anche litotrizia e litoclasia) si definisce la procedura e tecnica che mira alla frantumazione e riduzione dei calcoli cos\u00ec da agevolarne l\u2019eliminazione.\nPu\u00f2 essere praticata per via intracorporea, invasiva o minimamente invasiva, o extracorporea. L'apparecchiatura per frantumare i calcoli viene comunemente chiamato litotritore, come lo strumento chirurgico introdotto da Jean Civiale nel 1832.\nLitotrissia intracorporea.\nViene praticata oggi come chirurgia endoscopica, introducendo strumenti di visione e per la frantumazione dei calcoli attraverso le vie urinarie o piccoli fori (endoscopia percutanea). La litotrissia intracorporea comporta che lo strumento per frantumare la concrezione venga portato a contatto o molto vicino al calcolo da ridurre. Questa tecnica riduce il rischio che si arrechino danni ai tessuti circostanti.\nLe tecnologie utilizzate per la frantumazione dei calcoli nella litotrissia intracorporea sono:\nLitotrissia extracorporea.\nSfrutta tipicamente un'onda sonora ad alta pressione (onda d'urto) generata fuori dal corpo e focalizzata nell'area dove si trova il calcolo da frantumare. \nL'apparecchiatura viene chiamata litotritore a onda d'urto extracorporea, in sigla dall'inglese ESWL.\nLe tecnologie utilizzate per generare l'onda d'urto nella litotrissia extracorporea sono:\nSono state sperimentate e brevettate anche sorgenti che sfruttano microdetonazioni e scintille in mezzi elettroconduttivi."}
{"id": "6258583", "revid": "1363894", "url": "https://it.wikipedia.org/wiki?curid=6258583", "title": "Tomahawk (Wisconsin)", "text": "Tomahawk \u00e8 un comune degli Stati Uniti d'America, situato nello Stato del Wisconsin, nella contea di Lincoln."}
{"id": "6258585", "revid": "1082210", "url": "https://it.wikipedia.org/wiki?curid=6258585", "title": "Litotripsia", "text": ""}
{"id": "6258586", "revid": "4252", "url": "https://it.wikipedia.org/wiki?curid=6258586", "title": "Prabh\u016btaratna", "text": "Con il nome sanscrito Prabh\u016btaratna (devan\u0101gar\u012b: \u092a\u094d\u0930\u092d\u0942\u0924\u0930\u0924\u094d\u0928, lett. \"Molti gioielli\", \"Ricco di gioielli\"; cinese: \u591a\u5bf6\u5982\u4f86 \" Du\u014db\u01ceo R\u00fal\u00e1i\"; giapponese: \"Tah\u014d Nyorai\"; coreano: \ub2e4\ubcf4\uc5ec\ub798, \"Dabo y\u014frae\"; vietnamita: \"\u0110a B\u1ea3o Ph\u1eadt\"; tibetano: \"Mthu ldan rin chen\") si indica quel \"buddha\" che appare nell'. \nIn questo capitolo del Sutra del Loto, durante l'assemblea del Dharma sul G\u1e5bdhrak\u016b\u1e6daparvata (Picco dell'avvoltoio) emerge dalla terra uno \"st\u016bpa\" che si solleva nell'aria. Da questo monumento una voce attesta che il Buddha \u015a\u0101kyamuni sta predicando la Verit\u00e0 ultima. \nDi fronte all'assemblea, lo \u015a\u0101kyamuni spiega che lo \"st\u016bpa\" contiene il corpo di un \"buddha\" di nome Prabh\u016btaratna (Molti Gioielli) che era vissuto molto tempo prima in un mondo molto lontano di nome Ratnavi\u015buddh\u0101 (Gioiello Puro). Questo \"buddha\", sostiene lo \u015a\u0101kyamuni, prima di estinguersi fece il voto di far comparire il suo \"st\u016bpa\" contenente il suo corpo nel mondo in cui veniva predicato il Sutra del Loto allo scopo di lodare questo \"s\u016btra\" e di rendere testimonianza della sua veridicit\u00e0 e della sua superiorit\u00e0.\nAlla richiesta del \"bodhisattva\" Mah\u0101pratibh\u0101na di poter vedere il corpo di Prabh\u016btaratna lo \u015a\u0101kyamuni risponde che solo se avesse richiamato le sue emanazioni disposte lungo le dieci direzioni a predicare nei rispettivi mondi, Prabh\u016btaratna sarebbe apparso.\nCos\u00ec lo \u015a\u0101kyamuni emette dal bianco ciuffo di peli luminoso posto tra le sopracciglia (\"\u016br\u1e47\u0101-ke\u015ba\") un raggio di luce che illumina tutti i mondi disposti lungo le dieci direzioni dove innumerevoli buddha predicano il Dharma. Tutti questi \"buddha\" si rivolgono quindi ai loro bodhisattva annunciando che si sarebbero recati nel mondo di \"sah\u0101\", il mondo dove predica il Buddha \u015a\u0101kyamuni, per compiere le offerte allo \"st\u016bpa\" del Buddha Prabh\u016btaratna.\nPer questa ragione il mondo di \"sah\u0101\" (il nostro mondo) viene purificato e convenientemente adornato per tale visita. Tutti questi buddha, accompagnati dai rispettivi bodhisattva, si pongono davanti allo \u015a\u0101kyamuni. Ma poich\u00e9 non c'erano abbastanza posti nel mondo \"sah\u0101\", anche solo per i buddha e i bodhisattva di una sola delle dieci direzioni, \u015a\u0101kyamuni purifica miliardi e miliardi di mondi nelle otto direzioni prossime al mondo di \"sah\u0101\", riunendoli momentaneamente in un singolo mondo del Buddha.\nCompiuto ci\u00f2 \u015a\u0101kyamuni lievita sopra lo \"st\u016bpa\", aprendone la porta e mostrando all'assemblea il Buddha Prabh\u016btaratna seduto perfettamente immobile sul suo seggio di leone. Prabh\u016btaratna chiede quindi a \u015a\u0101kyamuni di predicare il \"Sutra del Loto\", e l'assemblea approva tale richiesta diffondendo migliaia di fiori davanti ai due \"buddha\".\n\u015a\u0101kyamuni si siede a fianco di Prabh\u016btaratna nel seggio dello \"st\u016bpa\" per avviare la predicazione del \"Sutra del Loto\", ma, sollevato in aria, gli altri partecipanti all'assemblea non possono vederlo bene e quindi chiedono di essere elevati anche loro. Soddisfacendo questa richiesta il Buddha \u015a\u0101kyamuni esprime il desiderio che i presenti all'assemblea promettano solennemente di proteggere e insegnare il \"Sutra del Loto\" dopo il suo \"parinirv\u0101\u1e47a\", anche se predicare, scrivere, leggere e ascoltare tale \"s\u016btra\" dovesse risultare molto difficile, pi\u00f9 difficile, per esempio, \"del 'camminare con l'intero cielo in una mano o portare la terra fino al paradiso di Brahm\u0101 su un'unghia del piede!\".\nGene Reeves evidenzia come:\nLa lode al \"Sutra del Loto\" \u00e8 inoltre, per Gene Revees, esplicita nel capitolo e implicita nella storia. In fondo, sia Buddha Prabh\u016btaratna che i buddha delle dieci direzioni vengono nel mondo \"sah\u0101\" per ascoltare il \"Sutra del Loto\".\nBuddha \u015a\u0101kyamuni \u00e8 infatti pregato di insegnare il \"Sutra del Loto\" non soltanto da tutti gi esseri senzienti di questo mondo e dagli d\u00e8i dei paradisi, ma anche dai \"buddha\" di tutti gli altri innumerevoli mondi in tutte le direzioni, i quali si pongono in subordine. E definendo i buddha delle dieci direzioni come suoi duplicati o rappresentanti, viene data a \u015a\u0101kyamuni un'importanza centrale nell'intero cosmo.\n \nIn un certo senso, poich\u00e9 \u00e8 in esso che l'importanza cosmica di \u015a\u0101kyamuni\u00e8 rivelata, l'elogio del Sutra \u00e8 anche l'elogio di Buddha \u015a\u0101kyamuni. Allo stesso tempo, poich\u00e9 questo \u00e8 il suo mondo, la lode di \u015a\u0101kyamuni \u00e8 sempre anche la lode del suo mondo.\nE Gene Reeves evidenzia anche un ulteriore elemento:"}
{"id": "6258587", "revid": "262457", "url": "https://it.wikipedia.org/wiki?curid=6258587", "title": "Buddha Prabh\u016btaratna", "text": ""}
{"id": "6258588", "revid": "119197475", "url": "https://it.wikipedia.org/wiki?curid=6258588", "title": "Societ\u00e0 Sportiva Calcio Giugliano 1998-1999", "text": "Questa voce raccoglie le informazioni riguardanti la Societ\u00e0 Sportiva Calcio Giugliano nelle competizioni ufficiali della stagione 1998-1999.\nSponsor.\nLo sponsor tecnico \u00e8 Errea, mentre lo sponsor ufficiale \u00e8 Giugliano Citt\u00e0 della Mela Annurca."}
{"id": "6258589", "revid": "1389251", "url": "https://it.wikipedia.org/wiki?curid=6258589", "title": "Duathathor-Henuttawy", "text": ""}
{"id": "6258591", "revid": "212348", "url": "https://it.wikipedia.org/wiki?curid=6258591", "title": "Nuova Accademia del Cimento", "text": "La Nuova Accademia del Cimento () \u00e8 stata un\u2019accademia scientifica nata all'interno del Reale Museo di Fisica e Storia Naturale di Firenze come continuazione dell\u2019antica Accademia del Cimento.\nLe origini.\nUn primo tentativo di costituire un\u2019accademia scientifica all\u2019interno dei locali del Reale Museo di Fisica e di Storia Naturale si deve all\u2019iniziativa di Felice Fontana, il quale, assunto l\u2019incarico di direttore e portato avanti il progetto di costituzione e ampliamento dell\u2019istituto, nel 1780 invi\u00f2 esplicita richiesta alle Segreterie di Stato per la rifondazione di un\u2019accademia, sulle orme della prestigiosa Accademia del Cimento e sul modello dell\u2019Acad\u00e9mie des Sciences parigina. Ma il suggerimento non fu accolto favorevolmente e il progetto venne, per il momento, accantonato: \nLe motivazioni del rifiuto granducale non sono chiare, ma probabilmente l\u2019esito negativo \u00e8 da ricercare in una commistione di ragioni finanziarie e politiche ascrivibili al contesto della Firenze lorenese. \nFu soltanto nel 1801 che Firenze torn\u00f2 ad avere la sua accademia grazie all\u2019appoggio del governo provvisorio della Toscana formato dal triumvirato Giovanni De Ghores, Francesco Chiarenti e Enrico Pontelli. Con il decreto del 27 febbraio dello stesso anno, firmato dai tre neo governatori, si ripristinava ufficialmente nel museo toscano l\u2019estinta accademia seicentesca: \nAl decreto seguiva l\u2019elenco dei componenti e soci dell\u2019Accademia, dove spicca come protettore il nome di \u201cNapoleone Bonaparte, primo console della Repubblica Francese\u201d, Felice Fontana come direttore e il \u201cmatematico dello stato\u201d Pietro Ferroni come segretario.\nVennero poi fissate dal governo, in venticinque paragrafi, le costituzioni della Nuova Accademia e il giorno 16 marzo 1801 si inaugur\u00f2 ufficialmente la neo istituzione. Durante la cerimonia di apertura, che si svolse di fronte alle autorit\u00e0 governative e al generale Gioacchino Murat, il discorso introduttivo del segretario Ferroni ripercorse la storia prestigiosa del Cimento, i risultati scientifici raggiunti e i saggi pubblicati, concludendo con l\u2019augurio che:\nPer l\u2019Accademia si stabil\u00ec il finanziamento di 5000 scudi e di 250 per ogni socio onorario.\nLa fine dell'accademia.\nNonostante l\u2019avvio favorevole e deciso, la nuova accademia ebbe vita breve e la sua attivit\u00e0 si concluse definitivamente il 26 marzo dello stesso anno a causa dei nuovi risvolti politici che portarono alla dimissione dei triumviri. A questi succedettero i quadrumviri Pierallini, Cercignani, Lessi e Piombanti i quali notificarono, fin da subito, di prendere a norma tutti quei decreti e regolamenti vigenti prima del 14 ottobre 1800. Felice Fontana e Pietro Ferroni, con l\u2019appoggio di Murat, protestarono e in una dichiarazione del 1 aprile indicarono validi almeno quelle norme recenti che regolavano gli istituti culturali, scientifici e artistici.\nMa con gli accordi di Luneville, la nascita del Regno d\u2019Etruria e l\u2019insediamento di Ludovico I di Borbone, i gi\u00e0 fragili equilibri giocarono a sfavore della neonata accademia che, di fatto, non riusc\u00ec a trovare una prosecuzione nel nuovo assetto politico ed istituzionale della Toscana\nFonti manoscritte.\nI documenti manoscritti relativi alla storia della Nuova Accademia del Cimento fanno parte del Fondo Fabbroni conservato presso l'archivio del Museo Galileo di Firenze. Le carte sono state interamente digitalizzate e sono consultabili in rete.\nCollegamenti esterni.\n "}
{"id": "6258595", "revid": "767487", "url": "https://it.wikipedia.org/wiki?curid=6258595", "title": "Bravo! Vail", "text": "Bravo! Vail \u00e8 un festival di musica classica annuale che si svolge a Vail, Colorado. Il suo attuale direttore artistico \u00e8 Anne-Marie McDermott.\nPresentazione.\nIl festival dura sei settimane, con inizio a fine di giugno o inizio luglio e termine ai primi di agosto. La programmazione si compone di musica da camera, musica classica, jazz, pop e concerti eseguiti dall'Orchestra sinfonica di Dallas, l'Orchestra di Filadelfia e la New York Philharmonic, insieme ad artisti di musica da camera.\nStoria.\nBravo! Vail fu fondato nel 1987 da John Giovando e Ida Kavafian.\nLe esecuzioni orchestrali della National Repertory Orchestra e della Colorado Springs Philharmonic Orchestra costituirono le prime serie di concerti da camera. La Rochester Philharmonic Orchestra ader\u00ec al festival nel 1989 e lo lasci\u00f2 nel 2008. La Detroit Symphony Orchestra si un\u00ec al festival nel 1995, la Dallas Symphony Orchestra nel 1999, la New York Philharmonic nel 2003, e l'Orchestra di Filadelfia nel 2007.\nLa flautista Eugenia Zukerman divenne il direttore artistico del festival nel 1988. Nel 2011, la pianista Anne-Marie McDermott sostitu\u00ec la Zukerman.\nNel 2012 Giovando and\u00f2 in pensione e James W. Palermo, che era recentemente stato CEO della Colorado Symphony Association, divenne il nuovo direttore esecutivo di Bravo! Vail. Giovando \u00e8 tornato come direttore esecutivo ad interim nel dicembre 2014.\nNel 2016, Jennifer Teisinger, ex della Sun Valley Summer Symphony, \u00e8 diventato il nuovo direttore esecutivo del Festival.\nSale per spettacoli.\nBravo! Vail utilizza molti locali intorno a Vail e la Eagle Valley nel corso della stagione, tra cui:\nProgrammazione.\nIn una stagione tipica Bravo! Vail prevede una serie di concerti ed eventi, tra cui:\nArtisti e gruppi che si sono esibiti a Bravo! Vail.\nUn certo numero di artisti e gruppi musicali hanno suonato a Bravo! Vail da quando \u00e8 stato fondato. Di seguito \u00e8 riportato un elenco di alcuni dei suoi interpreti pi\u00f9 importanti:"}
{"id": "6258597", "revid": "404338", "url": "https://it.wikipedia.org/wiki?curid=6258597", "title": "Museo Nicholas Roerich", "text": ""}
{"id": "6258599", "revid": "124123", "url": "https://it.wikipedia.org/wiki?curid=6258599", "title": "Demetrio Diamilla", "text": "Biografia.\nEra figlio di Gaetano, un funzionario della corte pontificia, e di Anna Navasquez. Ebbe dapprima una formazione umanistica, ma presto si interesso di studi scientifici. Nel 1846 si spos\u00f2 con Maria Teresa Muller. All'epoca manteneva una corrispondenza con varii esponenti della cultura dell'epoca, tra cui Rosmini, Cesare Balbo, d'Azeglio e Gioberti.\nNel 1847 inizi\u00f2 a lavorare alla Biblioteca Vaticana, dove mise mano al riordino del medagliere. Fond\u00f2 quindi una rivista dedicata all'argomento, \"Memorie numismatiche\", cui collaborarono, tra gli altri, studiosi come Cavedoni, Francesco Capranesi, Pietro Ercole Visconti. \nNel 1848 partecip\u00f2 alla prima guerra d'Indipendenza, al comando del generale Andrea Ferrari. Rientrato a Roma, nel 1849 entr\u00f2 in contatto con Mazzini.\nDopo la fine della repubblica romana, Diamilla fu processato per essersi impadronito di monete e medaglie e fu condannato a venti anni. L'anno dopo fu graziato e dovette andare esule a Parigi. Qui lavor\u00f2 all'osservatorio astronomico e riprese gli studi scientifici. Nel 1852 fond\u00f2 una rivista, \"L'Ateneo italiano\", assieme a Sebastiano De Luca.\nNel 1853 cambi\u00f2 il cognome in Diamilla Muller, aggiungendo cio\u00e8 al proprio il cognome della moglie; da allora us\u00f2 sempre il doppio cognome.\nIl 1859 rientr\u00f2 in Italia, a Torino. Nel 1861 fu presentato a Ubaldino Peruzzi, che, divenuto ministro dell'Interno, lo us\u00f2 come agente nel 1863, inviandolo a Londra. Qui Diamilla incontr\u00f2 nuovamente Mazzini e organizz\u00f2 contatti di questi con Vittorio Emanuele II, che comunque non ebbero risultati positivi. Nel 1864 fu inviato dal re nuovamente a Londra, questa volta per controllare l'attivit\u00e0 di Garibaldi. Dopo la terza guerra d'indipendenza Bettino Ricasoli lo invi\u00f2 a Parigi, presso Napoleone III con cui Diamilla era stato in contatto anni prima. Lo scopo era cercare di risolvere alcuni contrasti sorti per l'annessione del Veneto. Questa continua attivit\u00e0 per il governo della monarchia sabauda gli fecero perdere la fiducia di Mazzini e dopo il 1869 non ebbero pi\u00f9 contatti.\nIl frutto di questa attivit\u00e0 \u00e8 \"Politica segreta italiana\", il suo lavoro pi\u00f9 importante, pubblicato in tre edizioni. Oltre all'esposizione degli accadimenti che lo videro partecipe, vi sono allegati molti documenti, interessanti per la storia italiana del periodo 1863-1870.\nDopo Porta Pia approfond\u00ec gli studi scientifici che non aveva mai abbandonato. Negli ultimi anni di vita scrisse testi di memorie su varii periodi, sempre con nuovi documenti."}
{"id": "6258600", "revid": "123491812", "url": "https://it.wikipedia.org/wiki?curid=6258600", "title": "Nuova Nard\u00f2 Calcio 1998-1999", "text": "Questa voce raccoglie le informazioni riguardanti la Nuova Nard\u00f2 Calcio nelle competizioni ufficiali della stagione 1998-1999."}
{"id": "6258603", "revid": "164044", "url": "https://it.wikipedia.org/wiki?curid=6258603", "title": "Mj\u00f8ndalen Idrettsforening 2017", "text": "Questa voce raccoglie le informazioni riguardanti il Mj\u00f8ndalen Idrettsforening nelle competizioni ufficiali della stagione 2017.\nStagione.\nA seguito del 6\u00ba posto finale della precedente stagione e della mancata promozione nelle qualificazioni all'Eliteserien, il Mj\u00f8ndalen avrebbe affrontato il campionato di 1. divisjon 2017, oltre al Norgesmesterskapet. Il 20 dicembre \u00e8 stato compilato il calendario del nuovo campionato, che alla 1\u00aa giornata avrebbe visto la squadra andare a far visita all'Arendal, nel weekend dell'1-2 aprile 2016.\nIl 9 marzo 2017, Pontus Silfwer \u00e8 stato nominato capitano in vista della nuova stagione.\nIl 7 aprile \u00e8 stato sorteggiato il primo turno del Norgesmesterskapet 2017: il Mj\u00f8ndalen avrebbe fatto visita al Vestfossen. La squadra ha superato questo ostacolo ed anche Kvik Halden, Str\u00f8msgodset e Brann nei turni successivi, prima di arrendersi al Sarpsborg 08.\nIl Mj\u00f8ndalen ha chiuso la stagione al 3\u00ba posto, centrando cos\u00ec una posizione utile a partecipare alle qualificazioni all'Eliteserien. Dopo aver superato l'Ullensaker/Kisa, la squadra ha perso la partita contro il Ranheim, restando cos\u00ec in 1. divisjon.\nMaglie e sponsor.\nLo sponsor tecnico per la stagione 2017 \u00e8 stato Umbro, mentre lo sponsor ufficiale \u00e8 stato Sparebanken \u00d8st. La divisa casalinga era composta da una maglia marrone con rifiniture bianche, con pantaloncini e calzettoni bianchi. Quella da trasferta era totalmente di colore bianco, con inserti marroni."}
{"id": "6258609", "revid": "287204", "url": "https://it.wikipedia.org/wiki?curid=6258609", "title": "Two Rivers (Wisconsin)", "text": "Two Rivers \u00e8 un comune degli Stati Uniti d'America, situato nello Stato del Wisconsin, nella Contea di Manitowoc."}
{"id": "6258611", "revid": "767487", "url": "https://it.wikipedia.org/wiki?curid=6258611", "title": "Schofield (Wisconsin)", "text": "Schofield \u00e8 un comune degli Stati Uniti d'America, situato nello Stato del Wisconsin, nella Contea di Marathon."}
{"id": "6258617", "revid": "125703339", "url": "https://it.wikipedia.org/wiki?curid=6258617", "title": "Liuteria tradizionale cremonese", "text": "La liuteria tradizionale cremonese \u00e8 un'antica forma di artigianato tipica di Cremona, dove si costruiscono strumenti ad arco quali violini, viole, violoncelli e contrabbassi.\nLa cultura dei \"saperi e saper fare liutario della tradizione cremonese\" \u00e8 stata iscritta il 5 dicembre 2012 nella lista rappresentativa del patrimonio culturale immateriale dell'UNESCO durante la VII conferenza di Parigi del Comitato Intergovernativo.\nStoria.\nLa liuteria cremonese affonda le sue radici nel sapere artigiano che Andrea Amati (che apr\u00ec la sua bottega nel 1539) mise a punto nel XVI secolo e tramand\u00f2 ai suoi discendenti. Presso la bottega dei discendenti di Andrea Amati, appresero l'arte e la perfezionarono nel XVII secolo le famiglie Guarneri e Stradivari, e nel XVIII Giuseppe Guarneri del Ges\u00f9 e Carlo Bergonzi.. La tradizione riprese forza nel XX secolo con la fondazione della Scuola Internazionale di Liuteria.\nTecnica.\nGli strumenti ad arco possono essere realizzati con metodi diversi, ma i liutai cremonesi hanno sviluppato una tecnica considerata come unica al mondo.\nPer ogni strumento vengono modellati ed assemblati a mano pi\u00f9 di 70 differenti pezzi di legno, ognuno dei quali richiede una tecnica che deve essere continuamente adattata in base alla differente risposta acustica di ogni pezzo: per tale motivo non possono esistere due violini esattamente identici. Ogni parte del violino deve essere fatta con un legno particolare, attentamente selezionato e stagionato naturalmente, in quanto la sua preparazione non pu\u00f2 essere n\u00e9 forzata n\u00e9 artificiale.\nPer la realizzazione del violino tradizionale cremonese non possono essere usate parti industriali o semi-industriali, cos\u00ec come \u00e8 vietato l'uso di vernici a spruzzo. Molti degli elementi dello strumento musicale, apparentemente solo ornamentali, sono in realt\u00e0 altamente funzionali per la forza e l'amplificazione del suono oppure per proteggere lo strumento da rotture accidentali: questa \u00e8 una duplice caratteristica tipica della creazione dei primi violini.\nIl processo di costruzione viene seguito in ogni fase da ciascun liutaio, gi\u00e0 dall'albero e fino allo strumento finito: per tale ragione ogni liutaio costruisce al massimo da 3 a 6 strumenti all'anno. \nLa costruzione del violino tradizionale richiede una profonda conoscenza dei materiali naturali e delle tecniche tramandate di generazione in generazione attraverso le parole, i gesti condivisi e le abitudini nate a partire dal XVI secolo, consolidati e custoditi dalla famiglia Amati, poi evolute ed ulteriormente perfezionate dalle famiglie Stradivari, Guarneri e Bergonzi.\nTutela.\nL'antica tradizione della liuteria cremonese \u00e8 tutelata da due organismi: il Consorzio Liutai Stradivari e l'Associazione Italiana Liutaria, che rappresentano oltre 140 artigiani. A ci\u00f2 si aggiunge la Scuola Internazionale di Liuteria di Cremona, fondata il 21 settembre 1938.\nSuccessivamente al riconoscimento dell'UNESCO, \u00e8 stato aperto, nel 2013, il museo del violino presso il Palazzo dell'Arte di Cremona, completamente ristrutturato e all'interno del quale \u00e8 stato realizzato un nuovo auditorium per ascoltare la musica suonata con gli strumenti realizzati a Cremona."}
{"id": "6258624", "revid": "110157", "url": "https://it.wikipedia.org/wiki?curid=6258624", "title": "South Milwaukee", "text": "South Milwaukee \u00e8 un comune degli Stati Uniti d'America, situato nello Stato del Wisconsin, nella Contea di Milwaukee."}
{"id": "6258626", "revid": "287204", "url": "https://it.wikipedia.org/wiki?curid=6258626", "title": "Sparta (Wisconsin)", "text": "Sparta \u00e8 un comune degli Stati Uniti d'America, situato nello Stato del Wisconsin, nella contea di Monroe, della quale \u00e8 il capoluogo."}
{"id": "6258627", "revid": "1745361", "url": "https://it.wikipedia.org/wiki?curid=6258627", "title": "Aglauro (figlia di Atteo)", "text": "Aglauro () o Agraulo () \u00e8 un personaggio della mitologia greca. \nMitologia.\nFiglia di Atteo, primo re dell'Attica, spos\u00f2 Cecrope, primo re di Atene e da lui ebbe un figlio Erisittone e tre figlie Aglauro, Erse e Pandroso."}
{"id": "6258629", "revid": "879070", "url": "https://it.wikipedia.org/wiki?curid=6258629", "title": "Foreste sempreverdi della Corea meridionale", "text": ""}
{"id": "6258630", "revid": "1389251", "url": "https://it.wikipedia.org/wiki?curid=6258630", "title": "Henuttawy (sacerdotessa)", "text": ""}
{"id": "6258632", "revid": "287204", "url": "https://it.wikipedia.org/wiki?curid=6258632", "title": "Tomah", "text": "Tomah \u00e8 un comune degli Stati Uniti d'America, situato nello Stato del Wisconsin, nella contea di Monroe."}
{"id": "6258633", "revid": "110157", "url": "https://it.wikipedia.org/wiki?curid=6258633", "title": "Seymour (Contea di Outagamie, Wisconsin)", "text": "Seymour \u00e8 un comune degli Stati Uniti d'America, situato nello Stato del Wisconsin, nella Contea di Outagamie."}
{"id": "6258635", "revid": "944090", "url": "https://it.wikipedia.org/wiki?curid=6258635", "title": "Liuteria classica cremonese", "text": ""}
{"id": "6258638", "revid": "767487", "url": "https://it.wikipedia.org/wiki?curid=6258638", "title": "St. Croix Falls", "text": "St. Croix Falls \u00e8 un comune degli Stati Uniti d'America, situato nello Stato del Wisconsin, nella contea di Polk."}
{"id": "6258639", "revid": "164044", "url": "https://it.wikipedia.org/wiki?curid=6258639", "title": "Ranheim Fotball 2017", "text": "Questa voce raccoglie le informazioni riguardanti il Ranheim Fotball nelle competizioni ufficiali della stagione 2017.\nStagione.\nA seguito del 9\u00ba posto finale della precedente stagione, il Fredrikstad avrebbe affrontato il campionato di 1. divisjon 2017, oltre al Norgesmesterskapet. Il 20 dicembre \u00e8 stato compilato il calendario del nuovo campionato, che alla 1\u00aa giornata avrebbe visto la squadra ospitare lo Str\u00f8mmen, nel weekend dell'1-2 aprile 2016.\nIl 7 aprile \u00e8 stato sorteggiato il primo turno del Norgesmesterskapet 2017: il Ranheim avrebbe fatto visita al Tr\u00e6ff. Superato questo ostacolo, il Ranheim ha sconfitto poi lo Stj\u00f8rdals-Blink, prima di essere eliminato dal Kristiansund al terzo turno della manifestazione.\nIl 9 marzo 2017 \u00e8 stato reso noto che la Ranheim Arena avrebbe cambiato il proprio nome, per motivi di sponsorizzazione, in EXTRA Arena.\nIl Ranheim ha chiuso l'annata al 4\u00ba posto finale, centrando cos\u00ec una posizione utile per partecipare alle qualificazioni all'Eliteserien: superate Sandnes Ulf e Mj\u00f8ndalen nei primi due turni, per avere poi la meglio nella finale contro il Sogndal, guadagnandosi cos\u00ec la promozione.\nMaglie e sponsor.\nLo sponsor tecnico per la stagione 2017 \u00e8 stato Umbro, mentre lo sponsor ufficiale \u00e8 stato EiendomsMegler 1. La divisa casalinga era costituita da una maglietta blu con rifiniture bianche, pantaloncini bianchi e calzettoni blu. Quella da trasferta era invece costituita da una maglietta bianca, con pantaloncini blu e calzettoni bianchi."}
{"id": "6258642", "revid": "287204", "url": "https://it.wikipedia.org/wiki?curid=6258642", "title": "Shawano", "text": "Shawano \u00e8 un comune degli Stati Uniti d'America, situato nello Stato del Wisconsin, nella Contea di Shawano, della quale \u00e8 il capoluogo."}
{"id": "6258643", "revid": "1276819", "url": "https://it.wikipedia.org/wiki?curid=6258643", "title": "Totaled!", "text": ""}
{"id": "6258644", "revid": "287204", "url": "https://it.wikipedia.org/wiki?curid=6258644", "title": "Sheboygan Falls", "text": "Sheboygan Falls \u00e8 un comune degli Stati Uniti d'America, situato nello Stato del Wisconsin, nella Contea di Sheboygan."}
{"id": "6258645", "revid": "110157", "url": "https://it.wikipedia.org/wiki?curid=6258645", "title": "Whitehall (Wisconsin)", "text": "Whitehall \u00e8 un comune degli Stati Uniti d'America, situato nello Stato del Wisconsin, nella Contea di Trempealeau."}
{"id": "6258646", "revid": "287204", "url": "https://it.wikipedia.org/wiki?curid=6258646", "title": "Viroqua (Wisconsin)", "text": "Viroqua \u00e8 un comune degli Stati Uniti d'America, situato nello Stato del Wisconsin, nella contea di Vernon, della quale \u00e8 il capoluogo."}
{"id": "6258648", "revid": "610572", "url": "https://it.wikipedia.org/wiki?curid=6258648", "title": "Tricase Calcio 1998-1999", "text": "Questa voce raccoglie le informazioni riguardanti il Tricase Calcio nelle competizioni ufficiali della stagione 1998-1999."}
{"id": "6258649", "revid": "287204", "url": "https://it.wikipedia.org/wiki?curid=6258649", "title": "Westby (Wisconsin)", "text": "Westby \u00e8 un comune degli Stati Uniti d'America, situato nello Stato del Wisconsin, nella contea di Vernon."}
{"id": "6258650", "revid": "767487", "url": "https://it.wikipedia.org/wiki?curid=6258650", "title": "Shell Lake", "text": "Shell Lake \u00e8 un comune degli Stati Uniti d'America, situato nello Stato del Wisconsin, nella Contea di Washburn, della quale \u00e8 il capoluogo."}
{"id": "6258651", "revid": "944090", "url": "https://it.wikipedia.org/wiki?curid=6258651", "title": "Liuteria cremonese", "text": ""}
{"id": "6258652", "revid": "1023546", "url": "https://it.wikipedia.org/wiki?curid=6258652", "title": "Esperantologia", "text": "L'esperantologia \u00e8 il ramo della linguistica, e in specifico dell'interlinguistica, che studia ogni aspetto della lingua ausiliaria internazionale esperanto. Non solo la lingua e la sua letteratura, ma ad esempio anche la sua storia, filosofia, glottodidattica, psicolinguistica e sociolinguistica. Ed anche delle lingue da esso derivate e dei progetti di riforma (esperantidoj).\nL'esperantologia occupa una posizione privilegiata all'interno dell'interlinguistica, in quanto l'esperanto \u00e8 la lingua pianificata di gran lunga pi\u00f9 utilizzata dalla sua creazione (1887). Fornisce pi\u00f9 materiale per lo studio e la ricerca di ogni altra lingua artificiale, e la maggior parte della letteratura specializzata nel campo \u00e8 sull'esperanto e spesso in esperanto.\nStoria.\nL'iniziatore dell'esperantologia come disciplina scientifica autonoma \u00e8 considerato Ren\u00e9 de Saussure, fratello del \"Padre della linguistica moderna\" Ferdinand de Saussure. Nonostante anch'egli proponesse una riforma dell'esperanto, al culmine dello scisma dell'Ido (1908) difese il metodo di formazione delle parole in esperanto, in nome del principio da lui creato della \"necessit\u00e0 e sufficienza\", secondo cui ogni termine deve contenere tutte e soltanto le radici necessarie a specificarne il significato; in contrapposizione al \"principio di reversibilit\u00e0\" di Louis Couturat secondo cui l'esperanto non possiede un criterio coerente di formazione delle parole composte. Saussure sottoline\u00f2 inoltre che la logicit\u00e0 del sistema esperantista comprendesse anche un maggior numero di leggi linguistiche di quanto i suoi creatori fossero consapevoli.\nLa prima menzione del termine \"esperantologia\" risale al 1911, contenuta in un articolo del giapponese Osaka Kenji pubblicato nella rivista \"Orienta Stelo\" (Stella dell'Oriente), organo del circolo esperantista della citt\u00e0 di Yokosuka.\nIl termine entr\u00f2 nell'uso comune in seguito al suo largo impiego da parte dell'esperantista tedesco Eugen W\u00fcster, che ne sugger\u00ec specificatamente l'adozione in un suo articolo pubblicato nel 1921 sulla rivista \"Esperanto Triumfonta\" (L'esperanto che trionfer\u00e0), che prender\u00e0 in seguito il nome di \"Heroldo de Esperanto\" (Araldo dell'esperanto), con il quale viene ancora oggi regolarmente pubblicata. Per questa ragione W\u00fcster \u00e8 spesso indicato come il creatore del termine. In seguito, nel 1955, W\u00fcster pubblicher\u00e0 un articolo sulla storia dei termini \"esperantologia\" ed \"interlinguistica\", dallo specifico titolo \"La terminoj \"esperantologio\" kaj \"lingvistiko\"\".\nOltre ai succitati, i pi\u00f9 noti esperantologi sono stati i francesi Gaston Waringhien e Pierre Janton, i tedeschi Detlev Blanke e Ulrich Lins, l'ungherese Istv\u00e1n Szerdahelyi, il belga Claude Piron, l'inglese John Wells, l'anglo-americano Humphrey Tonkin, il croato-britannico Ivo Lapenna, gli svizzeri Edmond Privat e Tazio Carlevaro, l'italo-americano Mario Pei, l'italo-svizzero Giorgio Silfer (pseudonimo di Valerio Ari). Tra gli italiani i fratelli Bruno ed Elio Migliorini, Renato Corsetti, Fabrizio Pennacchietti e Davide Astori; fra i giovani Federico Gobbo.\nLe riviste, esperantiste o meno, che pubblicano articoli di interlinguistica, come \"Literatura Foiro\" e \"Heroldo de Esperanto\", e le riviste specializzate \"Informilo pri Interlingvistoj (IPI)\", \"Language Problems and Language Planning\", \"Intrelinguistisches Informationen\" ed \"Esperantologio/Esperanto Studies (EES)\", pubblicano anche articoli di esperantologia. Un'analoga rivista, dal titolo \"Esperantic Studies\", pubblicata fino al 2006, \u00e8 disponibile on-line."}
{"id": "6258653", "revid": "188116", "url": "https://it.wikipedia.org/wiki?curid=6258653", "title": "Sistema di intelligence spagnolo", "text": ""}
{"id": "6258654", "revid": "599013", "url": "https://it.wikipedia.org/wiki?curid=6258654", "title": "System 3", "text": ""}
{"id": "6258655", "revid": "879070", "url": "https://it.wikipedia.org/wiki?curid=6258655", "title": "Gran Deserto Vittoria", "text": ""}
{"id": "6258656", "revid": "1305772", "url": "https://it.wikipedia.org/wiki?curid=6258656", "title": "Spooner", "text": ""}
{"id": "6258657", "revid": "767487", "url": "https://it.wikipedia.org/wiki?curid=6258657", "title": "Spooner (Wisconsin)", "text": "Spooner \u00e8 un comune degli Stati Uniti d'America, situato nello Stato del Wisconsin, nella Contea di Washburn."}
{"id": "6258659", "revid": "1494169", "url": "https://it.wikipedia.org/wiki?curid=6258659", "title": "West Bend", "text": ""}
{"id": "6258662", "revid": "767487", "url": "https://it.wikipedia.org/wiki?curid=6258662", "title": "Waupaca", "text": "Waupaca \u00e8 un comune degli Stati Uniti d'America, situato nello Stato del Wisconsin, nella Contea di Waupaca, della quale \u00e8 il capoluogo."}
{"id": "6258663", "revid": "1442080", "url": "https://it.wikipedia.org/wiki?curid=6258663", "title": "Pelin", "text": "Origine e diffusione.\nIl nome, giunto in turco tramite il rumeno (segnatamente della regione storica della Rumelia), indica la pianta dell'assenzio (\"Artemisia absinthium\"); etimologicamente, il vocabolo risale ad una radice slava \"*pal\" (\"chiaro\", \"brillante\", \"bruciare\"), a sua volta dal protoindoeuropeo \"*pel\" (\"grigio\").\nIl nome \u00e8 maggiormente diffuso al femminile.\nOnomastico.\nIl nome \u00e8 adespota, non essendo portato da alcun santo. L'onomastico si pu\u00f2 festeggiare il 1\u00ba novembre, giorno in cui cade la festa di Ognissanti.\nUn onomastico laico \u00e8 fissato al giorno 2 gennaio."}
{"id": "6258664", "revid": "287204", "url": "https://it.wikipedia.org/wiki?curid=6258664", "title": "Weyauwega", "text": "Weyauwega \u00e8 un comune degli Stati Uniti d'America, situato nello Stato del Wisconsin, nella Contea di Waupaca."}
{"id": "6258665", "revid": "287204", "url": "https://it.wikipedia.org/wiki?curid=6258665", "title": "Wautoma", "text": "Wautoma \u00e8 un comune degli Stati Uniti d'America, situato nello Stato del Wisconsin, nella Contea di Waushara, della quale \u00e8 il capoluogo."}
{"id": "6258666", "revid": "287204", "url": "https://it.wikipedia.org/wiki?curid=6258666", "title": "Wisconsin Rapids", "text": "Wisconsin Rapids \u00e8 un comune degli Stati Uniti d'America, situato nello Stato del Wisconsin, nella contea di Wood, della quale \u00e8 il capoluogo."}
{"id": "6258668", "revid": "1656773", "url": "https://it.wikipedia.org/wiki?curid=6258668", "title": "Odoardo Colonna", "text": "Biografia.\nMembro della famiglia romana dei Colonna del ramo di Genazzano, nacque intorno al 1414, ultimo figlio maschio di Lorenzo Onofrio, gran camerlengo del Regno di Napoli, e Sveva Caetani, figlia di Jacobello e fratello minore di Antonio, principe di Salerno. Insieme alla sua famiglia aveva residenza negli edifici costituenti la parte pi\u00f9 antica del complesso edilizio di Palazzo Colonna, posti tra l'abside della Basilica dei Santi XII Apostoli e la Via della Pilotta, ai piedi del Quirinale, noto come Palazzo del Vaso, ad essi pervenuto dai Conti di Tuscolo e riadattato da papa Martino V che vi prese stabile dimora e vi insedi\u00f2 la tesoreria pontificia. Ebbe come sorelle Anna, sposata a Giovanni Antonio Orsini del Balzo, principe di Taranto, Caterina, sposata a Guidantonio da Montefeltro, conte di Urbino, e Vittoria, sposata a Carlo II Malatesta, signore di Pesaro.\nPer volont\u00e0 di suo zio, il papa Martino V, nel maggio 1423, con l'affidamento da parte di Giovanna II ed Alfonso V d'Aragona della tutela delle sorelle Antonella, Angelella e Jacovella da Celano e del governo della contea a Giordano Colonna, principe di Salerno, Odoardo ancora in minore et\u00e0 veniva contestualmente promesso in matrimonio a Jacovella, erede testamentaria della contea di Celano dopo la morte del padre Nicol\u00f2, scomparso nel 1418, e del fratello Pietro, morto nel 1422, la quale, appena morto il pontefice, abbandoner\u00e0 il marito.\nAlla morte del padre, avvenuta in Abruzzo tra il dicembre 1422 e il maggio 1423, Odoardo ebbe da Giovanna II la conferma dei titoli paterni di conte di Celano oltre che di Albe e duca dei Marsi, mantenendo il titolo di conte di Celano ancora nel 1432 fino alla perdita della contea che risultava avvenuta nel 1439 quando cadde nelle mani di Jacopo Caldora, sposatosi con Jacovella dopo la morte di Giovanna II. Durante questa breve unione i promessi sposi si occuparono delle decorazioni della Chiesa di San Giovanni Battista in Celano e del restauro della Chiesa di Santa Maria in Valle Porclaneta nei pressi di Rosciolo. Precedentemente, durante il regno di Giovanna II, aveva sposato in prime nozze Livia Sanseverino, con in dote la contea di Amalfi.\nAssociato ai fratelli Antonio e Prospero nel governo dei feudi familiari, tra cui Genazzano, Rocca di Cave ed altre terre alla morte del padre, tra gli altri feudi pervenutigli a seguito della divisione dei beni familiari voluta nel 1427, quando ancora pupillo venne posto sotto la tutela dei suoi fratelli maggiori, con la bolla \"Etsi prudens\" di papa Martino V, oltre alla contea di Celano, ottenne Albe, cedutagli da Antonio, ebbe inoltre confermato il codominio con i fratelli maggiori sui castelli costituenti il nucleo storico del patrimonio familiare, cio\u00e8 Capranica, Cave, Ciciliano, Genazzano, Paliano, Pisoniano, Olevano, Rocca di Cave, San Vito e Serrone, con il vincolo fidecommissario dell'inalienabilit\u00e0; come patrimonio personale ricevette i feudi di Civitella, Fragiani e Monte Guardia.\nPosto dopo la morte del padre insieme ai fratelli tutti pupilli sotto la tutela dello zio Giordano, nel giugno del 1424 avevano acquistato i diritti del castello di Morolo detenuti dall'Abbazia di Santa Maria Nova di Roma e nel novembre dello stesso anno aveva acquistato ancora con i fratelli Paliano, Santo Stefano e Serrone da Aldobrandino Conti. Nel 1425 acquistava con il fratello Prospero da Giacomo d'Aquino, conte di Loreto, i castelli di Monte San Giovanni, Strangolagalli e il casale di Carpino, e da Jacopo Caldora riceveva Castel Gordiano. Nel 1426 avevano permutato con Raimondo Orsini la citt\u00e0 di Sarno e il castello di Palma nel Regno di Napoli ottenendo Astura e Nettuno e acquistato Rocca di Papa dagli Annibaldi.\nNel 1427 acquistavano ancora dagli Annibaldi i 2/3 dei castelli, ormai disabitati a causa delle guerre in corso, di Fusignano, San Lorenzo e Verposa, e dalle eredi dei Petrucci il casale della Falcognana; nello stesso anno acquistarono ancora da Rinaldo Orsini, in ristrettezze economiche, la citt\u00e0 di Nepi e i castelli di Filacciano, Monte Rosi e dell'Isola Conversina.\nNel marzo del 1428, ancora sotto la tutela di Orlando Orlandi, in qualit\u00e0 di conte di Celano permuta Castelluccio e Fonte di Valle Maggiore, pertinenze di questo contado in Puglia presso Troia, con Antonio Cantelmo, conte di Popoli, che cede le localit\u00e0 di Carrito ed Ortona, in Abruzzo, e nello stesso anno con altra permuta, presente e consenziente Jacovella da Celano, con gli eredi di Antonio di Sangro, conte di Anglona, cede la baronia di Raiano con le localit\u00e0 di Allimengianelli, Petra Molaria, Pullanelli e Sculle alias Stille, in Terra di Lavoro, pertinenza della contea di Celano, ricevendo Anversa e Villalago, sempre in Abruzzo, e ancora nell'ottobre del 1428, con i fratelli e forse privo ormai della tutela pupillare concludono l'acquisto di Genzano e Nemi dall'Abbazia delle Tre Fontane di Roma.\nPapa Eugenio IV e le scomuniche.\nDopo la morte di papa Martino V, avvenuta nel febbraio del 1431, Odoardo e i suoi fratelli si resero protagonisti della sottrazione del tesoro papale conservato dallo zio nel palazzo, loro abitazione, subendo una prima scomunica nel maggio 1431 e la condanna all'esilio dal suo successore papa Eugenio IV, in cui si intimava la restituzione dei beni dello Stato Pontificio e di vari castelli, tra i quali quelli gi\u00e0 appartenuti all'Abbazia di San Paolo fuori le mura, e successivamente la perdita dei beni nel Regno di Napoli, subendo altres\u00ec gli attacchi del cardinale Giovanni Maria Vitelleschi. A questa battuta di arresto che cost\u00f2 alla famiglia l'esborso di fiorini che avevano depositato presso il \"Banco del Monte Comune di Firenze\", per recuperare quanto era stato loro confiscato, ottenere l'assoluzione, il perdono e la revoca dell'esilio dal papa, al fine di limitare i danni derivanti dalle previste confische dei beni ordinate dal nuovo pontefice, fece seguito una serie di importanti cessioni patrimoniali fatte ad altri familiari o famiglie ad essi aderenti, come quella di Frascati, gi\u00e0 acquistata dal Capitolo Lateranense nel 1423 ed Ardea con l'intero suo tenimento ceduti dai fratelli Antonio, Prospero ed Odoardo nel 1432 al ramo dei Colonna di Riofreddo, ancora in buoni rapporti con il papato. Nel maggio dello stesso anno con i fratelli vendevano inoltre ai Savelli le localit\u00e0 di Malaffitto, Selva Piana, Valle Riccia, la corte di Pantano ed altri terreni nei dintorni di Ariccia. Nell'ottobre 1433, ancora ribelli al pontefice per aver aderito a Niccol\u00f2 Fortebraccio, subirono una seconda scomunica. Nel maggio del 1434 Antonio conferisce ad Odoardo, suo fratello, il governo dei suoi stati.\nLa reintegra nei beni e l'alleanza con gli Aragonesi.\nCon la cacciata di papa Eugenio IV, di cui i Colonna ne furono protagonisti nel maggio del 1434, successivamente deposto nel 1439 con l'elezione dell'antipapa Felice V ed il conseguente scisma a cui i Colonna non pare prendessero parte attiva, e la riacquistata fiducia del nuovo papa Niccol\u00f2 V, dal 1448 la famiglia pot\u00e9 riprendere, seppur in misura limitata, la sua attivit\u00e0 di acquisizioni e soprattutto di riassetto patrimoniale.\nA seguito della morte di Giovanna II, loro alleata, Odoardo e i fratelli strinsero presto alleanza con gli Aragonesi, dando loro sostegno militare nella guerra di successione al trono del Regno di Napoli, dovendo subire gli attacchi degli Orsini, alleatisi con gli Angioini, che di fatto tolsero loro il controllo sulla contea di Albe. Nel 1446 nel castello di Genazzano partecipa ad un lodo arbitrale con il fratello Antonio per dirimere i dissidi relativi all'amministrazione dei feudi tenuti in comune. Nel 1453 completa l'acquisto del castello di Piglio dalla famiglia Antiochia. Nel 1455 Odoardo e i suoi fratelli vengono immessi nel possesso della quota loro spettante della Torre delle Milizie gi\u00e0 posseduta da papa Martino V nonostante le contestazioni dei membri della famiglia Conti. Nel 1457 insieme ai fratelli e ad altri Colonna viene posto sotto la protezione di papa Callisto III che convince Odoardo e Antonio, suo fratello, a concludere una tregua di due anni con i Conti. Nel 1458 acquista dal fratello Prospero il castello con il fortilizio diroccato di Lariano, poi ceduto alla sorella Vittoria.\nA seguito della morte di Alfonso V d'Aragona e della guerra di successione al trono del Regno di Napoli, con il fratello Antonio offrono il loro appoggio a Giovanni d'Angi\u00f2-Valois contro gli Aragonesi e gli Orsini loro avversari, con i quali papa Pio II li convince a pacificarsi nel marzo 1461, ma gi\u00e0 nell'aprile dello stesso anno protesta contro gli Orsini per le loro violenze ai danni degli abitanti di Avezzano nonostante la tregua sottoscritta dalle parti. Nell'ottobre 1462 cede ad Antonio la sua quota di Genazzano in cambio delle quote detenute dal fratello su Marino, Nemi e Rocca di Papa, acquisendo dallo stesso anche le sue quote di Anticoli, Castro e Santo Stefano e nell'anno successivo riceve in lascito da Prospero i beni da lui ricevuti da papa Martino V nel 1427, e risulta ancora vivo il 22 giugno 1463 quando vende la quarta parte del territorio di Marino a Pietro Margani.\nDiscendenza.\nDalla moglie Filippa Conti, figlia di Grato, signore di Valmontone, sposata nel 1441, ebbe numerosi figli, tra cui i noti Lorenzo Oddone, che da papa Pio II venne nominato nel 1463 protonotario apostolico e che, obbligato nel 1484 a cedere la contea di Albe a Virginio Orsini, venne fatto decapitare nel giugno dello stesso anno da papa Sisto IV, e Fabrizio, da cui discendono i rami tuttora fiorenti dei principi di Paliano e dei principi di Stigliano. Nel suo testamento del 9 settembre 1462, in cui lascia eredi i suoi figli in parti uguali, dispose di essere sepolto nella Chiesa di Santo Stefano di Cave. La data della sua morte \u00e8 da fissare tra il giugno 1463 e il 16 gennaio 1464, quando papa Pio II pone sotto la sua protezione i figli del defunto Odoardo Colonna. Nel 1464 papa Pio II con una bolla conferma la nullit\u00e0 del matrimonio di Odoardo Colonna con la contessa Jacovella da Celano e riconosce come suoi figli legittimi quelli natigli dall'unione con Filippa Conti, e cio\u00e8 Giordano, Lorenzo Oddone, Giovanni, Marcello, Ippolita e Paola. Precedentemente, durante il governo della regina del Regno di Napoli Giovanna II d'Angi\u00f2-Durazzo, aveva sposato in prime nozze Livia Sanseverino, figlia di Luca, principe di Bisignano, che gli port\u00f2 in dote la contea di Amalfi e dalla quale non ebbe figli.\nNel 1465 Giordano e Lorenzo Colonna, figli del defunto Odoardo, che aveva dovuto cedere la contea di Albe agli Orsini, vengono confermati nel titolo di duca dei Marsi e nel possesso di quanto rimaneva loro di quella contea nei feudi avuti dal padre, Civitella, Capistrello e Roccavivi nella Valle Roveto e relative pertinenze."}
{"id": "6258669", "revid": "287204", "url": "https://it.wikipedia.org/wiki?curid=6258669", "title": "Rhinelander", "text": "Rhinelander \u00e8 un comune degli Stati Uniti d'America, situato nello Stato del Wisconsin, nella contea di Oneida, della quale \u00e8 il capoluogo."}
{"id": "6258675", "revid": "1494169", "url": "https://it.wikipedia.org/wiki?curid=6258675", "title": "Rice Lake", "text": ""}
{"id": "6258676", "revid": "200568", "url": "https://it.wikipedia.org/wiki?curid=6258676", "title": "Rice Lake (Wisconsin)", "text": "Rice Lake \u00e8 un comune degli Stati Uniti d'America, situato nello Stato del Wisconsin, nella Contea di Barron."}
{"id": "6258680", "revid": "1936754", "url": "https://it.wikipedia.org/wiki?curid=6258680", "title": "Richland Center", "text": "Richland Center \u00e8 un comune degli Stati Uniti d'America, situato nello Stato del Wisconsin, nella contea di Richland, della quale \u00e8 il capoluogo.\n\u00c8 qua che nacque l'architetto Frank Lloyd Wright e mor\u00ec la figlia di Stalin. Originario di questa localit\u00e0 \u00e8 anche il cardinale Raymond Leo Burke."}
{"id": "6258682", "revid": "1305772", "url": "https://it.wikipedia.org/wiki?curid=6258682", "title": "Ripon (disambigua)", "text": "Geografia.\nCanada\nRegno Unito\nStati Uniti d'America"}
{"id": "6258683", "revid": "74801", "url": "https://it.wikipedia.org/wiki?curid=6258683", "title": "Ripon (Wisconsin)", "text": "Ripon \u00e8 un comune degli Stati Uniti d'America, situato nello Stato del Wisconsin, nella contea di Fond du Lac."}
{"id": "6258685", "revid": "287204", "url": "https://it.wikipedia.org/wiki?curid=6258685", "title": "River Falls (Wisconsin)", "text": "River Falls \u00e8 un comune degli Stati Uniti d'America, situato nello Stato del Wisconsin, diviso tra la contea di Pierce e la contea di St. Croix."}
{"id": "6258709", "revid": "1833487", "url": "https://it.wikipedia.org/wiki?curid=6258709", "title": "Corti (Costa Volpino)", "text": "Corti (\"C\u00f9rcc\" in dialetto bergamasco) \u00e8 la pi\u00f9 popolosa frazione del comune di Costa Volpino, nella bassa Val Camonica, provincia di Bergamo. Dagli anni 1925-1926 \u00e8 sede del comune, precedentemente ubicato nella frazione di Branico.\nGeografia fisica.\nTerritorio.\nCorti \u00e8 geograficamente divisa in due localit\u00e0. A monte \u00e8 ubicato il centro storico della frazione, Corti alto, collocato su uno sperone di roccia, che si estende fino alla frazione di Branico; essa costituisce la porzione pi\u00f9 bassa della cosiddetta Costa (data dalle frazioni di Corti, Branico, Qualino, Flaccanico e Ceratello). Sulla piana presente pi\u00f9 a valle, sulla quale scorre il Fiume Oglio prima di sboccare nel Lago d'Iseo, a partire dagli anni Sessanta del Novecento si \u00e8 sviluppato Corti basso, che ha reso Corti la pi\u00f9 popolosa delle frazioni del comune. Infatti il passaggio della ex SS42 ha portato ad un'enorme urbanizzazione di questa zona; il torrente Supine, il quale scorreva liberamente sulla piana senza un preciso percorso, rendendo quindi la zona acquitrinosa, \u00e8 stato incanalato e i terreni conseguentemente bonificati. Sono perci\u00f2 sorti diversi edifici i quali hanno reso Corti la localit\u00e0 di Costa Volpino pi\u00f9 grande e popolosa.\nClima.\nData la presenza del Lago d'Iseo la Costa e in particolare Corti risultano avere un clima temperato. Le precipitazioni medie annue si aggirano attorno ai 1200\u00a0mm. I venti sono caratterizzati dall'alternarsi di una corrente diurna detta, in dialetto bergamasco, l\"'Ora del l\u00e0c\", e di una notturna detta \"ol V\u00e8t\", le quali scorrono in senso opposto.\nToponimo.\nIl toponimo \"Corti\" deriva dal termine latino \"Curtis\", che delinea l'organizzazione amministrativa tipicamente longobarda e franca nella quale un castello o palazzo \u00e8 circondato da un raggruppamento di edifici abitativi, proprio come il centro storico della frazione.\nStoria.\nLa storia \u00e8 strettamente legata a quella della \"Costa\" e di Volpino, le due realt\u00e0 che da sempre, alternando periodi di suddivisione e di unit\u00e0 amministrativa, caratterizzano l'attuale paese di Costa Volpino. Inoltre Corti \u00e8 la frazione pi\u00f9 vicina a Lovere, dalla quale dipende politicamente in diversi periodi della sua storia.\nHa da sempre rilevanza minore rispetto ad altre frazioni, quali Branico, Qualino o Volpino, date le sue ridotte dimensioni e la scarsa popolazione (fino ai primi del Novecento si contano solamento all'incirca trecento abitanti). Fin dal XIII secolo ivi risiede la famiglia Celeri, in un palazzo oggi situato nella via centrale del piccolo centro storico. Il 17 maggio 1507 viene fondata la Parrocchia di Sant'Antonio Abate nell'attuale Corti alto, motivo per cui Corti comincia a rivendicare una maggiore importanza all'interno dell'equilibrio fra le diverse frazioni. Nel 1848 la parrocchiale subisce lavori di restauro ed ampliamento che le forniscono le attuali fattezze interne ed esterne. Nel 1896 viene esposta una statua della Madonna di Lourdes, verso la quale gli abitanti hanno una grande devozione. \nDal 1926 \u00e8 sede del comune di Costa Volpino.\nL'8 novembre 1944, viene data alle fiamme per rappresaglia da militi della 1\u00aa Legione d'Assalto \"M\" \"Tagliamento\". Nel corso dell'attacco i repubblichini uccisero un civile e ne gettarono il corpo nell'Oglio.\nNegli anni Sessanta del Novecento attorno alla Strada Statale 42 del Tonale e della Mendola passante per la piana a valle rispetto a Corti sorgono diversi edifici abitativi e commerciali che spostano il centro della frazione pi\u00f9 in basso e ne incrementano notevolmente la popolazione. Si stima che i residenti nell'ultimo secolo siano addirittura decuplicati, passando dai trecento dei primi del Novecento agli attuali tremila. Questa rapida urbanizzazione \u00e8 permessa anche dall'incanalamento del torrente Supine, il quale scorreva liberamente sulla piana senza un preciso percorso rendendo quindi la zona acquitrinosa.\nNel 1972-1973 viene realizzata la nuova parrocchiale, situata a Corti basso: in uno stile moderno ha pianta rettangolare con una struttura in cemento armato e con vetrate policrome realizzate dall'artista Franca Ghitti; la parete dietro l'abside e una vetrata che mostra il giardino posteriore e parte dello sperone di roccia su cui sorge \"Corti alto\". La vecchia parrocchiale viene dunque convertita a santuario per il culto mariano.\nSociet\u00e0.\nEvoluzione demografica.\nFino ai primi del Novecento Corti \u00e8 stata una delle frazioni pi\u00f9 piccole di Costa Volpino; gli abitanti sono attorno ai 300 fino agli anni dieci. Successivamente la popolazione subisce un incremento demografico che si fa importante dagli anni sessanta, quando il centro della frazione si sposta a valle, sulla piana del Fiume Oglio. Attualmente gli abitanti sono 3010, ovvero dieci volte quelli presenti un secolo fa.\nTradizioni e folclore.\nGli sc\u00fct\u00fcm sono nei dialetti camuni dei soprannomi o nomignoli indicanti i tratti caratteristici di una comunit\u00e0. Quello che contraddistingue gli abitanti di Corti \u00e8 \"Sbogiarane\", data l'abbondante presenza di rane nella zona di \"Corti basso\", importante fonte di approvvigionamento alimentare soprattutto in tempi di povert\u00e0.\nReligione.\nA corti \u00e8 presente la parrocchia di S.Antonio Abate, con sede nella parrocchiale a Corti basso e da cui dipende anche il santuario dedicato alla Madonna di Lourdes, parrocchiale fino al 1972.\nNel mese di febbraio si tiene da diversi decenni la processione in onore della Madonna di Lourdes, molto sentita dalla popolazione locale.\nInfrastrutture e trasporti.\nIn localit\u00e0 \"Bersaglio\" fino al 1931 giungeva la Tranvia Trescore-Lovere e fino al 1917 partiva la Tranvia Lovere-Cividate Camuno. Corti dunque veniva ad essere un importante crocevia dei trasporti dell'epoca.\nFino al 1997 da Corti basso passava la Strada Statale 42 del Tonale e della Mendola. In quell'anno viene inaugurata una galleria passante sotto le frazioni di Corti, Branico e Volpino che devia il traffico lontano dal centro abitato.\nIn localit\u00e0 \"Bersaglio\" \u00e8 presente un porto sul Lago d'Iseo. Nel febbraio 2003 ha preso servizio nella Flotta di navigazione del lago d'Iseo la motonave \"Costa Volpino\"."}
{"id": "6258710", "revid": "287204", "url": "https://it.wikipedia.org/wiki?curid=6258710", "title": "Oconomowoc", "text": "Oconomowoc \u00e8 un comune degli Stati Uniti d'America, situato nello Stato del Wisconsin, nella Contea di Waukesha."}
{"id": "6258713", "revid": "287204", "url": "https://it.wikipedia.org/wiki?curid=6258713", "title": "Omro", "text": "Omro \u00e8 un comune degli Stati Uniti d'America, situato nello Stato del Wisconsin, nella contea di Winnebago."}
{"id": "6258716", "revid": "287204", "url": "https://it.wikipedia.org/wiki?curid=6258716", "title": "Park Falls", "text": "Park Falls \u00e8 un comune degli Stati Uniti d'America, situato nello Stato del Wisconsin, nella Contea di Price."}
{"id": "6258718", "revid": "287204", "url": "https://it.wikipedia.org/wiki?curid=6258718", "title": "Peshtigo", "text": "Peshtigo \u00e8 un comune degli Stati Uniti d'America, situato nello Stato del Wisconsin, nella Contea di Marinette."}
{"id": "6258721", "revid": "200568", "url": "https://it.wikipedia.org/wiki?curid=6258721", "title": "Pewaukee", "text": "Pewaukee \u00e8 un comune degli Stati Uniti d'America, situato nello Stato del Wisconsin, nella Contea di Waukesha."}
{"id": "6258723", "revid": "287204", "url": "https://it.wikipedia.org/wiki?curid=6258723", "title": "Phillips (Wisconsin)", "text": "Phillips \u00e8 un comune degli Stati Uniti d'America, situato nello Stato del Wisconsin, nella Contea di Price, della quale \u00e8 il capoluogo."}
{"id": "6258724", "revid": "287204", "url": "https://it.wikipedia.org/wiki?curid=6258724", "title": "Pittsville (Wisconsin)", "text": "Pittsville \u00e8 un comune degli Stati Uniti d'America, situato nello Stato del Wisconsin, nella contea di Wood."}
{"id": "6258725", "revid": "164044", "url": "https://it.wikipedia.org/wiki?curid=6258725", "title": "Sandnes Ulf 2017", "text": "Questa voce raccoglie le informazioni riguardanti il Sandnes Ulf nelle competizioni ufficiali della stagione 2017.\nStagione.\nA seguito del 4\u00ba posto finale della precedente stagione e della mancata promozione nelle qualificazioni all'Eliteserien, il Sandnes Ulf avrebbe affrontato il campionato di 1. divisjon 2017, oltre al Norgesmesterskapet. Il 20 dicembre \u00e8 stato compilato il calendario del nuovo campionato, che alla 1\u00aa giornata avrebbe visto la squadra ospitare l'Elverum, nel weekend dell'1-2 aprile 2016.\nIl 7 aprile \u00e8 stato sorteggiato il primo turno del Norgesmesterskapet 2017: il Sandnes Ulf avrebbe fatto visita al Lura. Superato questo ostacolo, il Sandnes Ulf \u00e8 stato eliminato dalla competizione a causa della sconfitta patita contro il Nest-Sotra al secondo turno.\nIl 15 giugno, Tomi Markovski ha lasciato l'incarico di assistente allenatore per un ruolo dirigenziale all'interno del club. Bojan Zaji\u0107 ne avrebbe preso il posto nelle settimane successive, dopo la sosta estiva, abbandonando cos\u00ec l'attivit\u00e0 agonistica.\nLa squadra ha chiuso la stagione al 5\u00ba posto, centrando cos\u00ec una posizione utile a partecipare alle qualificazioni all'Eliteserien. Al primo turno delle stesse, ha perso per 1-0 sul campo del Ranheim, restando cos\u00ec in 1. divisjon.\nMaglie e sponsor.\nLo sponsor tecnico per la stagione 2017 \u00e8 stato Hummel, mentre lo sponsor ufficiale \u00e8 stato \u00d8ster Hus. La prima divisa era composta da una maglietta celeste con inserti bianchi, pantaloncini bianchi e calzettoni celesti. Quella da trasferta era totalmente grigia."}
{"id": "6258728", "revid": "287204", "url": "https://it.wikipedia.org/wiki?curid=6258728", "title": "Plymouth (Wisconsin)", "text": "Plymouth \u00e8 un comune degli Stati Uniti d'America, situato nello Stato del Wisconsin, nella Contea di Sheboygan."}
{"id": "6258729", "revid": "1522738", "url": "https://it.wikipedia.org/wiki?curid=6258729", "title": "Battaglia di Karnal", "text": "La battaglia di Karnal fu la vittoria decisiva di N\u0101dir Sh\u0101h, Imperatore afsharide di Persia, sull'Impero Mughal durante la sua invasione dell'attuale India. Le forze di N\u0101dir Sh\u0101h sconfissero l'esercito di Muhammad Shah nel giro di tre ore, malgrado queste ultime fossero in numero di gran lunga superiore alle loro (sei a uno), aprendo cos\u00ec la via ai persiani per attuare il sacco di Delhi. Questo combattimento \u00e8 considerato il fiore all'occhiello della carriera militare di Nadir nonch\u00e9 un pezzo di storia della tattica militare mondiale. La battaglia ebbe luogo vicino Karnal, 110 chilometri a nord di Delhi, India.\nLa battaglia fu il punto culminante dell'invasione dell'Impero Mughal da parte di N\u0101dir Sh\u0101h. Dopo la sua conquista dell'Afghanistan orientale e l'invasione dell'India tramite Kabul e Peshawar, N\u0101dir Sh\u0101h diresse le proprie forze a sud verso la capitale Mughal. A Delhi, Muhammad Shah aveva raccolto una grande forza che marci\u00f2 a nord per fermare il nemico a Karnal. N\u0101dir Sh\u0101h diede battaglia agli indiani ed ottenne una grandiosa vittoria. Nei negoziati dopo la catastrofica sconfitta, Muhammad Shah si accord\u00f2 coi persiani per pagare loro una forte indennit\u00e0 di guerra in cambio del mantenere il governo sulle sue terre. N\u0101dir Sh\u0101h ad ogni modo, costrinse l'Imperatore mughal a sottomettersi alla sua volont\u00e0 e marci\u00f2 sulla sua capitale, Delhi, dove il tesoro dei Mughal venne saccheggiato. Una rivolta contro N\u0101dir Sh\u0101h ed i suoi soldati da parte dei cittadini di Delhi si concluse in un sanguinoso massacro dove l'intera citt\u00e0 venne saccheggiata e distrutta. L'enorme bottino raccolto a Delhi fece s\u00ec che N\u0101dir Sh\u0101h, per decreto imperiale, potesse abolire completamente le tasse ai suoi cittadini per tre anni. L'esercito persiano poco dopo lasci\u00f2 l'India abbandonando sul posto 30.000 morti. Muhammad Shah venne inoltre costretto a cedere alla Persia tutti i suoi territori a ovest del fiume Indo.\nKernal fu la tomba dell'Impero Mughal che gi\u00e0 era entrato in una fase di declino inarrestabile ed era stato criticamente indebolito. \u00c8 stato suggerito da alcuni storici che senza gli effetti rovinosi dell'invasione di N\u0101dir Sh\u0101h in India, il colonialismo europeo nel subcontinente indiano avrebbe assunto forme completamente differenti o addirittura non sarebbe stato possibile.\nIl \"casus belli\" di N\u0101dir Sh\u0101h.\nUna delle destinazioni pi\u00f9 popolari per i mercenari afghani fuggiti dopo la loro sconfitta in Afghanistan da parte di Nadir e del suo esercito persiano, fu l'area a nord dell'Impero Mughal. Gi\u00e0 prima della fine della campagna, Nadir aveva inviato delle richieste ai governatori locali ed ai principi dell'India settentrionale con le quali ordin\u00f2 che i fuggitivi venissero catturati e restituiti alla sua persona perch\u00e9 fossero giudicati. In realt\u00e0 \u00e8 stato appurato che Nadir con questa mossa stesse seriamente pensando di trovare un pretesto per invadere l'Impero Mughal. Naturalmente colse l'opportunit\u00e0 per mascherare questa invasione nella forma di una caccia ai guerrieri afghani che avevano trovato asilo nelle terre del reame dei Mughal.\n\u00c8 noto inoltre che N\u0101dir Sh\u0101h sia stato in contatto con uno dei principali ministri di Stato mughal, Nizam-ul-Mulk, che era stato accusato dall'imperatore di tradimento. \u00c8 possibile dunque che Nizam-ul-Mulk abbia aiutato N\u0101dir Sh\u0101h nella sua invasione, ma ad oggi questo fatto rimane una semplice congettura.\nL'Impero Mughal ad ogni modo neg\u00f2 la restituzione dei fuggitivi ai persiani, principalmente a causa dell'incapacit\u00e0 dello Stato Mughal di trovare e imprigionare gli Afghani fuggiti entro i propri confini. Inoltre \u00e8 possibile che questi fossero un numero molto esiguo e quindi facilmente camuffabile col resto della popolazione. In ogni caso, l'intenzione di Nadir di invadere l'Impero Mughal era ormai stata decisa ed egli non era alla ricerca di un consenso degli Indiani nel proprio processo, quindi pens\u00f2 di sfruttare questo fatto come un mero pretesto formale.\nL'entrata di N\u0101dir Sh\u0101h nell'Impero Mughal.\nQuando N\u0101dir Sh\u0101h si mosse verso i territori Mughal, venne accompagnato lealmente dai suoi sudditi georgiani e dal futuro re di Georgia, Eraclio II, che gi\u00e0 aveva guidato un contingente georgiano nell'esercito dell'Impero persiano. Sentendo che N\u0101dir Sh\u0101h si stava avvicinando da Qandahar, il governatore di Pesh\u0101war e Kabul raccolse un esercito di 20.000 uomini, in gran parte composto da mercenari afghani raccolti tra le trib\u00f9 dell'Afghanistan orientale, per fermare l'avanzata persiana. La posizione scelta dall'esercito persiano poteva essere difficilmente meglio scelta, in quanto la scelta ricadde sullo stretto passo di Kheibar dove solo una piccola colonna di uomini poteva sperare di marciare e qualsiasi combattimento o formazione da battaglia sarebbero risultati impossibili. N\u0101dir Sh\u0101h, convinto nel voler evitare la battaglia, scelse un approccio pi\u00f9 raffinato alla faccenda. Una guida locale lo inform\u00f2 della presenza di una passo difficilmente attraversabile che per\u00f2 si trovava in parallelo a quello di Kheibar, chiamato passo di Chatchoobi.\nPartito il 26 novembre da Jal\u0101l\u0101b\u0101d, l'esercito persiano giunse a Barikab (a 33 chilometri dal passo di Kheibar) dove Nadir divise il suo esercito lasciando Murta\u1e0d\u0101 M\u012brz\u0101 dietro di lui col grosso dell'esercito a sua disposizione, inviando invece 12.000 uomini al passo di Kheibar sotto il controllo di Na\u1e63roll\u0101h Qol\u012b con 10.000 cavalieri leggeri al suo diretto comando. Iniziando un'epica marcia di 80 chilometri nel difficile terreno dell'Asia, N\u0101dir Sh\u0101h raggiunse Ali-Masjed dove i suoi 10.000 uomini si spostarono verso il fine est del passo di Kheibar.\nLa cavalleria persiana form\u00f2 i propri ranghi e caric\u00f2 le forze del nemico malgrado il minor numero, le quali resistettero inizialmente allo shock di trovarsi il nemico esattamente alle proprie spalle prima di essere tutti uccisi, fatti prigionieri (tra cui il governatore di Pesh\u0101war). Il generale russo Kishmishev descrisse la campagna come un \"caposaldo\" dell'arte guerresca.\nIl 16 novembre 1739, Nadir marci\u00f2 fuori da Pesh\u0101war verso il fiume Sindh nel Punjab. Dopo che l'esercito persiano ebbe attraversato il fiume si diresse verso Lahore. Il governatore di Lahore inizi\u00f2 a implementare i suoi bastimenti nella speranza di resistere il pi\u00f9 a lungo possibile. N\u0101dir Sh\u0101h riusc\u00ec comunque in breve tempo ad attaccare la citt\u00e0 su pi\u00f9 fronti ed a ottenere la resa del governatore locale che pot\u00e9 rimanere al suo incarico solo dopo il pagamento di 2.000.000 di rupie allo sci\u00e0.\nNadir e Muhammad Shah: eserciti a confronto.\nLa notizia della serie di conquiste operate da N\u0101dir Sh\u0101h e dal suo esercito furono causa di costernazione alla corte Mughal di Muhammad Shah a Delhi. Nizam-ul-Mulk venne convocato alla presenza dell'imperatore per ottenere istruzioni per ingrandire l'esercito. Il 13 dicembre l'esercito mughal part\u00ec da Delhi per confrontarsi con le forze nemiche a nord. L'esercito indiano era enorme a tal punto che la lunga colonna formata dalle truppe copriva una distanza di 25 chilometri di lunghezza per 3 chilometri di larghezza. Muhammad Shah era alla testa dei suoi uomini. Proprio per la grandezza dell'esercito a sua disposizione, Muhammad Shah non pot\u00e9 portare le sue truppe oltre Karnal, a circa 120 chilometri a nord di Delhi.\nIn totale, Muhammad Shah aveva al comando 300.000 uomini equipaggiati con 3000 cannoni e 2000 elefanti da guerra. Malgrado l'alto numero delle truppe a disposizione dei Mughal la loro composizione era ormai obsoleta e disponeva di sistemi tattici antiquati. Quasi tutti i cannoni dell'esercito indiano erano di calibro troppo largo per essere considerati artiglieria da campo ed erano praticamente impossibili da manovrare durante la battaglia per il lungo tempo di ricarica ed il minimo effetto anche in caso di corretto utilizzo. Per contrasto, gran parte dell'artiglieria di Nadir era leggera e molto pi\u00f9 manovrabile della sua controparte mughal, cos\u00ec come gli zamburak che assicuravano fuoco mobile. I 20.000 moschettieri persiani (\"jazyare\u010di\") erano uniformati ed omogeneamente organizzati al loro interno. Malgrado l'eccellente contingente di 50.000 cavalieri dell'esercito mughal, essi non erano utilizzati in maniera appropriata. La cavalleria persiana era invece composta in due parti: le truppe utilizzate che erano disposte in maniera uniforme e quelle ausiliarie che erano reclutate nelle file dell'esercito dei loro paesi.\nNadir come prima mossa invi\u00f2 in avanscoperta 6000 cavalieri curdi con l'obbiettivo di ottenere informazioni e riportare prigionieri per interrogarli sulle mosse del nemico. I razziatori riuscirono a tendere un'imboscata ad un contingente di artiglieria mughal che port\u00f2 molti prigionieri al campo. Lasciando il grosso delle sue forze al comando di suo figlio, Morteza Mirza, Nadir prese con s\u00e9 un piccolo gruppo di uomini verso l'antica fortezza di Azimabad, a soli 32 chilometri da Karnal. Azimabad venne facilmente sottomessa ed i cannoni persiani poterono essere issati sulle sue fortificazioni.\nQui N\u0101dir Sh\u0101h si incontr\u00f2 col comandante della sua divisione di 6000 Curdi che gli riport\u00f2 la geografia dei dintorni di Karnal e la forza dell'armata dei mughal. Egli decise comodamente di portare le sue forze ad est del campo mughal e di portare Muhammad Shah in battaglia.\nLa battaglia.\nLa disposizione ed il dispiego delle forze.\nIl 23 febbraio, l'esercito persiano lasci\u00f2 l'accampamento ed entr\u00f2 nella valle tra i fiumi Alimardan e Jamna. Accampandosi a nord del villaggio di Kanjpura, N\u0101dir Sh\u0101h si dispose a ispezionare le posizioni del nemico personalmente. Ritornato al campo, N\u0101dir Sh\u0101h convoc\u00f2 tutti gli ufficiali del suo esercito per un confronto. Sul finire del giorno, a Nadir pervenne la notizia che un grande contingente di mughal stava marciando attraverso il Panipat col proposito di unirsi all'esercito di Muhammad Shah. L'uomo alla guida di questo contingente era uno stretto confidente di Muhammad Shah e statista d'alto rango dell'Impero mughal, Sa'adat Khan. N\u0101dir Sh\u0101h inizi\u00f2 a pensare ad uno stratagemma basato sull'utilizzare proprio l'avvicinamento di Sa'adat Khan per ingannare l'esercito mughal a spostarsi verso il fiume Alimardan e nella valle prima del villaggio di Kanjpura dove intendeva dar battaglia da una posizione pi\u00f9 vantaggiosa. L'attesissimo Sa'adat Khan entr\u00f2 nell'accampamento mughal tra il giubilo dei soldati, anche se il grosso della sua colonna (20.000-30.000 soldati) era ancora in viaggio.\nLa mattina del 24 febbraio, Nadir divise i suoi uomini in tre corpi d'armata. Il centro dell'esercito venne posizionato poco pi\u00f9 a nord del villaggio di Kanjpura rivolto verso ovest e comandato dal figlio di N\u0101dir Sh\u0101h, Murta\u1e0d\u0101 M\u012brz\u0101 (che venne poi soprannominato Na\u1e63roll\u0101h Qol\u012b in onore della sua vittoria nella battaglia), con alcuni consiglieri a sua disposizione. Con Murta\u1e0d\u0101 Qol\u012b a nord, Tahmasp Khan Jalayer comand\u00f2 il fianco destro dell'esercito a sud, lasciando il comando del fianco sinistro a Fath-Ali Khan Kiani e a Lotf-Ali Khan Afshar.\nA questo punto, Sa'adat Khan venne raggiunto dalla notizia che la retroguardia della sua colonna si trovava sotto attacco e che i bagagli rifornimenti erano stati catturati dal nemico. Anche se Sa'adat Khan era riuscito a raggiungere l'accampamento mughal la notte precedente, gran parte delle sue forze come abbiamo detto era ancora in viaggio. Senza consultare nemmeno Muhammad Shah o altri comandanti, Sa'adat Khan mont\u00f2 immediatamente sul suo elefante da guerra personale e si port\u00f2 sul sito degli scontri accompagnato da 2000 cavalieri e fanti oltre a numerosi pezzi d'artiglieria. Sa'adat Khan trov\u00f2 delle unit\u00e0 di cavalleria persiana isolate sul sito che gli opposero resistenza ad est. Inviata richiesta di rinforzi Sa'adat Khan prosegu\u00ec convinto della vittoria.\nQuando il rapporto raggiunse l'alto comando mughal, il dissenso si scaten\u00f2 tra coloro che non avevano gradito la presa di posizione personale di Sa'adat e quanti sentivano la necessit\u00e0 di assistere i soldati indiani impegnati nel combattimento. Lo stesso Muhammad Shah era indeciso se unirsi o meno a Sa'adat Khan sul campo di battaglia e del medesimo parere erano anche i suoi consiglieri capi, Nizam-ul-Mulk e Khan Dowran, i quali manifestarono le loro perplessit\u00e0 su questa decisione. Muhammad Shah fece delle insinuazioni sul personaggio di Khan Dowran, alle quali questi rispose zelante indossando la sua armatura e montando sul suo elefante da guerra, preparandosi alla battaglia. Il numero degli uomini che lasci\u00f2 il campo mughal assieme a Khan Dowran ammontavano a non pi\u00f9 di 8000-9000, in gran parte cavalieri e moschettieri.\nN\u0101dir Sh\u0101h divide il centro e l'ala sinistra mughal.\nCome Nadir osserv\u00f2 l'avanzata di Sa'adat Khan in direzione del centro persiano, ordin\u00f2 agli zamburak di concentrare il loro fuoco nella prima parte della battaglia. Al comando personale di 1000 forze scelte di cavalleria scelte dal clan degli afsharidi, dispose tre unit\u00e0 di cavalleria d'\u00e9lite, armate con moschetti \"jaz\u0101yer\u010di\", nelle vicinanze del villaggio di Kanjpura. Facendo uscire due unit\u00e0 di \"jaz\u0101yer\u010di\" col proposito di divergere l'avanzata mughal sul centro persiano, Nadir invi\u00f2 quindi fuori dall'accampamento un'altra unit\u00e0 al comando di Khan Dowran su un percorso differente per distogliere il nemico.\nAnche se temporaneamente Sa'adat Khan venne costretto a bloccare la propria avanzata, attendendo i rinforzi di Khan Dowran, per via delle brillanti mosse di Nadir, Khan Dowran venne guidato altrove rispetto alle forze di Sa'adat Khan e di Sa'adat Khan verso est. Nizam-ul-Mulk inizi\u00f2 a comporre i propri uomini dietro il fiume Alimardan nell'attesa di muoversi.\nIl centro persiano attese cos\u00ec l'arrivo degli uomini di Sa'adat Khan coi moschetti e i cannoni carichi. Quando i Mughal giunsero a portata di moschetto, gli jazayer\u010di li livellarono coi loro fucili.\nL'imboscata a Kanjpura.\nPi\u00f9 a sud, dove il fianco sinistro dei persiani si trovava presso il villaggio di Kanjpura, Khan Dowran gioc\u00f2 un ruolo importante nelle mani di Nadir e della successiva e sanguinosa imboscata. L'improvvisa apparizione dei persiani paralizz\u00f2 letteralmente di mughal. Il volume di fuoco degli \"jaz\u0101yer\u010di\" e dei \"zamburak\" persiani si rivel\u00f2 incredibilmente distruttivo sugli sfortunati soldati mughal.\nNadir osserv\u00f2 il massacro da dietro la principale linea degli \"jaz\u0101yer\u010di\". I proiettili pesanti degli \"jaz\u0101yer\u010di\" penetrarono facilmente le armature degli elefanti da guerra e molti aristocratici finirono uccisi o catturati tra i mughal. Khan Dowran stesso venne colpito e, pesantemente ferito, cadde dal suo elefante da guerra in una pozza del suo stesso sangue, venendo soccorso dai suoi servitori.\nTahmasp Khan Jalayer, in comando all'ala destra persiana, non venne coinvolto nei combattimenti sino a questa fase della battaglia ed inizi\u00f2 a preparare le sue forze verso il fianco sinistro dell'armata di Sa'adat a nord. Dopo due ore di intensi combattimenti al centro, l'elefante da guerra di Sa'adat Khan si accapigli\u00f2 con un altro elefante dell'armata indiana e nella frenesia dei combattimenti un soldato persiano sal\u00ec sul fianco della bestia del Khan e gli impose la resa. Impossibilitato da improvvise circostanze, Sa'adat Khan decise di deporre le armi. Molti altri soldati Mughal seguirono il suo esempio. Con l'\u00e9lite dell'esercito nemico ormai decimata ed il restante fuggito ad attraversare il fiume Alimardan i persiani iniziarono l'inseguimento con N\u0101dir Sh\u0101h che ferm\u00f2 le sue truppe solo a breve distanza dal fiume. Il comandante persiano non era infatti intenzionato a combattere i Mughal su un terreno a lui svantaggioso e per questo port\u00f2 le sue truppe nella valle ad est.\nNadir invi\u00f2 quindi le sue truppe alla periferia dell'accampamento dei Mughal per formare un blocco a tutte le linee logistiche e di rifornimento dirette verso quello di Muhammad Shah. La notizia della cattura di Sa'adat Khan e la morte supposta di Khan Dowran assieme ad altri alti ufficiali Mughal caus\u00f2 il collasso del morale dell'esercito indiano. La perdita della speranza della vittoria, port\u00f2 a degli ammutinamenti da parte di alcuni soldati che iniziarono a saccheggiare il loro stesso accampamento.\nPerdite e conseguenze.\nI Mughal soffrirono per le pesanti perdite inflitte dai persiani. Vari storici moderni hanno stimato che le perdite mughal si attestarono attorno ai 30.000 morti mentre altri ne citano 20.000 e lo storico inglese Axworthy ne stima solo 10.000. Nadir disse di aver ucciso 20.000 soldati e di averne imprigionati \"molti di pi\u00f9\". Il numero degli ufficiali mughal uccisi era giunto a 400. Anche se in proporzione alla grandezza dell'esercito mughal le perdite non furono eccessive, quella che and\u00f2 perso era l'\u00e9lite dell'esercito indiano dell'epoca e molti dei suoi capi.\nLa natura delle perdite caus\u00f2 un grande dispiacere tra le forze rimanenti che in conseguenza delle perdite subite non furono in grado di mantenere la disciplina. Poco dopo anche il morale collass\u00f2, i soldati razziarono il loro stesso accampamento, molti disertarono e la possibilit\u00e0 di riprendere i combattimenti svan\u00ec. Una delle perdite pi\u00f9 terribili fu quella di Khan Dowran. Venne riportato al campo pesantemente ferito e i suoi assistenti nemmeno poterono trovare un posto dove fargli adagiare il capo. Nizam-ul-Mulk, che per Dowran provava una profonda antipatia, gli si avvicin\u00f2 sul letto di morte per ridicolizzarlo prima della sua dipartita. Il Khan mor\u00ec quella sera stessa circondato dai suoi uomini.\nStorici recenti hanno evidenziato invece come le perdite persiane furono 1100, 400 uccisi e 700 feriti.\nSa'adat Khan venne portato da Nadir come prigioniero quella sera stessa. Poco dopo Nizam-ul-Mulk e altri negoziatori mughal giunsero al campo dei persiani.\nPer quanto l'incontro si dimostr\u00f2 inizialmente teso, con i plenipotenziari mughal che giunsero in armatura anzich\u00e9 in abiti civili, Nadir chiese che lui e Nizam-ul-Mulk fossero lasciati soli per discutere liberamente il da farsi. Una volta rimasto solo con lo sci\u00e0, Nizam-ul-Mulk disse umilmente che la sua vita era nelle mani del sovrano persiano. N\u0101dir Sh\u0101h, impressionato, gli chiese di farsi ambasciatore affinch\u00e9 convincesse l'imperatore mughal a recarsi personalmente all'accampamento persiano per discutere con lui e pertanto lo lasci\u00f2 libero di tornare tra le sue fila.\nIl 26 febbraio l'imperatore mughal si mise in viaggio per incontrare la controparte persiana con un pomposo corteo. Nadir concesse a Muhammad Shah il rispetto dovuto a un imperatore e convers\u00f2 con lui in turco. Dopo la conclusione dei negoziati il partito mughal fece ritorno al proprio accampamento ad ovest del fiume Alimardan.\nSorse tra gli Indiani una disputa su chi avrebbe dovuto sostituire Khan Dowran al suo incarico. Muhammad Shah intercedette per Nizam-ul-Mulk tra molti altri notabili, capeggiati da Sa'adat Khan. Si dice che Sa'adat Khan entr\u00f2 in corrispondenza segreta con N\u0101dir Sh\u0101h ed incit\u00f2 lo sci\u00e0 a marciare verso Delhi per pretendere un'indennit\u00e0 di guerra addirittura maggiore a Muhammad Shah.\nLa sottomissione dei mughal ed il saccheggio di Delhi.\nAll'inizio di marzo, Nadir convoc\u00f2 a s\u00e9 ancora una volta Nizam-ul-Mulk e unilateralmente dichiar\u00f2 che i precedenti accordi raggiunti fossero da considerarsi nulli. Nizam-ul-Mulk protest\u00f2 ma venne costretto a scrivere a Muhammad Shah per implorarlo di recarsi ancora una volta all'accampamento persiano. Muhammad Shah accett\u00f2 l'invito e rimase alla presenza (ed in ostaggio) di Nadir. In un generoso atto di misericordia, Nadir permise a tutti i soldati mughal rimasti negli accampamenti di tornare alle loro case, concedendo una paga extra a tutti i suoi soldati. Tahmasp Khan Jalayer, uno dei pi\u00f9 affidabili luogotenenti di Nadir, ottenne l'incarico di marciare alla testa di una compagnia con rotta verso Delhi.\nOccupazione persiana di Delhi.\nNadir entr\u00f2 a Delhi con Mohammed Shah quale suo vassallo il 20 marzo 1739. La persona dello sci\u00e0 era accompagnata da 20.000 \"Savaran-e Saltanati\" (guardie reali), e 100 elefanti da guerra montati dai suoi \"jaz\u0101yer\u010d\u012b\". Quando il conquistatore di Delhi entr\u00f2, le fortificazioni della citt\u00e0 spararono i loro cannoni a salve in segno di saluto. I persiani vennero ricevuti in maniera sontuosa nel palazzo di Muhammad Shah. A Sa'adat Khan venne chiesto da Nadir di raccogliere le tasse necessarie dai cittadini di Delhi ed egli fece il tutto palesemente per ingraziarsi il favore dello sci\u00e0 col suo comportamento ossequioso. Ad ogni modo, quando Sa'adat Khan ebbe un'udienza con N\u0101dir Sh\u0101h, lo sci\u00e0 lo critic\u00f2 per non aver raccolto le tasse con la dovuta celerit\u00e0. Dopo l'umiliante sconfitta di Sa'adat Khan a Karnal, la sua aperta slealt\u00e0 nei confronti dell'Imperatore mughal ed il suo ignominioso comportamento nei confronti del suo nuovo patrono, lo avevano costretto ora a derubare il suo stesso popolo della sua ricchezza per farne dono agli invasori, ma mor\u00ec alcun i giorni dopo il suo arrivo in citt\u00e0.\nNadir Shah mantenne il controllo sul suo vassallo Muhammad Shah, e mantenne chiaro il suo intento di mantenerlo sul suo trono se gli avesse mantenuta fedelt\u00e0 assoluta. La disciplina in citt\u00e0 venne mantenuta strettamente militare dietro la punizione per i civili di mutilazioni. Nadir trov\u00f2 l'aristocrazia mughal debole e malleabile. In un incontro col ministro mughal, Nadir domand\u00f2 quante donne avesse nel suo harem e questi rispose che esse erano in numero di 850. Nadir lo schern\u00ec aggiungendo che glie ne avrebbe donate altre 150 per promuoverlo al rango di \"minbashi\" (letteralmente \"comandante di mille unit\u00e0 militari\"). Il 21 marzo Nadir celebr\u00f2 la festivit\u00e0 del Nowruz, il capodanno persiano, e molti generali ed ufficiali ottennero doni e promozioni.\nDiverse furono le storie che iniziarono a circolare tra la popolazione di Delhi: chi parlava di un tributo gratuito imminente, chi che Muhammad Shah fosse in procinto di uccidere N\u0101dir Sh\u0101h, ma quando circol\u00f2 la falsa notizia dell'assassinio di N\u0101dir Sh\u0101h, un gruppo di cittadini di Delhi si port\u00f2 nei pressi di un granaio e questo venne attaccato, uccidendo cinque soldati persiani. L'evento scaten\u00f2 una sommossa e bande di civili spazzarono la citt\u00e0 concentrandosi sui soldati persiani. Quando Nadir apprese questa notizia, fu sprezzando, credendo che i suoi soldati stessero cercando il pretesto per saccheggiare la citt\u00e0, ma dopo l'arrivo della notizia di un linciaggio, N\u0101dir Sh\u0101h invi\u00f2 uno dei suoi confidenti a verificare queste voci assieme ad altri personaggi fidati ma questi finirono uccisi dai cittadini. N\u0101dir Sh\u0101h invi\u00f2 in perlustrazione una \"fowj\" (un'unit\u00e0 di 1000 uomini) ma ordin\u00f2 loro di attaccare solo se provocati.\nLa rivolta ed il sacco di Delhi.\nLa rivolta di Delhi ebbe il proprio impulso quando il distaccamento degli uomini di Nadir per restaurare l'ordine si trov\u00f2 sotto il fuoco di moschetti e frecce e decise di rispondere. La mattina del 22 marzo, Nadir cavalc\u00f2 fuori dal palazzo dove si era acquartierato durante la notte diretto verso la moschea di Rowshan O-Dowleh. Lungo la strada, un moschetto sparato da una casa vicina, per poco manc\u00f2 N\u0101dir Sh\u0101h ed uccise invece uno dei suoi generali. Una volta giunto al tetto della moschea, Nadir ordin\u00f2 ai suoi uomini di entrare in tutti i quartieri dove i soldati persiani erano stati uccisi senza lasciare sopravvissuti. Lev\u00f2 in alto la sua spada dando inizi\u00f2 al massacro.\n3000 soldati marciarono fuori dal cortile della moschea ed iniziarono una tremenda carneficina di massa. N\u0101dir Sh\u0101h \"prese la spada in mano con volto solenne e malinconico nei suoi pensieri. Nessun uomo os\u00f2 rompere quel momento di silenzio.\" Il fumo si lev\u00f2 incessantemente e i lamenti riecheggiarono per tutta la citt\u00e0. A tratti vi furono degli episodi di resistenza ma gran parte delle persone vennero uccise senza combattere. Molti uomini vennero arrestati e portati verso il fiume Yamuna dove vennero decapitati a sangue freddo. I soldati entrarono nelle case e ne uccisero gli abitanti, saccheggiando tutte le ricchezze che riuscirono a trovare e ponendo a ferro e fuoco tutto il resto. Gli omicidi e le rapine furono tali che molti uomini preferirono uccidere le loro famiglie e togliersi la vita personalmente piuttosto che venire uccisi dalla soldataglia persiana.\nDue tra i pi\u00f9 importanti nobili mughal vennero coinvolti nell'istigazione della rivolta, Seyed Niaz Khan e Shahnawaz Khan. Niaz Khan con una piccola banda al suo seguito prese i soldati persiani posti al di fuori della sua residenza e li uccise a tradimento. Si un\u00ec dunque alle forze di Shahnawaz Khan ed attacc\u00f2 le stalle dove N\u0101dir Sh\u0101h aveva posizionato tutti gli elefanti da guerra catturati agli indiani. Le stalle, messe a ferro e fuoco, fornirono anche l'alibi per la fuga ai due uomini che riuscirono a lasciare la citt\u00e0 durante la cacofonia degli elefanti. Si rifugiarono in un forte nei pressi della citt\u00e0. I soldati persiani, ad ogni modo, irruppero nel forte prendendo Niaz Khan e Shahnawaz Khan quali loro prigionieri con alcune centinaia di uomini al seguito. Il gruppo venne portato presso N\u0101dir Sh\u0101h alla moschea e tutti vennero decapitati per volere di Nadir sul posto. L'unico gruppo di prigionieri che Nadir liber\u00f2 furono le donne (gran parte delle quali ad ogni modo erano gi\u00e0 state stuprate).\nLa carneficina prosegu\u00ec per due giorni quando N\u0101dir Sh\u0101h decise che era giunta l'ora della fine del massacro. Le azioni terminarono immediatamente e molti commentatori contemporanei mostrarono la loro ammirazione per la severissima disciplina dell'esercito di N\u0101dir Sh\u0101h. Anche se le uccisioni erano durate solo alcune ore, il numero dei morti fu immenso: 30.000 uomini, donne e bambini perirono per mano dei soldati persiani. Dopo la conclusione di questo sfortunato episodio della storia dei Delhi, gli ufficiali di Nadir iniziarono a raccogliere le tasse dovute. Non venne risparmiato nemmeno il Primo ministro di Muhammad Shah, il quale venne torturato e privato delle sue ricchezze con la forza.\nNadir invi\u00f2 1000 cavalieri per ogni quartiere della citt\u00e0 a raccogliere le tasse, ma gran parte delle ricchezze saccheggiate provenivano dall'immenso tesoro della dinastia mughal in citt\u00e0. Il Trono del Pavone fu forse uno dei premi pi\u00f9 ambiti dell'esercito persiano che venne riportato in patria per fungere da simbolo stesso della potenza imperiale persiana. Oltre ad una miriade di gioielli preziosi, Nadir ottenne i diamanti Koh-i-Noor e Darya-ye Noor. Si stima che la ricchezza totale di questi saccheggi fosse pari a 700.000.000 di rupie corrispondenti a 90.000.000 di sterline dell'epoca e a 8.200.000.000 di sterline attuali.\nA questo punto, l'imperatore mughal venne costretto a firmare un gran numero di trattati che portarono in rovina il suo regno. Tutte le terre ad ovest dell'Indo vennero cedute all'Impero persiano. N\u0101dir Sh\u0101h organizz\u00f2 inoltre dei legami di sangue e per questo fece sposare alcuni suoi figli e generali con principesse locali, oltre a darsi esso stesso una moglie indiana. Ottenuto tutto ci\u00f2 che aveva desiderato, Nadir inizi\u00f2 i preparativi per la sua partenza.\nLe truppe persiane lasciarono Delhi all'inizio di maggio del 1739, portando con s\u00e9 anche migliaia di elefanti, cavalli e cammelli. Le ricchezze strappate all'India furono tali che per tre anni N\u0101dir Sh\u0101h pot\u00e9 evitare di tassare il suo popolo.\nL'esercito persiano marci\u00f2 a nord verso l'Hindu Kush dove Nadir tenne una riunione coi governatori delle nuove aree da lui conquistate nell'India settentrionale. Tutti si presentarono allo sci\u00e0 con doni e promesse di lealt\u00e0 ad eccezione di uno. Khodayar Khan, governatore del Sindh, mercanteggi\u00f2 su N\u0101dir Sh\u0101h sull'enorme saccheggio compiuto a Delhi e sulle considerevoli acquisizioni territoriali, ma non si aspettava che Nadir stesse preparando una spedizione proprio contro di lui.\nConseguenze storiche dell'evento.\nLa campagna di N\u0101dir Sh\u0101h contro l'Impero Mughal, fece si che il sultano ottomano Mahmud I iniziasse la Guerra ottomano-persiana (1743-1746), nella quale l'imperatore mughal Muhammad Shah cooper\u00f2 da vicino con gli ottomani sino alla sua morte nel 1748.\nIl saccheggio di Delhi fu cos\u00ec ricco che N\u0101dir Sh\u0101h pot\u00e9 fermare la tassazione in Persia per un periodo di tre anni dal suo ritorno in patria. La vittoria di N\u0101dir Sh\u0101h contro l'ormai tracollante Impero Mughal ad est poteva ora farlo rivolgere ad ovest verso l'Impero ottomano ancora una volta senza nulla temere avendo universalmente mostrato la propria potenza. La campagna indiana di N\u0101dir Sh\u0101h allert\u00f2 tra i coloni europei anche la British East India Company dell'estrema debolezza dell'Impero Moghul e della possibilit\u00e0 di espandere i propri domini approfittando di questo vuoto di potere.\nCome risultato della schiacciante sconfitta dell'Impero Mughal a Karnal, la gi\u00e0 declinante dinastia regnante venne criticamente indebolita e condannata ormai alla fine. \u00c8 possibile che senza la rovinosa invasione di N\u0101dir Sh\u0101h in India, i coloni europei non avrebbero potuto approfittare del subcontinente indiano, cambiando cos\u00ec in maniera decisiva la storia dell'India."}
{"id": "6258731", "revid": "287204", "url": "https://it.wikipedia.org/wiki?curid=6258731", "title": "Port Washington (Wisconsin)", "text": "Port Washington \u00e8 un comune degli Stati Uniti d'America, situato nello Stato del Wisconsin, nella Contea di Ozaukee, della quale \u00e8 il capoluogo."}
{"id": "6258732", "revid": "118900913", "url": "https://it.wikipedia.org/wiki?curid=6258732", "title": "System 2", "text": "System 2, chiamato anche Mac System Software (0.3 &amp; 0.5), \u00e8 il secondo sistema operativo per computer Macintosh sviluppato dalla Apple Inc.. \u00c8 stato pubblicato nell'aprile del 1985. La versione 2.1 \u00e8 stata pubblicata nel settembre dello stesso anno.\nFunzionalit\u00e0.\nLa funzionalit\u00e0 pi\u00f9 importante di questo sistema operativo \u00e8 l'incremento notevole delle prestazioni rispetto alla versione precedente. Il Finder in quest'aggiornamento riceve varie migliorie. Sono stati rimossi i comandi \"Put Back\" e \"Close All\", in favore dell'aggiunta di \"New Folder\", \"Print Catalogue\", \"Use MiniFinder\" e \"Shut Down\". Ora, trascinando l'icona di un disco nel cestino, quest'ultimo viene rimosso.\nSystem 2.1.\nSystem 21 \u00e8 stato pubblicato circa 4 mesi dopo la precedente versione, nel settembre 1985. Questa versione introduce l'Hierarchical File System e il supporto agli Hard Disk 20."}
{"id": "6258733", "revid": "287204", "url": "https://it.wikipedia.org/wiki?curid=6258733", "title": "Prairie du Chien", "text": "Prairie du Chien \u00e8 un comune degli Stati Uniti d'America, situato nello Stato del Wisconsin, nella contea di Crawford, della quale \u00e8 il capoluogo."}
{"id": "6258734", "revid": "287204", "url": "https://it.wikipedia.org/wiki?curid=6258734", "title": "Campionati mondiali di bob 1997", "text": "I Campionati mondiali di bob 1997, quarantasettesima edizione della manifestazione organizzata dalla Federazione Internazionale di Bob e Skeleton, si sono disputati a Sankt Moritz, in Svizzera, per le sole gare maschili, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e delle skeleton ai Giochi di e di e le rassegne iridate maschili del 1931, del 1935, del 1937 (limitatamente al bob a quattro), del 1938 e del 1939 (solo bob a due), del 1947, del 1955, del 1957, del 1959, del 1965, del 1970, del 1974, del 1977, del 1982, del 1987 e del 1990 per entrambe le specialit\u00e0 maschili. La localit\u00e0 elvetica ha ospitato quindi le competizioni iridate per la quindicesima volta nel bob a quattro e per la quattordicesima nel bob a due uomini.\nL'edizione ha visto prevalere la Germania che si aggiudic\u00f2 due medaglie, una d'oro e una d'argento, sulle sei disponibili, di misura sulla Svizzera, vincitrice di un oro. I titoli sono stati infatti vinti nel bob a due uomini dagli elvetici Reto G\u00f6tschi e Guido Acklin e nel bob a quattro dai tedeschi Wolfgang Hoppe, Sven R\u00fchr, Ren\u00e9 Hannemann e Carsten Embach.\nRisultati.\nBob a due uomini.\nLa gara si \u00e8 svolta nell'arco di quattro \"manches\" ed hanno preso parte alla competizione 29 compagini in rappresentanza di 16 differenti nazioni. Campioni in carica erano i tedeschi Christoph Langen e Markus Zimmermann, non presenti alla competizione, e il titolo \u00e8 stato pertanto conquistato dagli svizzeri Reto G\u00f6tschi e Guido Acklin, entrambi gi\u00e0 bronzo a Calgary nel 1996, davanti agli italiani G\u00fcnther Huber e Antonio Tartaglia i quali riportarono l'Italia su un podio iridato nel bob a due a distanza di 22 anni dall'ultima medaglia azzurra, quando Giorgio Alver\u00e0 e Franco Perruquet vinsero l'oro nell'edizione casalinga di Cervinia 1975. Al terzo posto si sono infine piazzati gli statunitensi Brian Shimer e Robert Olesen, a trent'anni esatti dall'ultima medaglia a stelle e strisce nella specialit\u00e0, il bronzo vinto nel 1967 all'Alpe d'Huez dalla coppia Clifton/Crall.\nBob a quattro.\nLa gara si \u00e8 svolta nell'arco di quattro \"manches\" ed hanno preso parte alla competizione 22 compagini in rappresentanza di 13 differenti nazioni. Campione mondiale in carica era l'equipaggio tedesco composto da Christoph Langen, Markus Zimmermann, Sven R\u00fchr e Olaf Hampel, di cui solo R\u00fchr era presente alla competizione facendo parte proprio del quartetto che si aggiudic\u00f2 il titolo, formato dai connazionali Wolfgang Hoppe, lo stesso R\u00fchr, Ren\u00e9 Hannemann e Carsten Embach, con Hoppe al suo terzo titolo dopo quelli vinti ad Altenberg 1991 e a Winterberg 1995 e tutti gli altri alla loro seconda affermazione iridata nella specialit\u00e0. Al secondo posto si \u00e8 classificata l'altra formazione tedesca composta da Dirk Wiese, Christoph Bartsch, Thorsten Voss e Michael Liekmeier, con Voss a migliorare i due bronzi ottenuti nelle due precedenti edizioni del 1995 e del 1996, davanti a quella statunitense costituita da Brian Shimer, Chip Minton, Randy Jones e Robert Olesen, seconda medaglia di bronzo per Shimer e Jones dopo quella vinta a Igls 1993."}
{"id": "6258736", "revid": "287204", "url": "https://it.wikipedia.org/wiki?curid=6258736", "title": "Prescott (Wisconsin)", "text": "Prescott \u00e8 un comune degli Stati Uniti d'America, situato nello Stato del Wisconsin, nella contea di Pierce."}
{"id": "6258737", "revid": "767487", "url": "https://it.wikipedia.org/wiki?curid=6258737", "title": "Viaggio al cuore della vita", "text": "Viaggio al cuore della vita \u00e8 un documentario del 2012, scritto e diretto da Tomangelo Cappelli.\nTrama.\nSu un montaggio di immagini della Basilicata, Michele Placido e Silvia Siravo recitano testi celebrativi della regione."}
{"id": "6258738", "revid": "287204", "url": "https://it.wikipedia.org/wiki?curid=6258738", "title": "Princeton (Wisconsin)", "text": "Princeton \u00e8 un comune degli Stati Uniti d'America, situato nello Stato del Wisconsin, nella Contea di Green Lake."}
{"id": "6258740", "revid": "144796", "url": "https://it.wikipedia.org/wiki?curid=6258740", "title": "Qamar-ud-din Khan, Asif Jah I", "text": ""}
{"id": "6258742", "revid": "287204", "url": "https://it.wikipedia.org/wiki?curid=6258742", "title": "Jefferson (Contea di Jefferson, Wisconsin)", "text": "Jefferson \u00e8 un comune degli Stati Uniti d'America, situato nello Stato del Wisconsin, nella contea di Jefferson, della quale \u00e8 il capoluogo."}
{"id": "6258744", "revid": "400694", "url": "https://it.wikipedia.org/wiki?curid=6258744", "title": "Bandcamp", "text": "Bandcamp \u00e8 un servizio musicale che permette ad artisti indipendenti di promuovere e distribuire la loro musica online.\nIl sito web ha guadagnato grande notoriet\u00e0 nel 2010 quando la cantante Amanda Palmer ha pubblicato un EP sulla piattaforma, incassando 15000 dollari in vendite in soli tre minuti. Nel 2020, il sito si \u00e8 contraddistinto per il supporto a cause sociali come Black Lives Matter. "}
{"id": "6258745", "revid": "287204", "url": "https://it.wikipedia.org/wiki?curid=6258745", "title": "Mayville (Contea di Dodge, Wisconsin)", "text": "Mayville \u00e8 un comune degli Stati Uniti d'America, situato nello Stato del Wisconsin, nella contea di Dodge."}
{"id": "6258746", "revid": "830939", "url": "https://it.wikipedia.org/wiki?curid=6258746", "title": "Emilia Nobile", "text": "Biografia.\nNacque a Napoli dal prof. Arminio, direttore dell'Osservatorio astronomico di Capodimonte, e da Emma von Sommer. Laureatasi in filosofia, si dedic\u00f2 all'insegnamento dapprima presso l'Istituto Magistrale di Salerno (1925) e poi presso l'Ateneo napoletano dove fu incaricata di Storia della filosofia nel 1936-37 e di Filosofia morale dal 1937-38 al 1958-59.\nDal 1930 fu distaccata presso la Biblioteca Nazionale di Napoli, dove port\u00f2 a termine il catalogo della Biblioteca di Maria Carolina, cur\u00f2 l'ordinamento delle Carte Ranieri e dal 1941 ebbe l'incarico di direttrice della Sezione Teatrale Lucchesi Palli fino al suo collocamento a riposo nel 1960. Nel 1945 super\u00f2 il concorso per bibliotecario aggregato e come direttrice cur\u00f2 la mostra Verdiana del 1951, allestita nella Nazionale. Ricevette anche un premio dall'Accademia d'Italia e fu socia ordinaria della Societ\u00e0 di Scienze, Lettere e Arti e dell'Associazione italiana biblioteche, dove fu confermata nel comitato regionale della Campania dal 1948 .\nMor\u00ec nel marzo del 1963 per le conseguenze di un tragico incidente."}
{"id": "6258747", "revid": "287204", "url": "https://it.wikipedia.org/wiki?curid=6258747", "title": "Mequon", "text": "Mequon \u00e8 un comune degli Stati Uniti d'America, situato nello Stato del Wisconsin, nella Contea di Ozaukee."}
{"id": "6258749", "revid": "287204", "url": "https://it.wikipedia.org/wiki?curid=6258749", "title": "Milton (Contea di Rock, Wisconsin)", "text": "Milton \u00e8 un comune degli Stati Uniti d'America, situato nello Stato del Wisconsin, nella contea di Rock."}
{"id": "6258751", "revid": "1494169", "url": "https://it.wikipedia.org/wiki?curid=6258751", "title": "Mineral Point", "text": ""}
{"id": "6258752", "revid": "118900973", "url": "https://it.wikipedia.org/wiki?curid=6258752", "title": "System 3 (sistema operativo)", "text": "System 3, chiamato anche Mac System Software (0.7), \u00e8 il terzo sistema operativo per computer Macintosh sviluppato dalla Apple Inc., in concomitanza con la presentazione del Macintosh Plus. \u00c8 stato pubblicato nel gennaio del 1986. La principale caratteristica \u00e8 il cambio da Macintosh File System a Hierarchical File System.\nNel febbraio dello stesso anno \u00e8 stata pubblicata la versione 3.1, a giugno la 3.2, nel gennaio del 1987 la 3.3 e successivamente lo stesso anno anche la 3.4.\nFunzionalit\u00e0.\nSono stati apportati cambiamenti sostanziali in termini di grafica rispetto a System 2. Anche il Finder \u00e8 stato migliorato, grazie anche all'aggiunta della cache del disco. Il nuovo sistema Hierarchical File System introdotto \u00e8 molto pi\u00f9 efficiente rispetto al precedente Hierarchical File System. Il vantaggio maggiore era dato dalla possibilit\u00e0 di creare delle sottocartelle.\nSystem 3.1 e 3.2.\nSystem 3.1 \u00e8 stato pubblicato un mese dopo System 3.0, insieme al Finder 5.2. Conteneva svariati errori, anche critici, quindi gli utenti vennero scoraggiati ad aggiornare, fino all'uscita di System 3.2.\nSystem 3.2 \u00e8 stato pubblicato nel giugno del 1986, portando la correzione di svariati bug presenti nella versione precedente. Inoltre, i tasti della Calcolatrice sono stati ridisegnati.\nSystem 3.3 e 3.4.\nSystem 3.3 \u00e8 stato pubblicato nel gennaio del 1987, in concomitanza con la pubblicazione di System 4 e portava principalmente la correzione di alcuni bug.\nSystem 3.4 \u00e8 stato pubblicato circa un anno dopo, a inizio 1988. L'unico scopo dell'aggiornamento era quello di portare AppleShare 2.0 anche su System 3."}
{"id": "6258753", "revid": "715886", "url": "https://it.wikipedia.org/wiki?curid=6258753", "title": "Mineral Point (Wisconsin)", "text": "Mineral Point \u00e8 un comune degli Stati Uniti d'America, situato nello Stato del Wisconsin, nella contea di Iowa."}
{"id": "6258754", "revid": "1543377", "url": "https://it.wikipedia.org/wiki?curid=6258754", "title": "Confederazione italiani nel mondo", "text": "La Confederazione degli italiani nel mondo (CIM) \u00e8 un organismo aggregatore di associazioni, consorzi e imprese di italiani all'estero che vi aderiscono.\nStoria.\nLe origini.\nLa C.I.M. \u00e8 stata fondata nel 1994 su propulsione di Angelo Sollazzo con il fine di unificare le tante realt\u00e0 associative e federative di italiani presenti nel mondo. La CIM \u00e8 quindi nata, nello specifico, dalla confluenza della Federazione delle associazioni degli Italiani all'estero (FAIE) e dell'Unione Italiani all'Estero (UIE) nel corso del I congresso internazionale svoltosi all'hotel Plaza di Roma nel 1994.\nL'assetto istituzionale.\nLa C.I.M., Confederazione degli Italiani nel mondo, \u00e8 la pi\u00f9 grande organizzazione associativa dei cittadini residenti all\u2019estero, nonch\u00e9 confederativa delle loro associazioni locali. \nPer scelta statutaria \u00e8 autonoma dai partiti, dai sindacati e dai governi. Opera per la difesa dei diritti politici, civili, sociali ed economici dei connazionali, per la loro integrazione paritaria nei Paesi ospitanti, nel rispetto delle singole peculiarit\u00e0 culturali e linguistiche e, in generale, per la soluzione dei problemi all\u2019emigrazione.\nLa C.I.M \u00e8 nata dalla confluenza della F.A.I.E., Federazione delle associazioni degli Italiani all\u2019estero e dell\u2019U.I.E., Unione degli Italiani all\u2019estero e rappresenta lo sbocco finale dell\u2019unificazione di molte associazioni e federazioni nazionali e regionali che hanno unitariamente deciso di dare vita ad uno strumento efficace per poter meglio operare nell\u2019interesse degli italiani all\u2019estero.\nLa C.I.M. predispone programmi e promuove iniziative per favorire la vita associativa, l\u2019iniziativa e l\u2019impegno necessari all\u2019azione di tutela degli Italiani all\u2019estero.\nLa C.I.M. ha sede centrale a Roma, responsabili territoriali in 13 regioni italiane ed \u00e8 presente, con proprie delegazioni, in 25 Paesi del mondo (Argentina, Australia, Belgio, Brasile, Canada, Cile, Cina, Cuba, Ecuador, Francia, Germania, Guatemala, Italia, Messico, Paesi Bassi, Regno Unito, Romania, Russia, Sudafrica, Svezia, Svizzera, Tunisia, Usa, Uruguay, Venezuela).\nLa confederazione promuove convegni, seminari, concerti, mostre, feste, eventi sportivi, laboratori enogastronomici, momenti conviviali, raccolta fondi, workshop e trasferte di imprenditori italiani nel mondo.\nNegli anni 2016 e 2017 la C.I.M. ha organizzato numerose missioni a Cuba, dove la responsabile della delegazione italiana \u00e8 la cantante Lucia Altieri.\nLe attivit\u00e0 della C.I.M..\nLa C.I.M., in quanto confederazione, rappresenta le associazioni e le federazioni che vi aderiscono in totale autonomia, conservando i loro dirigenti e i loro statuti, in linea con le finalit\u00e0 e le linee programmatiche della struttura madre. Pertanto l\u2019attivit\u00e0 promossa dagli organi centrali, con sede a Roma, \u00e8 ulteriormente arricchita dal dinamismo delle realt\u00e0 locali in Italia e all\u2019estero, che rappresentano il completamento operativo della struttura internazionale attraverso la realizzazione di eventi territoriali.\nIn Italia la Confederazione si articola anche in strutture regionali, mentre in ogni Stato estero in cui la C.I.M. \u00e8 presente, opera una Federazione nazionale con propri gruppi dirigenti. Principali occasioni di riunificazione e di confronto delle diverse strutture \u00e8 il congresso mondiale, che ha luogo sempre in un Paese diverso e, in Italia, la Convenzione nazionale, che viene organizzata in differenti regioni. A tali eventi partecipano abitualmente capi di stato, ministri ed alti esponenti del mondo dell\u2019economia, della cultura, della politica, della confessioni religiose e dello spettacolo.\nL\u2019organizzazione di convegni, concerti, mostre, feste, eventi sportivi e momenti conviviali, con particolare attenzione alla valorizzazione degli elementi peculiari della cultura italiana, rappresenta la principale occasione di aggregazione per gli associati, tanto in Italia quanto all\u2019estero. Particolare attenzione \u00e8 poi riposta alle categorie lavorative: per gli italiani nel mondo, in buona parte professionisti di successo, la C.I.M. riserva servizi mirati. Nel settore del lavoro, inoltre, la Confederazione promuove concretamente il \u201cmade in Italy\u201d, incoraggiandone la diffusione in tutte le sue peculiarit\u00e0 (dalla moda all\u2019agroalimentare, dal tessile all\u2019industria pesante, dall\u2019edilizia all\u2019arredamento, ecc.), patrocinando la nascita di joint-ventures tra aziende ed industrie italiane con pari strutture create all\u2019estero dai connazionali residenti in loco.\nI congressi.\nOccasione di riunione e di confronto tra le associazioni aderenti, sparse per il mondo, sono i congressi internazionali, che chiamano a raccolta oltre un migliaio di delegati. Finora sono stati organizzati undici congressi nelle seguenti citt\u00e0:\nL'organigramma.\nPresidente della CIM \u00e8 l'On. Angelino Sollazzo. Segretario generale \u00e8 l'Ing. Attilio Moraca. Fanno parte dell'esecutivo: Alessandro Battilocchio, Igino Ceremigna, Giampiero Castellotti, Giorgio Leonardi, Domenico Mamone, Gianfrancesco Meale, Pasquale Mastracchio, Michele Pietraroia, Toni Santagata, Eugenio Sangregorio, Mauro Scarpellini, Francesco Caterina,Ylenja Lucaselli . Sono stati vicepresidenti della CIM gli ex parlamentari Cinzia Dato (dal 2002 al 2009) e Stefano Caldoro, gi\u00e0 presidente della Regione Campania."}
{"id": "6258755", "revid": "767487", "url": "https://it.wikipedia.org/wiki?curid=6258755", "title": "Mondovi (Wisconsin)", "text": "Mondovi \u00e8 un comune degli Stati Uniti d'America, situato nello Stato del Wisconsin, nella contea di Buffalo."}
{"id": "6258757", "revid": "287204", "url": "https://it.wikipedia.org/wiki?curid=6258757", "title": "Mosinee", "text": "Mosinee \u00e8 un comune degli Stati Uniti d'America, situato nello Stato del Wisconsin, nella Contea di Marathon."}
{"id": "6258763", "revid": "124123", "url": "https://it.wikipedia.org/wiki?curid=6258763", "title": "Irobe Katsunaga", "text": "Servitore d'alto rango del clan Uesugi, Katsunaga fu uno dei \"Kita-Echigo no Kokuninshu\" (; patrioti del nord Echigo) ed era uno degli uomini pi\u00f9 rispettati di Uesugi Kenshin. Fu in azione nella quarta battaglia di Kawanakajima nel 1561, nella battaglia di Sano nel Kozuke del 1563 ed in molte altre. Per la sua condotta nella battaglia di Kawanakajima gli fu garantito il castello di Hirabayashi.\nKatsunaga mor\u00ec tentando di sedare la rivolta improvvisa di Honj\u014d Shigenaga nel 1569.\nTra i suoi figli ricordiamo Irobe Akinaga e Irobe Nagazane."}
{"id": "6258764", "revid": "1305772", "url": "https://it.wikipedia.org/wiki?curid=6258764", "title": "Angela Nogarola", "text": "Biografia.\nFiglia del cavaliere Antonio Nogarola divenne moglie nel 1396 del conte Antonio d'Arco; era zia delle filosofe Isotta e Ginevra. Visse a Verona e a Vicenza.\nRicevette formazione da Antonio Loschi, divenendo probabilmente sua pupilla. Si dedic\u00f2 alla scrittura e alla poesia in particolare su tema religioso e in lingua latina, anche dopo il matrimonio, componendo alcune egloghe e ottenendo discreto successo e meraviglia poich\u00e9 di sesso femminile. Si scambi\u00f2 corrispondenza in tono informale con Pandolfo III Malatesta, Giangaleazzo Visconti, Niccol\u00f2 Facino, Matteo Orgian e Francesco Barbavara.\nIl suo stile, influenzato da Francesco Petrarca, venne apprezzato ma considerato lontano dal classico.\nUn suo ritratto in olio su tela del XVIII secolo \u00e8 custodito presso il rettorato dell'Universit\u00e0 di Bologna."}
{"id": "6258796", "revid": "729019", "url": "https://it.wikipedia.org/wiki?curid=6258796", "title": "Nazionale Under-19 di pallavolo femminile della Repubblica Ceca", "text": "La nazionale Under-19 di pallavolo femminile della Repubblica Ceca \u00e8 una squadra europea composta dalle migliori giocatrici di pallavolo della Repubblica Ceca con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Repubblica Ceca."}
{"id": "6258797", "revid": "1543377", "url": "https://it.wikipedia.org/wiki?curid=6258797", "title": "J\u014dj\u014d Masashige", "text": "Secondo figlio di Hatakeyama Yoshitsugu fugg\u00ec dalla provincia di Noto e si un\u00ec al clan Uesugi dopo le rivolte interne al clan Noto-Hatakeyama del 1574-1576. Masashige port\u00f2 alla vittoria numerosi suoi alleati mobilitando le sue truppe nelle provincie di Etch\u016b e Kozuke. Dopo la morte del suo signore Uesugi Kenshin, entr\u00f2 in contrasto con il successore, figlio adottivo di Kenshin, Uesugi Kagekatsu, di cui peraltro aveva sposato la sorella minore. \nPi\u00f9 tardi serv\u00ec Tokugawa Ieyasu nella battaglia di Sekigahara e durante l'assedio di Osaka. I suoi discendenti tornarono al vecchio cognome \"Hatakeyama\" divenendo servitori dello Shogunato Tokugawa."}
{"id": "6258801", "revid": "454575", "url": "https://it.wikipedia.org/wiki?curid=6258801", "title": "Cine Club", "text": "Con il termine Cine Club o Circolo del Cinema, a volte scritto Cineclub oppure alla francese cin\u00e9-club, ed al quale corrispondono il termine inglese Film Society o il tedesco Filmfreunden, si intende una Associazione culturale senza scopo di lucro finalizzata allo studio, alla diffusione ed alla preservazione della cultura e dell'arte cinematografica. Generalmente questi circoli per cinefili organizzano proiezioni di film che altrimenti non sarebbero distribuiti dal circuito mainstream, anche se qualche volta questa vocazione originaria viene dimenticata. Le iniziative che un Cine Club pu\u00f2 realizzare a tale scopo possono essere di vario tipo e tra queste vi sono la proiezioni di film (generalmente film d'essai o comunque di particolare valore cinematografico, poetico o documentaristico), organizzazione di conferenze, dibattiti ed incontri, costituzione di biblioteche o cineteche e produzione di film a passo ridotto o di film sperimentali. I Cine Club sono poi generalmente federati a livello nazionale.\nI Cine Club non vanno poi confusi con i club-cinema italiani sul modello del Filmstudio '70 di Roma.\nStoria del Cine Club.\nFrancia: gli anni '20 e la nascita dei Cine Club.\nIl fenomeno dei \"cin\u00e9-club\" nacque in Francia nel 1921 ad opera di Louis Delluc, che, gi\u00e0 dal 1920 aveva creato la rivista \"Journal du cin\u00e9-club\" con l'intento di sviluppare un movimento che fornisse nuove possibilit\u00e0 alla cinematografia. Il primo film proiettato da Delluc il 14 novembre 1921 fu \"Il gabinetto del dottor Caligari\" di Robert Wiene, con il patrocinio della rivista \"Cin\u00e9a\". Sempre negli stessi anni a Parigi, Ricciotto Canudo ed il suo \"Club des Amis du Septi\u00e8me Art\" diffondeva il cinema come arte con incontri mensili. Negli anni successivi, sorsero quindi nuovi Cine Club in tutta la Francia, favorendo cos\u00ec lo sviluppo e la diffusione di un nuovo linguaggio cinematografico legato alle avanguardie storiche. Nasceva per\u00f2 la necessit\u00e0 di superare la censura, rivolta in particolare modo al cinema russo d'avanguardia, allora considerato un veicolo di idee sovversive. Nel 1927 quando sul territorio nazionale si iniziavano a contare una ventina di Cine Club, nacque l'esigenza di trovare una formula che permettesse ai Cine Club di avere una legislazione che li salvaguardasse, ed a tale scopo nacque nel '29 la F\u00e9d\u00e9ration Fran\u00e7aise des Cin\u00e9-Clubs (FFCC).\nLa diffusione dei Cine Club in Europa.\nLa prima \"Film Society\" britannica nacque nel 1925 ad opera di Ivor Montagu e Hugh Miller, che anche qui, attraverso proiezioni private riservate ai soli soci, poteva permettersi di superare la censura imposta sui film russi dal \"British Board of Film Censors\", mentre il primo \"cineclub\" della Spagna fu fondato da Ernesto Gim\u00e9nez Caballero nel 1928, allora direttore del \"La gaceta literaria\", e fu diretto da Luis Bu\u00f1uel fino al suo trasferimento a Parigi. Analogamente si mosse il Benelux, il cui Cine Club pi\u00f9 noto fu il Filmliga di Amsterdam nato nel settembre del 1927.\nNegli anni '30, la diffusione capillare di sale cinematografiche sia pubbliche che private, favor\u00ec fortemente la nascita di nuovi Cine Club, che alcune volte possedevano una sala propria, altre potevano usufruire delle sale cinematografiche sempre pi\u00f9 numerose.\nSe il fenomeno dei Cine Club era in forte sviluppo nell'Europa liberale, analoghe iniziative venivano prese anche negli stati a regime totalitario, dove per\u00f2 in molti casi vennero ridimensionati o censurati in parte o totalmente. Con l'avvento del nazismo in Germania (1930) i \"Filmfreunden\" non ebbero pi\u00f9 margine d'azione. Anche in Spagna, l'avvento di Francisco Franco anche imped\u00ec l'evolversi del movimento dei \"Cineclub\" distrutti dalla guerra civile, mentre nel Portogallo di Ant\u00f3nio de Oliveira Salazar molti \"Cineclube\" furono chiusi ed i gestori, sospettati di eversione ed arrestati. Nell'URSS dove il cinema d'avanguardia russo era acclamato ovunque dal mondo intellettuale, solo con l'arrivo di Stalin (1940) ed il riconoscimento del realismo socialista come unico linguaggio artistico permesso, furono messi al bando quegli autori che tanto avevano dato allo sviluppo del linguaggio cinematografico e che avevano trovato terreno fertile nei Cine Club di tutta Europa. In Italia invece il primo Cine Club fu fondato a Milano nel 1926 dal circolo letterario Il Convegno diretto da Enzo Ferrieri, per poi diffondersi negli anni seguenti anche attraverso i GUF e le loro cellule cinematografiche denominate CineGUF.\nI Cine Club di tutta Europa, ed i loro equivalenti statunitensi, furono fondamentali per lo sviluppo di un pensiero legato a quello che oggi viene chiamato \"cinema d'artista\", per il quale in passato si utilizzavano i termini \"cinema d'avanguardia\" o \"cinema sperimentale\".\nItalia '20/'30: Cine Club, CineGUF e Cinema sperimentale.\nSe negli anni '60, la critica cinematografica italiana tendeva a negare il consolidamento dei Cine Club e della cultura cinematografica sperimentale in Italia, negli ultimi anni, la ricerca storico-critica rivaluta sempre pi\u00f9 le attivit\u00e0 di questi centri e delle elaborazioni teoriche che li si facevano. Oltre al gi\u00e0 citato Cine Club milanese Il Convegno, nel 1928 sempre Enzo Ferrieri organizza il \"Cine Convegno milanese\", in cui vengono proiettati artisti come Ren\u00e9 Clair, Alberto Cavalcanti, Fernand L\u00e9ger ed Sergej Michajlovi\u010d \u0116jzen\u0161tejn. Nel 1934 poi, per volont\u00e0 di Luigi Freddi, direttore del settore cinema presso la Presidenza del Consiglio dei Ministri, furono istituzionalizzati i CineGUF, legati ai Gruppi universitari fascisti, che seppur rivolti verso una retorica nazionalista che tendeva a sopire le forme pi\u00f9 libere del cinema, rivolgendosi perlopi\u00f9 verso il cinema di propaganda fascista, contribuirono allo sviluppo teorico di un cinema sperimentale italiano. Nel 35 Francesco Pasinetti, legato ai CineGUF scriveva nella rivista Quadrivio: \"Per cinematografo sperimentale intendiamo le espressioni di film a passo ridotto e per cineamatori quelli che eseguiscono detti film\", demarcando la differenza dai cine-dilettanti con \"l'avvicinamento a quello che pu\u00f2 essere un cinema artistico, che non si preoccupa dei valori commerciali\", mentre Domenico Paolella nel suo saggio \"Il film sperimentale\" ne sancisce la separazione sia dal cinema commerciale che dal cinema d'avanguardia, definendo il cinema sperimentale come \"fenomeno schiettamente italiano\".\nA differenza della realt\u00e0 statunitense per\u00f2, tali strutture, che riunivano spesso le migliori menti sia della cultura fascista (CineGUF), che di quella con posizioni pi\u00f9 morbide ed a volte antifasciste (Cine Club), venivano sovvenzionate dallo stato sia prima che dopo la guerra, permettendo agli iscritti di autoformarsi per poi partecipare attivamente al panorama cinematografico nazionale. Nel dopoguerra, anche a causa del legame con i GUF e del prevalere del neorealismo, il termine \"cinema sperimentale\" cadde in disuso. Rimangono di quel periodo della cinematografia italiana alcuni importanti film fra cui \"Mediolanum\" del 1933 e \"Sinfonia del lavoro e della vita\" del 1934 di Ubaldo Magnaghi, \"Entusiasmo\" e \"Nuvole\" del 1934 di Francesco Pasinetti, \"Il cuore rivelatore\" del 1934 di Mario Monicelli e \"Fiera di tipi\" del 1934 di Antonio Leonviola. Vi fu poi il lavoro di Luigi Veronesi, che dal 1939 con i suoi \"Film\", una serie di pellicole nelle quali il pittore dipingeva a mano i fotogrammi, e con il suo compendio \"Note di cinema\" pubblicato dal CineGUF di Milano nel 1942, \u00e8 fra i pochissimi in Italia ad affrontare le tematiche del cinema astratto.\nDopoguerra e diffusione mondiale del movimento.\nNel dopoguerra il fenomeno dei Cine Club aveva assunto ormai proporzioni molto ampie, e pressappoco ogni nazione, di ogni continente poteva vantare una discreta rete di circoli perlopi\u00f9 confederati tra loro. La Francia, che aveva visto nascere il fenomeno, vantava la rete pi\u00f9 vasta, mentre i territori coloniali francesi del Nord Africa avevano una loro federazione con sede ad Algeri. L'Inghilterra aveva il British Film Institute, che coordinava pi\u00f9 di 200 \"Film Societies\" ed anche ogni dominion aveva la sua rete di Cine Club. Se praticamente tutti i continenti vedevano crescere il movimento dei cineclub, nacque naturale l'esigenza di costituire una federazione internazionale, che venne istituita nel 1947 con il nome di F\u00e9d\u00e9ration Internationale des Cin\u00e9-Clubs.\nI Cine Club nel mondo.\nFederazione internazionale.\nL'organo internazionale dei Cine Club \u00e8 la \"Federazione Internazionale dei Cine Club\", che spesso viene abbreviata nell'acronimo \"FICC\". Questa associazione internazionale nacque a Cannes in Francia nel 1947 dall'incontro di molti gruppi internazionali, e per questo spesso ci si riferisce ad essa con il nome francese \"F\u00e9d\u00e9ration Internationale des Cin\u00e9-Clubs\".\nAustralia.\nL'organo nazionale delle \"Film Societies\" australiane fu istituito nel 1949 con il nome di \"Australian Council of Film Societies\" (ACOFS).\nAlcuni membri autorevoli del \"film society movement\" australiano Ian Klava, David Stratton, Michael Thornhill, Frank Moorhouse, Ken Quinnell e John Flaus.\nBangladesh.\nLa nascita del movimento delle \"Film societies\" in Bangladesh risale ai tardi anni '80, quindi, nonostante l'attenzione delle nuove generazioni al fenomeno, questi centri culturali non sono molti. Vantano per\u00f2 una organizzazione nazionale coordinata dal \"Bangladesh Federation of Film Societies\".\nCanada.\nGli inizi della alfabetizzazione filmica canadese pu\u00f2 essere tracciata dall'arrivo relativamente tardo del movimento delle \"Film Sicieties\". Se i primi Cine Club francesi nacquero nel 1924 ed a Londra negli anni subito a ridosso, bisogner\u00e0 aspettare il 1935 perch\u00e9 Donald Buchanan assembli un numero sufficiente di menti entusiaste per formare la \"National Film Society of Canada\". Questa organizzazione, largamente modellata sul \"British Film Institute\". \u00c8 a questa istituzione che \u00e8 demandata la formazione di una genuina cultura filmica. In meno di un anno questa societ\u00e0 si ramificher\u00e0 ad Ottawa, Toronto, Montr\u00e9al e Vancouver.\nIl dopoguerra \u00e8 oggi visto come l'\"et\u00e0 dell'oro\" del movimento dei Cine Club canadesi. La \"National Film Society\" cambi\u00f2 nome nel 1950 in \"Canadian Film Institute\" diventando un centro di documentazione per un gran numero di club canadesi e nel 1954 un gruppo si stacc\u00f2 formando la \"Canadian Federation of Film Societies\" (CFSS).\nItalia.\nIl dopoguerra italiano vide una notevole germinazione, anche se non priva di contrasti, di nuovi Cine Club su tutto il territorio nazionale, dovuti anche alla chiusura dei CineGUF, ed alla riorganizzazione di chi con loro aveva collaborato. La nascita dell\"Unione Nazionale degli Studenti Universitari Italiani\", produsse i \"Circoli Universitari Cinematografici\" (CUC); mentre in ambito cattolico, su iniziativa del domenicano padre F\u00e9lix Morlion (fondatore dell\"'Universit\u00e0 internazionale degli studi sociali Pro Deo\") e del gesuita padre Angelo Arpa, furono costituiti i \"Cineforum\". Vi erano poi i \"Circoli del Cinema\" che non aderivano a nessuna istituzione e che si organizzarono nella \"Federazione Italiana Circoli del Cinema\" (FICC). Il sempre crescente movimento dei Cine Club, divenne presto un terreno di scontro politico, anche a causa degli appetiti dei partiti di massa, che vedevano nei circoli uno strumento di sottogoverno ed un modo per trovare consenso elettorale. Fu cos\u00ec che a partire dagli anni '50 il movimento dei circoli italiano si divise in molteplici fazioni su base ideologiche o religiose, vedendo sfumare la possibilit\u00e0 di una federazione unica nazionale che li rappresentasse tutti o quasi. \nPur continuando a disgregarsi, i Cine Club ottennero una organizzazione giuridica con la legge nr. 1213 del 4 novembre 1965. Ad oggi quindi, le associazioni nazionali che usufruiscono della legge nr. 153 del 1\u00ba marzo 1994 per il finanziamento dei Cine Club sono: Associazione per iniziative cinematografiche audiovisive (AICA); Associazione nazionale circoli cinematografici italiani (ANCCI); Cinecircoli giovanili socioculturali (CGS); Cineforum italiano (CINIT); Centro studi cinematografici (CSC); Federazione italiana dei cineclub (FEDIC); Federazione italiana dei cineforum (FIC); Federazione italiana dei circoli del cinema (FICC); Unione circoli cinematografici ARCI (UCCA); Unione italiana circoli del cinema (UICC).\nNuova Zelanda.\nLa prima \"Film Society\" in Nuova Zelanda fu costituita nel 1945. e nel 2015 la \"New Zealand Federation of Film Societies\" rappresentava 14 regioni.\nPolonia.\nL'organo nazionale per le \"Filmowych\" della Polonia \u00e8 la \"Federazione Polacca dei Cine Club\" (Polska Federacja Dyskusyjnych Klub\u00f3w Filmowych - PF DKF), che vede come membro onorario Andrzej Wajda\nPortogallo.\nL'organo nazionale dei \"Cineclube\" del Portogallo \u00e8 il \"Portuguese Federation of Film Societies\", che vede al suo interno anche il Cine Club dell'Universit\u00e0 di \u00c9vora.\nRegno Unito.\nLa prima \"Film Society\" fu istituita a Londra nel 1925 da un gruppo di intellettuali composti da Iris Barry, Sidney Bernstein, Adrian Brunel, Hugh Miller, Walter Mycroft e Ivor Montagu per mostrare film che erano stati respinti dal circuito commerciale, perlopi\u00f9 film europei o film che non avevano passato il visto della censura, perlopi\u00f9 film provenienti dall'Unione Sovietica. Tra i promotori di questa iniziativa vi erano George Bernard Shaw, H. G. Wells e molti del Bloomsbury Group. Il club fu chiamato semplicemente \"Film Society\" e con il nascere degli altri Cine Club fu soprannominata \"London Film Society\". Altri Cine Club importanti nati negli anni successivi furono l'Edinburgh Film Guild (1929) e Salford Workers Film Society (1930). Anche molte organizzazioni studentesche di universit\u00e0 e college hanno dei Cine Club, come Warwick Student Cinema alla University of Warwick o il St. John's College Film Society del St. John's College della University of Cambridge.\nL'organo nazionale dei Cine Club britannici \u00e8 il British Federation of Film Societies (BFFS).\nSpagna.\nIn Spagna ci sono due federazioni dei Cine Club, la \"Federazione dei Cine Club Catalani\" (Federaci\u00f3 Catalana de Cine Clubs) e la \"Federazione dei Cine Club della Galicia\" (Federaci\u00f3n de Cineclubes de Galicia \u00abFeciga\u00bb.).\nStati Uniti.\nTra il 1946 ed il 1954 la rassegna \"Art in Cinema\" veniva presentata ad un vasto pubblico nei programmi di cinema sperimentale del San Francisco Museum of Art and at the University of California a Berkeley, ma i \"film d'artista\" venivano gi\u00e0 presentati in molti incontri in molti musei statunitensi. Furono Amos Vogel e sua moglie che, ispirati dalle proiezioni organizzate da Maya Deren crearono la prima \"Film Society\" chiamata Cinema 16 nel 1947. Il movimento dei Cine Club degli Stati Uniti rimase per\u00f2 molto marginale, anche a causa dell'impostazione puramente industriale del cinema americano. Non di meno questi club riuscirono a collegarsi ad una rete di altre strutture come quelle museali, ed a generare un'importante ed influente cultura cinematografica alternativa al circuito mainstream.\nSvizzera.\nFra la fine degli anni \u201960 e l\u2019inizio degli anni \u201980 in Svizzera \u00e8 stata attiva la Cineteca Pollitzer, che si proponeva di diffondere la cultura cinematografia ai migranti italiani in Svizzera attraverso l'organizzazione di cineclub, corsi e rassegne."}
{"id": "6258807", "revid": "1354930", "url": "https://it.wikipedia.org/wiki?curid=6258807", "title": "Parigi-Camembert 1977", "text": "La Parigi-Camembert 1977, trentottesima edizione della corsa e valida come evento del circuito UCI categoria CB1.1, si svolse il 12 aprile 1977. Fu vinta dal francese Hubert Linard, in 6h37'35\"."}
{"id": "6258808", "revid": "1543377", "url": "https://it.wikipedia.org/wiki?curid=6258808", "title": "Kojima Motoshige", "text": "Prima di entrare nel clan Uesugi \u00e8 stato vassallo del clan Jinb\u014d, ma fu esiliato perch\u00e9 sospettato di collaborare con clan nemici. Kojima cerc\u00f2 rifugio in un tempio nella provincia di Hida, ma quando il tempio fu dato alle fiamme nel 1560 fu costretto a muoversi nuovamente. Infine entr\u00f2 nel clan Uesugi, e si suppone che sia stato lui ad assassinare Shiina Yasutane nel 1576 su ordine di Kenshin, come condizione per la sua integrazione.\nGli fu assegnato il castello di Toyama e si batt\u00e9 con gli Ikk\u014d-ikki di Etch\u016b nel 1572.\nIn seguito si schier\u00f2 con il clan Oda ma perse comunque il castello."}
{"id": "6258813", "revid": "1494169", "url": "https://it.wikipedia.org/wiki?curid=6258813", "title": "Ben-Ami", "text": ""}
{"id": "6258816", "revid": "1431409", "url": "https://it.wikipedia.org/wiki?curid=6258816", "title": "Ernestas \u0160etkus", "text": ""}
{"id": "6258817", "revid": "90881210", "url": "https://it.wikipedia.org/wiki?curid=6258817", "title": "Episodi di Josy Klick (seconda stagione)", "text": "La seconda stagione della serie televisiva Josy Klick, composta da 6 episodi, \u00e8 stata trasmessa in prima visione assoluta in Germania dal canale Sat.1 dal 10 al 29 settembre 2015.\nIn Italia, la stagione va in onda dal 6 febbraio 2017 su Giallo."}
{"id": "6258818", "revid": "110157", "url": "https://it.wikipedia.org/wiki?curid=6258818", "title": "Coppa panamericana di pallavolo maschile Under-23 2012", "text": "La Coppa panamericana di pallavolo maschile Under-23 2012 si \u00e8 svolta dal 25 al 30 settembre 2012 a Langley, in Canada: al torneo hanno partecipato cinque squadre nazionali Under-23 nordamericane e sudamericane e la vittoria finale \u00e8 andata per la prima volta al Brasile.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Primo titolo)\nSecondo posto.\nArgentina\nTerzo posto.\nRepubblica Dominicana"}
{"id": "6258819", "revid": "889336", "url": "https://it.wikipedia.org/wiki?curid=6258819", "title": "Paolo Caviglia", "text": "Biografia.\nGi\u00e0 presidente della Camera di Commercio, segretario del Psi savonese, capogruppo PSI a Finale Ligure negli anni '70, \u00e8 stato parlamentare del Psi per una legislatura a soli quattro mesi, subentrato al posto di Canepa scomparso nel 1983 a causa di un'overdose. \u00c8 stato assessore comunale e vice sindaco di Savona dal 2006 al 2011 con La Rosa nel Pugno."}
{"id": "6258820", "revid": "99502866", "url": "https://it.wikipedia.org/wiki?curid=6258820", "title": "Madonna della Cava", "text": "Maria Santissima della Cava di Pietraperzia (o pi\u00f9 semplicemente Madonna della Cava) \u00e8 l'appellativo mariano con il quale si venera la Santa Vergine Maria nel paese di Pietraperzia, del quale \u00e8 la principale Patrona insieme al compatrono San Rocco.\nViene celebrata il 14 agosto di ogni anno, vigilia dell'Assunta con una messa solenne notturna presso l'omonimo santuario sito in contrada Cava, a circa 4\u00a0km dal centro abitato del paese e generalmente presieduta dal vescovo della diocesi di Piazza Armerina. La sera del 15 agosto un palio storico viene portato in processione per le vie del paese.\nTra storia e leggenda.\nSecondo la leggenda, un muto trapanese ebbe in sogno la Madonna, la quale gli indic\u00f2 il punto esatto dove egli, scavando, avrebbe trovato una sua effigie. L'uomo di Trapani cos\u00ec si mise in viaggio e giunto a Pietraperzia nel luogo ove oggi sorge il santuario, scav\u00f2 e ritrovando la sacra icona ebbe in dono la parola. Si narra anche che nel tentativo di riportare a Trapani l'immagine, questa cadde pi\u00f9 volte dal carro facendo intendere all'uomo che la volont\u00e0 della Madonna fosse di rimanere in quel luogo e cos\u00ec fu eretto il Santuario.\nIn realt\u00e0 non vi sono fonti certe riguardo al suo ritrovamento, anche se probabilmente tale immagine fu realmente seppellita al fine di preservarla dall'iconoclastia del VIII sec d.C.\nIl dipinto.\nL'immagine consiste in un dipinto murale o affresco, raffigurante una Madonna con Bambino, nell'atto di allattare. Gli sguardi sono rivolti verso l'osservatore ed entrambi appaiono benedicenti. Il Bambin Ges\u00f9 reca in mano un globo crucigero, tipico elemento iconografico attribuito spesso alla figura di Cristo bambino. \nIl dipinto conserva nella composizione e nella rappresentazione dei chiari riferimenti a un'iconografia bizantina, risultati ancora pi\u00f9 evidenti dall'importante e recente restauro alla quale l'opera \u00e8 stata sottoposta nel 2014.\nTuttavia detti lavori, hanno evidenziato come, probabilmente, la composizione generale delle figure potesse essere diversa; infatti le ripetute fratture e rifacimenti amatoriali susseguitisi nei secoli, potrebbero aver compromesso soprattutto la porzione in basso a sinistra, ove la disposizione dell'arto della Madonna appare del tutto innaturale. Il restauro ha sicuramente portato alla luce un'immagine molto diversa da quella tramandata nei secoli e trasformata dai molteplici interventi.\n\u00c8 collocato sull'altare maggiore del Santuario, contornato da un trono in legno di cipresso, artisticamente intagliato e decorato in oro zecchino.\nSecondo Fra' Dionigi.\nLa tradizione \u00e8 documentata dal libro di frate Dionigi da Pietraperzia (1744 - 1801), storico pietrino e minore riformato della Provincia di Val di Noto, pubblicato nel 1776 e che ha per titolo \"Relazione critico-storica della prodigiosa invenzione d'una immagine di Maria Santissima chiamata comunemente della Cava di Pietrapercia\". Dalle sue ricerche, il Dionigi deduce che la data del ritrovamento sia da collocare prima del 1222, avendo ritrovato un rescritto del 1227 da cui si evince che la contrada dove oggi sorge il santuario si chiamasse gi\u00e0 nel 1222 \"Madonna della Cava\". Non si sa per certo dunque se il nominativo \"Cava\" sia dovuto al ritrovamento per via degli scavi (quindi da \"cavata\") o dalla contrada che gi\u00e0 doveva portare il nome di \"Feudo della Cava\".\nIl Santuario.\nIn seguito al ritrovamento, sul posto venne costruita una cappella con un cortile e delle cellette per gli eremiti detti della Cava e solo successivamente un convento per ospitare i padri Agostiniani. La cappella originaria fu rifatta ed ampliata diverse volte con delle porte alla francese che davano a ponente. Nel 1687 i padri Agostiniani abbandonarono il santuario in seguito alla soppressione di tale ordine. Proprio in quell'anno fu deciso di prelevare l'Immagine e trasferirla nel centro abitato, presso la chiesa del reclusorio delle orfane (oggi Chiesa di Maria SS. del Soccorso, vulgo Carmine). Quando la lettiga dove viaggiava il dipinto giunse nelle vicinanze di Pietraperzia, fu ribaltata dalle mule imbizzarrite, provocando varie fratture alla pietra dipinta, documentate anche dai restauri. Ancora una volta tale avvenimento venne interpretato come una volont\u00e0 divina, cos\u00ec la Sacra Immagine fu ricomposta nel luogo originario. Nel 1721 furono portati a compimento i lavori di ampliamento del Santuario. In questo periodo si ebbe la nomina di Patrona della citt\u00e0. Tali avvenimenti sono raccontati e raffigurati in due affreschi, collocati nella cappella dedicata alla Madonna della Cava, presso la Chiesa Santa Maria Maggiore di Pietraperzia, e gli stessi sono riproposti, ma con dei bassorilievo in gesso, ai lati dell'altare del Santuario, opere di Giuseppe Fantauzzo di Barrafranca (1851 - 1899). La chiesa contiene anche altri beni artistici tra i quali: un piedistallo di acquasantiera con sculture attribuite ad Antonello Gagini; due tele di grandi dimensioni raffiguranti \u013e\"Incoronazione della Vergine del Rosario\" (1716) e \u013e\"Assunzione di Maria Vergine al cielo\" (fine XVIII sec.); un organo a canne del 1845, costruito dalla ditta Gueli di Caltanissetta.\nCulto e tradizioni.\nLa devozione da parte dei pietrini per la Madonna della Cava \u00e8 considerevole. Essi sono soliti, dal mese di maggio e per tutta l'estate, recarsi spesso al Santuario in pellegrinaggio a piedi, come forma di devozione o per grazia ricevuta, e durante il quale viene recitato il Santo Rosario, con formule anche in dialetto pietrino. Inoltre nel mese di maggio si pu\u00f2 assistere ai caratteristici \"Sabati\", pellegrinaggi organizzati dalle Associazioni dei Camionisti e dei Trattoristi, i quali partono da Pietraperzia con i propri mezzi di lavoro e si recano al Santuario coinvolgendo tutta la comunit\u00e0; evoluzioni moderne dell'ormai tramontato \"Sabato dei Carrettieri\", dove lo stesso iter odierno veniva percorso con i mezzi di lavoro di allora."}
{"id": "6258821", "revid": "1543377", "url": "https://it.wikipedia.org/wiki?curid=6258821", "title": "Francesco Protonotari", "text": "Biografia.\nLaureato in giurisprudenza all'Universit\u00e0 di Siena nel 1854, entr\u00f2 nello studio Galeotti dove conobbe Cosimo Ridolfi, Gino Capponi e Bettino Ricasoli.\nDocente di Economia all'Istituto agrario di Firenze, quindi di Economia politica all'Universit\u00e0 di Pisa, qui rimase fino a quando fu trasferito, per la stessa cattedra, all'Universit\u00e0 di Roma \"La Sapienza\".\nUna delle sue opere principali \u00e8 la \"relazione generale dell'Esposizione nazionale tenutasi a Firenze nel 1861\". Tale manifestazione, della quale Protonotari fu uno dei segretari, fu organizzata allo scopo di riequilibrare il rapporto tra gli interessi localistici e quelli nazionali e favorire confronto e i commerci.\nNel gennaio del 1866 a Firenze fond\u00f2, presso l'editore Le Monnier, la \"Nuova Antologia\" che diresse fino alla morte. Nell'editoriale del primo numero Protonotari evidenzi\u00f2 come la nuova rivista si ispirasse largamente agli ideali della \"Antologia\" di Giovan Pietro Vieusseux, definendola \"impresa non meno civile che letteraria\". Il primo articolo, firmato da Danilo Comparetti, aveva il titolo \"Virgilio nella tradizione letteraria fino a Dante\". Nel 1878 la direzione fu trasferita a Roma e la rivista da trimestrale fu trasformata in quindicinale.\nSotto la sua direzione la \"Nuova Antologia\" ospit\u00f2 interventi di letterati, scienziati e artisti, mantenendo un taglio divulgativo e letterario, pi\u00f9 che accademico. Vi scrissero tra gli altri: Gino Capponi, Isidoro del Lungo, Terenzio Mamiani, Cristina di Belgioioso, Edmondo de Amicis, Marco Tabarrini, Giovanni Battista Donati e Carlo Matteucci. Tra i temi trattati la meccanica, la finanza, l'economia politica e la pittura.\nMor\u00ec a Firenze il 30 marzo 1888 dove era tornato da Roma per una convalescenza."}
{"id": "6258822", "revid": "1543377", "url": "https://it.wikipedia.org/wiki?curid=6258822", "title": "Kojima Yatar\u014d", "text": "Yatar\u014d serv\u00ec prima Nagao Tamekage, poi Uesugi Kenshin.\nFu uno dei principali generali di Kenshin e la sua ferocia in combattimento gli valse il soprannome di \"Demon Kojima\" ( Oni Kojima?).\nEra spesso chiamato anche \"The Ogre\" poich\u00e9 il suo elmo aveva un'immagine di un oni grignante, una creatura mitica simile ad un orco o demone. La sua arma era un \"kanab\u014d\" (, simile ad una mazza ferrata), un'arma associata agli orchi, per aggiungere fama alla sua reputazione.\n\u00c8 ricordato per un incidente che si verific\u00f2 nel corso di una battaglia di Kawanakajima: Yataro fu inviato alla tenda Takeda come messaggero e fu aggredito da un cane da guardia. Senza battere gli occhi con calma tenne il cane verso terra e consegn\u00f2 il suo messaggio a Takeda Shingen. Una volta consegnato il messaggio liber\u00f2 il cane velocemente e se ne and\u00f2."}
{"id": "6258824", "revid": "1005847", "url": "https://it.wikipedia.org/wiki?curid=6258824", "title": "Copenaghen (provincia)", "text": ""}
{"id": "6258825", "revid": "1005847", "url": "https://it.wikipedia.org/wiki?curid=6258825", "title": "Frederiksborg (provincia)", "text": ""}
{"id": "6258826", "revid": "1005847", "url": "https://it.wikipedia.org/wiki?curid=6258826", "title": "Roskilde (provincia)", "text": ""}
{"id": "6258827", "revid": "1005847", "url": "https://it.wikipedia.org/wiki?curid=6258827", "title": "Fionia (provincia)", "text": ""}
{"id": "6258828", "revid": "1005847", "url": "https://it.wikipedia.org/wiki?curid=6258828", "title": "Ribe (provincia)", "text": ""}
{"id": "6258829", "revid": "1005847", "url": "https://it.wikipedia.org/wiki?curid=6258829", "title": "Vejle (provincia)", "text": ""}
{"id": "6258831", "revid": "1005847", "url": "https://it.wikipedia.org/wiki?curid=6258831", "title": "Viborg (provincia)", "text": ""}
{"id": "6258832", "revid": "1005847", "url": "https://it.wikipedia.org/wiki?curid=6258832", "title": "\u00c5rhus (provincia)", "text": ""}
{"id": "6258833", "revid": "1005847", "url": "https://it.wikipedia.org/wiki?curid=6258833", "title": "Jutland Settentrionale (provincia)", "text": ""}
{"id": "6258835", "revid": "1005847", "url": "https://it.wikipedia.org/wiki?curid=6258835", "title": "Storstr\u00f8m", "text": ""}
{"id": "6258836", "revid": "1005847", "url": "https://it.wikipedia.org/wiki?curid=6258836", "title": "Ringkj\u00f8bing", "text": ""}
{"id": "6258837", "revid": "729019", "url": "https://it.wikipedia.org/wiki?curid=6258837", "title": "SunRail", "text": "Il SunRail \u00e8 il servizio ferroviario suburbano a servizio dell'area metropolitana di Orlando, nello Stato della Florida. Si compone di una sola linea che collega la contea di Volusia con la contea di Orange passando per Downtown Orlando ed \u00e8 gestito dalla Bombardier Technology per conto del Florida Department of Transportation.\nLa prima sezione della linea, parte della fase I, \u00e8 stata aperta al servizio il 1\u00ba maggio 2014, trasportando nel primo giorno di attivit\u00e0 circa passeggeri. Il completamento della linea con la fase II, che comprende un'estensione verso nord fino a DeLand e una verso sud fino a Poinciana, \u00e8 previsto per il 2017.\nIl servizio.\nIl servizio del SunRail \u00e8 attivo solo nei giorni feriali e si compone giornalmente di 36 corse, 18 per direzione. A partire dal 5 novembre 2016 \u00e8 in fase di test anche il servizio durante il sabato ad un costo di dollari per giorno, forniti principalmente da aziende ed esercizi commerciali locali, in cambio di pubblicit\u00e0 sui treni e nelle stazioni."}
{"id": "6258851", "revid": "254059", "url": "https://it.wikipedia.org/wiki?curid=6258851", "title": "Giovan Giorgio Cesarini (1635)", "text": "Biografia.\nFiglio dei nobili Livia Orsini e Giuliano II Cesarini, duca di Civitanova, successe al padre nella primogenitura della famiglia.\nFu duca di Civitanova e gonfaloniere perpetuo del popolo romano. Fece edificare la villa Cesarini di Genzano (Palazzo Sforza-Cesarini) in luogo di quella degli Antonini, come dimostra il ritrovamento in loco di busti appartenuti a tale famiglia.\nDurante il suo marchesato la comunit\u00e0 di Genzano ricevette dal cardinale camerlengo un'ordinanza di pagare per tre anni nove scudi, come contributo al mantenimento delle truppe mercenarie corse, chiamate a presidiare Roma (1628).\nA Civita Lavinia riusc\u00ec ad apportare vari benefici, primo tra tutti, forni d'acqua l'interno del paese. Inoltre cur\u00f2 la benefica istituzione di un monte frumentario.\nIn occasione del suo matrimonio Civita Lavinia con Genzano e Ardea gli offrirono una lettiga del valore di 200 scudi. Spos\u00f2 Cornelia Gaetani di Filippo duca di Sermoneta, che il 26 luglio 1649 si ritir\u00f2 nel monastero di S. Caterina di Siena in Roma. Da Cornelia Gaetani ebbe due figli maschi, il duca Giuliano III e Filippo, prelato; e una femmina, Alessandra, monaca di S. Caterina."}
{"id": "6258871", "revid": "599013", "url": "https://it.wikipedia.org/wiki?curid=6258871", "title": "Ricky Gardiner", "text": "Biografia.\nNato a Edimburgo, Gardiner frequent\u00f2 prima la Craigmount School, e successivamente l'Eastwood School di Glasgow. Nel 1962 entr\u00f2 a far parte dei Vostoks, sua prima band studentesca. Poi si un\u00ec ai Kingbees and the System, dove incontr\u00f2 i musicisti con i quali avrebbe in seguito formato i Beggars Opera nel 1969. In qualit\u00e0 di membro della band, tra il 1970 e il 1975 pubblica sei album di progressive rock.\nSuccessivamente arrivarono le prime collaborazioni di prestigio con David Bowie e Iggy Pop. Per Bowie suon\u00f2 la chitarra solista sull'album \"Low\" del 1977. Con Pop lavor\u00f2 a \"Lust for Life\" dello stesso anno. Il disco include \"The Passenger\", una delle canzoni pi\u00f9 famose di Iggy Pop, per la quale Gardiner compose la musica.\nGardiner dichiara di essere affetto da \"elettrosensibilit\u00e0\", che crede di aver contratto tramite l'esposizione ripetuta ad alti livelli di radiazioni emesse da computer e campi magnetici."}
{"id": "6258876", "revid": "224230", "url": "https://it.wikipedia.org/wiki?curid=6258876", "title": "Compagno di strada", "text": "Compagno di strada (o, sia pure meno comunemente, compagno di viaggio), \u00e8 un'espressione con cui si identificava il simpatizzante di una ideologia politica e della sua corrispondente organizzazione, cooperando nelle sue attivit\u00e0 politiche, senza far parte in modo formale di tale struttura.\nUso originario in ambito letterario.\nL'espressione \u00e8 la traduzione del termine russo \"poput\u010dik\" (plur. \"poput\u010diki\"), coniato dal rivoluzionario russo Lev Trockij e utilizzato nel saggio \"Letteratura e rivoluzione\" del 1925. Nella sua accezione originaria, priva di connotazione negativa, tale termine designava l'intelligencija di derivazione borghese e legata ai canoni culturali del passato, la quale, pur favorevole al regime sovietico, rimaneva da esso culturalmente autonoma. Secondo Trockij, tali figure costituivano un elemento inevitabile nel processo di transizione verso la formazione della nuova arte proletaria. Tra i compagni di strada pi\u00f9 significativi vi furono figure di spicco della cultura sovietica degli anni venti e trenta quali Isaak \u0116mmanuilovi\u010d Babel', Il'ja Grigor'evi\u010d \u0116renburg, Leonid Maksimovi\u010d Leonov, Osip \u0116mil'evi\u010d Mandel'\u0161tam.\nUso politico.\nIn una fase storica successiva (in particolare con l'inizio della guerra fredda) con tale concetto si intesero indicare, con una connotazione anche negativa, gli intellettuali del blocco occidentale, pi\u00f9 o meno filo sovietici e filo comunisti pur formalmente non iscritti nei rispettivi partiti comunisti nazionali. In tale accezione, il significato di compagno di strada (o di viaggio) era vicino a quello di utile idiota.\nUn esempio di tale uso \u00e8 in una lettera di Gaetano Salvemini ad Augusto Monti del 1952. In merito ai richiami alla Resistenza italiana nel dibattito politico del tempo, Salvemini scrisse: \u00abIo non riesco a capire chi non vuole andare coi comunisti ora che \"si parla\" di resistenza, mentre ne accett\u00f2 bene il sangue quando \"si faceva\" la resistenza. Ma non capisco neanche con quale diritto i comunisti vogliono fare oggi un loro monopolio della resistenza, negando il diritto di partecipare alle celebrazioni e alle rivendicazioni della resistenza a chi non \u00e8 n\u00e9 comunista, n\u00e9 compagno di viaggio, n\u00e9 idiota utile\u00bb."}
{"id": "6258879", "revid": "584834", "url": "https://it.wikipedia.org/wiki?curid=6258879", "title": "Estadio El Collao", "text": ""}
{"id": "6258885", "revid": "392652", "url": "https://it.wikipedia.org/wiki?curid=6258885", "title": "Vicus Censorius", "text": "Il Vicus Censorius (vico Censorio) era una strada dell'antica Roma che collegava il Ponte Cestio e il Ponte Fabricio sull'isola Tiberina. Era l'unico \"vicus\" dell'isola.\n\u00c8 citato nella Base Capitolina e in altre due epigrafi rinvenute poco lontano come \"vicus Censori\".\nProbabilmente, era cos\u00ec chiamato da un antico membro della \"gens Censoria\", il cui primo rappresentante noto \u00e8 Gaio Censorio Nigro vissuto nel II secolo a.C.\nDescrizione.\nIl \"vicus\" corrispondeva all'odierna strada di collegamento tra i due ponti, passando per il lato settentrionale di piazza di San Bartolomeo all'Isola."}
{"id": "6258888", "revid": "1494169", "url": "https://it.wikipedia.org/wiki?curid=6258888", "title": "Scoglio Porer", "text": ""}
{"id": "6258893", "revid": "365417", "url": "https://it.wikipedia.org/wiki?curid=6258893", "title": "Coppa Davis 2017 Zona Asia/Oceania Gruppo II", "text": "Il Gruppo II della Zona Asia/Oceania (\"Asia/Oceania Zone\") \u00e8 il secondo livello di competizione della Zona Asia/Oceania, una delle tre divisioni zonali della Coppa Davis 2017. Il vincitore \u00e8 promosso nel Gruppo I della zona Asia/Oceania nel 2018.\nTeste di Serie:\nAltre: "}
{"id": "6258895", "revid": "1318658", "url": "https://it.wikipedia.org/wiki?curid=6258895", "title": "Tirtha", "text": "Tirtha (IAST: \"T\u012brtha\") \u00e8 un termine della lingua sanscrita che significa \"attraversamento, guado\", e si riferisce ad ogni posto, testo o persona santa. In particolare si riferisce al pellegrinaggio, a siti e luoghi sacri nell'induismo e nel giainismo.\nIl viaggio associato al \"Tirtha\" si chiama \"Tirtha-yatra\", mentre termini alternativi come \"Kshetra\", \"Gopitha\" e \"Mahalaya\" vengono usati in alcune tradizioni dell'induismo per riferirsi al \"luogo del pellegrinaggio\".\nTirtha.\n\"T\u012brtha\" (in lingua sanscrita \u0924\u0940\u0930\u094d\u0925) letteralmente significa \"guado, \"incrocio\" nel senso di \"transizione o raccordo\". Tirtha \u00e8 un concetto spirituale dell'induismo, particolarmente riferito al \"sito di un pellegrinaggio\" e Axel Michaels dice che \u00e8 una congiunzione tra \"mondi che si toccano e non si toccano l'un l'altro\". Il termine appare anche in testi ind\u00f9 antichi e medievali per riferirsi a una persona santa o ad un testo sacro con qualcosa che pu\u00f2 essere un catalizzatore per una transizione da uno stato di esistenza ad un altro. Si tratta, afferma Knut A. Jacobsen, di tutto ci\u00f2 che ha un valore salvifico per un ind\u00f9 e comprende luoghi di pellegrinaggio, come montagne o foreste o mare o fiumi o stagni, cos\u00ec come virt\u00f9, azioni, studi o stati d'animo. \"Tirtha\" pu\u00f2 essere un luogo reale, fisico e sacro nella tradizione ind\u00f9, o un termine metaforico che fa riferimento alla meditazione, in cui la persona si reca in uno stato mentale sacro e intellettuale come di \"verit\u00e0, perdono, gentilezza e semplicit\u00e0\". Tirtha in testi ind\u00f9, afferma Bhardwaj, \u00e8 \"uno dei molti modi verso l'auto-realizzazione e la beatitudine\".\nLa parola \"Tirtha\" si trova nei testi pi\u00f9 antichi come il Sa\u1e43hit\u0101 del Rigveda e in altri Veda. Negli inni del Rigveda, come 1.169.6 e 4.29.3, il contesto suggerisce che il termine significhi \"una via, una strada\". In altri inni del Rigveda come nel 8.47.11, afferma Kane, il contesto fa emergere il significato di \"guado di un fiume\". Tuttavia, in altri casi, Tirtha si riferisce a qualsiasi luogo sacro, come il mare, o un luogo che collega un terreno sacrificale (Yaj\u00f1a) con l'esterno. Testi successivi usano la parola Tirtha per riferirsi a qualsiasi punto, localit\u00e0 o distesa d'acqua in cui le circostanze o la presenza di grandi saggi o guru hanno reso speciale.\nNell'Upanishad, sostiene Diana L. Eck, il \"passaggio\" si riferisce a \"transizione spirituale e alla trasformazione da questo mondo al mondo del Brahman, il Supremo, il mondo illuminato dalla luce della conoscenza\". L'enfasi dell'Upanishad, nel contesto Tirtha, \u00e8 sulla conoscenza spirituale, invece che sui rituali, e questo tema appare pure nei poemi epici ind\u00f9.\nLuoghi sacri.\nIl Dharma\u015b\u0101stra e i Pur\u0101\u1e47a, dice Kane, dicono ci\u00f2 che \u00e8 santo, comprese tutte le montagne, l'Himalaya, tutti i fiumi, i laghi, le dimore dei Rishi (saggi), i templi, le mucche, le grandi foreste e tutti i mari. Questa tradizione risale al Rigveda, dove \"Aranyani\" (una grande foresta) viene definita una divinit\u00e0. La riverenza per i fiumi e le masse d'acqua \u00e8 rilevabile dal \"Nadi Stuti\", o inno del fiume, nell'inno 10.75 del Rigveda.\nI luoghi di pellegrinaggio non sono in primo piano nel Dharmasastra come nel Manusmriti e nel Yajnavalkya Smriti, ma si trovano nel poema epico Mah\u0101bh\u0101rata e nei Pur\u0101\u1e47a. La maggior parte dei Pur\u0101\u1e47a hanno grandi sezioni su \"Tirtha Mahatmya\" assieme a guide turistiche, che descrivono i siti sacri da visitare, particolarmente nel Padma Purana, Skanda Pur\u0101\u1e47a, V\u0101yu Pur\u0101\u1e47a, K\u016brma Pur\u0101\u1e47a, Bh\u0101gavata Pur\u0101\u1e47a, Narada Purana, Devi Bhagavata Purana, Vamana Purana, Li\u1e45ga Pur\u0101\u1e47a, Brahma Purana, Brahmanda Purana e Bhavishya Purana.\nNei testi antichi, Varanasi (Benares, Kashi), Rameshwaram, Kanchipuram, Dwarka, Puri e Haridwar sono stati particolarmente menzionati come luoghi sacri, assieme ai luoghi geografici dove si uniscono i fiumi (\"sangam\") o giungono al mare. Il Kumbh Mela, pellegrinaggio a cadenza triennale a rotazione, tra Prayaga (rinominata Allahabad nel tardo medioevo), Haridwar, Ujjain e Nasik, rimane popolare anche in tempi moderni, con la partecipazione di decine di milioni di ind\u00f9.\nRagioni.\nAlcuni pellegrinaggi sono un \"Vrata\" (voto), che un ind\u00f9 pu\u00f2 fare per un diverso numero di ragioni. Pu\u00f2 essere un'occasione speciale, come ad esempio la nascita di un bambino, o come parte di un samskara (rito di passaggio) come il primo taglio di capelli di un bambino, o dopo la guarigione da una malattia. Pu\u00f2 essere, afferma Eck, anche il risultato di preghiere esaudite o conseguente ad un voto fatto nel caso la sua preghiera fosse stata esaudita, come ad esempio il benessere di un membro della famiglia, o il superamento della povert\u00e0 o dello stato di indigenza o di una situazione difficile.\nUn motivo alternativo per il Tirtha, per alcuni ind\u00f9, \u00e8 quello di rispettare i desideri o la memoria di una persona cara dopo la sua morte. Questo pu\u00f2 includere il disperdere le ceneri della cremazione in una regione Tirtha, come una foresta, una montagna, un fiume o il mare per onorare i desideri dei morti. Il viaggio di un Tirtha, affermano alcuni testi ind\u00f9, aiuta a superare il dolore della perdita.\nUn altro motivo per un Tirtha \u00e8 la credenza ind\u00f9 che i viaggi hanno un potenziale di ringiovanimento, per purificare lo stato interiore dell'uomo e c'\u00e8 merito spirituale in un viaggio, un tema affermato dai testi vedici. Questo viaggio in testi ind\u00f9 successivi, afferma Bhardwaj, ha spaziato dal viaggio interiore di meditazione al viaggiare fisicamente ai templi famosi o fare il bagno in fiumi come il Gange.\nIl Tirtha \u00e8 stato uno dei mezzi suggeriti per affrontare un rimorso e per eseguire una penitenza, per errori non intenzionali e per i peccati intenzionali, nella tradizione ind\u00f9. Lo sforzo e l'austerit\u00e0 durante il Tirtha sono una parte del concetto di \" Pr\u0101ya\u015bcitta \", che significa \"espiazione, penitenza di espiazione\" per \"qualcosa che uno ha fatto, ma che non avrebbe dovuto\" o \"qualcosa che non ha fatto, ma che avrebbe dovuto\". Vishnu Dharmasastra afferma che il tipo di peccato che pu\u00f2 essere espiato attraverso i pellegrinaggi si riferisce al \"anup\u0101takas\" (peccato veniale), a differenza del \"mahap\u0101takas\" (peccato grave) che richiede altre penitenze Secondo Kane, molti testi affermato che il \"Tirtha yatra\" (viaggio verso un luogo sacro) \u00e8 stato un modo popolare per la redenzione dei peccati per gli uomini e le donne di tutte le caste.\nMetodo.\nLa procedura corretta per un pellegrinaggio \u00e8 dibattuta all'interno dello (IAST \"sm\u1e5btis\") con domande come se ci si deve tagliare i capelli prima di un pellegrinaggio o quanto veloce deve essere il viaggio.\nAnche la modalit\u00e0 del viaggio \u00e8 ampiamente discussa, in particolare quando il Tirtha viene effettuato come parte di una penitenza. La visione pi\u00f9 accettata sembra quella della maggiore severit\u00e0 (pr\u0101ya\u015bcitta) proveniente dal viaggiare a piedi, o fare parte del viaggio a piedi, e che l'uso di un mezzo di trasporto \u00e8 accettabile solo se il pellegrinaggio \u00e8 altrimenti impossibile.\nI testi ind\u00f9 affermano che l'uomo dovrebbe portare con s\u00e9 la moglie, quando fa un pellegrinaggio. Tuttavia, alcuni \"sm\u1e5btis\" richiamano l'attenzione sul fatto che fare il proprio dovere come padrone di casa \u00e8 pi\u00f9 importante che andare in pellegrinaggio, e solo in casi particolari o una volta che abbia pagato i suoi tre debiti (ai suoi genitori, al suo insegnante e ai Veda), dovrebbe ricorrere ai pellegrinaggi.\nIl \"Pr\u0101ya\u015bcitta-tattva\" afferma che la persona in cerca di penitenza deve rinunciare a 16 cose quando raggiunge il fiume Gange, compreso il lodare un altro tirtha, colpire qualcuno, i piaceri sessuali, accettare regali e regalare i propri indumenti usati.\nKshetra.\nUn luogo di pellegrinaggio o la sua posizione, in alcuni testi ind\u00f9, \u00e8 indicato anche come Kshetra (IAST \"k\u1e63\u0113tra\" e in lingua sanscrita \u0915\u094d\u0937\u0947\u0924\u094d\u0930), letteralmente qualsiasi \"campo, zona o pezzo di terra\". Un \"Kshetra\" indica una zona sacra o temeno. \"Kshetra\" \u00e8 anche un etimo del termine avestico \"X\u0161a\u03b8ra\" \"autorit\u00e0 [desiderabile]\", che detiene il \"potere\" ed \u00e8 anche un nome proprio di una divinit\u00e0 o immortale che comprende uno degli Amesha Spenta dello Zoroastrismo. X\u0161a\u03b8ra o \"Shahrevar\" conquist\u00f2 ci\u00f2 che \u00e8 male e annesse il territorio cos\u00ec conquistato, dandolo all'onesto, al pacifico e all'umile.\nUn \"kshetra\" a volte si riferisce ad un insieme di luoghi \"tirtha\" (templi, rive di fiumi) in una certa localit\u00e0, come Varanasi, Haridwar, Somnath, Mathura-Vrindavan, Ayodhya, Puri e Kanchipuram che sono considerate \"kshetra\". Un \"Kshetra\" pu\u00f2 indicare un luogo dove c'\u00e8 un tempio o in cui c'\u00e8 stata una persona o un evento sacro, religioso o di dharmatica importanza. Kurukshetra \u00e8 il \"campo\" o \"recinto\", dove Pandava e Kaurava combatterono una guerra di religione come detto nel Bhagavad Gita sezione del Mah\u0101bh\u0101rata.\nUn \"Kshetra\" non deve essere lontano da luoghi di viaggi sviluppati in modo permanente, e si riferisce a qualsiasi spazio temporaneo, come ad esempio una zona di nozze o un mandala istituito per un culto, che \u00e8 sacro. Sia yantra che ma\u1e47\u1e0dala sono talvolta considerati come \"kshetra\".\nIl Buddhismo ha due cose analoghe al kshetra, il Pure Land o \"buddhak\u1e63etra\" e l\"'albero del rifugio\".\nIl Vaishnava Pur\u0101\u1e47a enumera sette siti come porta di Moksha: Ayodhya, Mathura, M\u0101y\u0101, K\u0101si, K\u0101\u00f1ch\u012b, Avantik\u0101 (Ujjain), Pur\u012b e Dv\u0101r\u0101vat\u012b.\nAltra definizione di Tirtha.\nAdi Shankaracharya fond\u00f2 dieci ordini monastici in India, e Tirtha \u00e8 uno di questi: 1) Tirtha, 2) Ashrama, 3) Vana, 4) Aranya, 5) Giri, 6) Parvata, 7) Sagara, 8) Saraswati, 9) Bharati, 10) Puri.\nIl moderno lignaggio Tirtha degli ordini monastici include Tirtha-Siddhayoga e quello dei monaci Tirtha: Swami Shankar Purushottam Tirtha, Swami Narayan Tirtha e Jagadguru Swami Sri Bharati Krishna Tirthaji Maharaja."}
{"id": "6258898", "revid": "1454296", "url": "https://it.wikipedia.org/wiki?curid=6258898", "title": "Marco Folin", "text": " \nAllievo di Marino Berengo e Gaetano Cozzi, si \u00e8 laureato in \"Storia moderna\" all'Universit\u00e0 Ca' Foscari Venezia nel 1994. Diplomato in Archivistica, Paleografia e Diplomatica presso la scuola dell\u2019Archivio di Stato di Venezia (1989), ha proseguito gli studi alla Scuola Normale Superiore di Pisa, dove ha conseguito il dottorato di ricerca nel 2000; nel 1999-2001 \u00e8 stato borsista dell\u2019Accademia Nazionale dei Lincei, distaccato al Fondo dei Manoscritti della Biblioteca Corsiniana di Roma.\nDal 2001 insegna Storia dell'architettura all'Universit\u00e0 di Genova, dove fa parte del Collegio dei Docenti della Scuola di Dottorato in \"Societ\u00e0, culture, territorio\".\nAttivit\u00e0 accademica.\n\u00c8 stato \"Visiting Professor\" presso la Maison m\u00e9diterran\u00e9enne des sciences de l\u2019homme di Aix-en-Provence (2009) e l\u2019\u00c9cole des hautes \u00e9tudes en sciences sociales di Marsiglia (2014); \"Directeur d\u2019\u00e9tudes associ\u00e9\" presso la Maison des sciences de l\u2019homme di Parigi (2016); e \"Smithsonian Fellow\" presso la Dibner Library di Washington (2018).\nHa tenuto lezioni e conferenze presso numerose universit\u00e0 e centri di studio in Italia e all\u2019estero (fra l\u2019altro: \u00c9cole des hautes \u00e9tudes en sciences sociales, Paris; Universit\u00e9 de Paris IV-La Sorbonne; Scuola Normale Superiore di Pisa; Istituto di Scienze Umane-SUM, Firenze; Universidade de S\u00e3o Paulo; Universidade Federal do Rio de Janeiro; Dar al-Athar al-Islamiyyah, Kuwait City; Festival de l'histoire de l'Art, Fontainebleau). \nPresso la casa editrice Viella dirige una collana di storia urbana: Cliopoli. \"Citt\u00e0 storia identit\u00e0\"."}
{"id": "6258900", "revid": "1971044", "url": "https://it.wikipedia.org/wiki?curid=6258900", "title": "Enrico Vanni", "text": "Biografia.\nGli anni del sacerdozio.\nSecondo di sei fratelli, Enrico Vanni nacque a Riccovolto di Frassinoro, in una localit\u00e0 chiamata La Raggia, dal matrimonio tra Biagio e Rosa Stefani.\nVenne ordinato sacerdote il 1\u00ba ottobre 1898 presso il Seminario di Fiumalbo, ma gi\u00e0 nel 1891 insegnava grammatica latina e italiana nello stesso. Nel marzo 1903 gli venne assegnato l\u2019incarico di parroco della frazione modenese di Freto, incarico che mantenne fino all\u2019ottobre 1904. Ma nel corso di quel periodo, forse anche per provare a correggere le sue tendenze murriane, l\u2019Arcivescovo di Modena, Natale Bruni, decise di inviarlo a Roma al Collegio Lombardo e di fargli frequentare la Pontificia Universit\u00e0 Gregoriana. Per questo, tra il 1903 e il luglio 1906, il sacerdote riccovoltese risiedette spesso nella Capitale e, solo dopo avere conseguito la laurea in Diritto canonico, ebbe la possibilit\u00e0 di fare ritorno stabilmente a Modena.\nDopo il ritorno, pi\u00f9 precisamente negli anni della nascita e della diffusione del mensile modernista \u201c\"La Ghirlandina\"\u201d (1906-1907), divenne docente di \"Diritto canonico\" presso il Seminario metropolitano di Modena. Successivamente, per\u00f2, dopo una visita apostolica organizzata per scongiurare la proliferazione delle idee socialiste tra i cattolici, fu assegnato suo malgrado al Seminario abbaziale di Nonantola (1907) e declassato da insegnante ad archivista. A Nonantola assunse la direzione dell\u2019Archivio della Curia Abbaziale, ma nell\u2019estate del 1911, dopo che, nel novembre 1907, Natale Bruni aveva iniziato ad applicare alla lettera le istruzioni della Santa Sede per debellare la piaga del modernismo, la Sacra Congregazione Concistorale decise di allontanarlo anche dall\u2019archivio nonantolano.\nNel corso del 1912, dopo avere richiesto l\u2019intervento del Governo, per risolvere la difficile situazione in cui si era venuto a trovare dopo l\u2019allontanamento dall\u2019Archivio della Curia Abbaziale, Vanni divenne Canonico della Basilica Palatina di San Nicol\u00f2 di Bari. Prima di tale importante avvenimento, dopo avere conosciuto il giornalista e politico Filippo Naldi, aveva partecipato in prima persona, insieme a questi e al politico pavullese Giovanni Borelli, alla fondazione di un piccolo foglio liberale bolognese chiamato \u201c\"Patria\"\u201d, col quale egli stesso collabor\u00f2.\nL\u2019incontro con Filippo Naldi.\nPoco dopo la fondazione di \"Patria\" e prima del periodo barese, Don Vanni convisse per qualche tempo a Bologna con Naldi e il giornalista Nello Quilici. Tra di loro nacque un\u2019amcizia che si mantenne anche quando il sacerdote assunse l\u2019incarico che lo port\u00f2 in Puglia. Insieme al primo dei due amici, nel dicembre 1912, il sacerdote effettu\u00f2 anche un importante viaggio in Albania, dove Naldi si recava spesso come corrispondente del quotidiano La Tribuna. Proprio in tale periodo ebbe inizio la sua collaborazione con un altro importante quotidiano bolognese, Il Resto del Carlino, di cui lo stesso Naldi sar\u00e0 condirettore, a partire dal 1913. Insieme all\u2019allora futuro direttore partecip\u00f2 alla preparazione delle elezioni politiche che si tennero in quello stesso anno. In quella occasione si adoper\u00f2 per valorizzare il lavoro e le idee dei cattolici liberali, ed affianc\u00f2 Naldi per completare le operazioni pre-elettorali che questi svolgeva a quel tempo in collaborazione con l\u2019Arcivescovo di Bologna, Giacomo Della Chiesa - noto anche e soprattutto per essere diventato Pontefice della Chiesa Cattolica nel settembre 1914 col nome di Benedetto XV -.\nAllo scoppio della prima guerra mondiale, pi\u00f9 precisamente dopo l\u2019entrata in guerra dell\u2019Italia, prest\u00f2 servizio militare per quattro anni consecutivi, venendo assegnato all\u2019\"Ufficio Storiografico della Mobilitazione Industriale\", diretto dal suo conterraneo Giovanni Borelli. Tuttavia, alla conclusione di essa, Vanni rinunci\u00f2 a fare ritorno a Bari, preferendo proseguire con la sua attivit\u00e0 di giornalista, pur per\u00f2 non abbandonando mai l\u2019abito talare e restando quindi \u201csacerdote nel senso pi\u00f9 puro e rigido della parola\u201d.\nNell\u2019ottobre 1914, prima cio\u00e8 dell\u2019arruolamento e della conseguente assegnazione all\u2019\"USM\", Vanni era stato testimone inconsapevole di qualcosa che, ben presto, avrebbe rivoluzionato la storia d\u2019Italia, quando, nel corso di un viaggio in treno da Brindisi a Bari, Filippo Naldi, a quel tempo gi\u00e0 direttore del \"Carlino\", decise di parlargli di un ambizioso progetto che prevedeva la fondazione di un quotidiano socialista interventista chiamato Il Popolo d'Italia e la creazione di un grande giornale completamente liberale a Roma (si trattava molto probabilmente de Il Tempo, ovvero del quotidiano che Pippo avrebbe voluto fondare gi\u00e0 nella primavera del 1915, ma che, purtroppo, non pot\u00e9 inaugurare prima del dicembre 1917, a causa dell\u2019opposizione di Antonio Salandra).\nPer la verit\u00e0, il sacerdote di Riccovolto non fu solamente un semplice collaboratore di tale testata romana. Ancor prima che essa venisse fondata, formava gi\u00e0, insieme a Pio Sterbini, ex vaticanista de Il Giornale d\u2019Italia e segretario al Ministero della Guerra, e a Nello Quilici una specie di \u201ctriumvirato\u201d attraverso cui si doveva passare per giungere a Naldi e al suo futuro giornale. Anzi, Vanni era considerato addirittura come una specie di direttore di tale \u201ctroika\u201d, nonch\u00e9 la vera anima di tutti gli affari che ruotavano intorno a Pippo.\nTornando al Vanni sacerdote, \u00e8 veramente difficile stabilire se e quando gli fu comminata la sospensione \"a divinis\" di cui alcuni storici hanno parlato facendo riferimento ai provvedimenti presi da Pio X per punire le sue tendenze murriane, perch\u00e9 non esistono documenti che possano provare che essa sia stata effettivamente comminata. Esiste per\u00f2 prova del fatto che, il 12 ottobre 1920, il Ministero di Grazia, Giustizia e dei Culti del Regno d\u2019Italia dichiar\u00f2 \u201cdecaduto dal suo ufficio il sacerdote prof. Enrico Vanni, canonico della reale Basilica palatina di San Nicola di Bari\u201d. Questo anche se esistono prove dei suoi frequenti ritorni nella citt\u00e0 pugliese, da Ferrara, anche dopo la data indicata nella nota relativa alla dichiarazione di decadenza; ritorni, questi, che Vanni avrebbe effettuato per \u201cadempiere agli obblighi del beneficio palatino ormai vicino a cessare coi Patti Lateranensi\u201d.\nCon Nello Quilici al Corriere Padano.\nIl primo articolo a firma di Vanni comparso sul Corriere Padano \u00e8 datato 9 gennaio 1926, ma dalla chiusura de Il Tempo, avvenuta nel 1922, all\u2019inizio della collaborazione con il quotidiano ferrarese, Vanni non rimase di certo con le mani in mano: infatti, mentre risiedeva a Roma, al 5 di Via Calandrelli, nelle vicinanze del brefotrofio di Monteverde, nell\u2019abitazione di Naldi, collaborava regolarmente con il Corriere Italiano, anche se il suo nome, al contrario, ad esempio, di quello del suo amico Nello Quilici, non venne mai inserito nell\u2019elenco del personale di redazione del quotidiano di cui si parla.\nL\u2019esperienza romana del sacerdote si interruppe probabilmente il 16 giugno 1924, quando, mentre si trovava nell\u2019abitazione romana di Naldi, insieme a quest\u2019ultimo e a suo fratello Bertrando, all\u2019ingegner Attilio Consalvo, all\u2019avvocato Giuseppe Reboa e al ragionier Giovanni Costa, fu interrogato dal Commissario di Polizia, Genghi, dopo l\u2019arresto di Naldi per favoreggiamento nell\u2019ambito della fuga del direttore de Corriere Italiano, Filippo Filippelli, implicato nel delitto Matteotti.\nTale arresto e il coinvolgimento indiretto di Quilici nella custodia della automobile usata per il rapimento di Matteotti costrinsero Vanni a \"cambiare aria\". Accett\u00f2 perci\u00f2 di stabilirsi a Ferrara insieme allo stesso Quilici, e di avvicinarsi di conseguenza al Corriere Padano di Italo Balbo. Con l\u2019assunzione della direzione di tale quotidiano da parte del suo amico livornese di nascita, ma parzialmente frignanese di origine, per Don Vanni si spalancarono le porte del quotidiano stesso. A partire dal 1926 e per molti anni compil\u00f2 e redasse personalmente \u201cla \u201cterza pagina\u201d letteraria ed artistica, senza per questo trascurare i suoi prediletti studi filosofici, giuridici e storici\u201d.\nLa morte.\nMa il 17 ottobre 1929, dopo una malattia, durata circa un anno, e centinaia di articoli scritti per il Corriere Padano, Vanni si spense all\u2019Arcispedale Sant'Anna di Ferrara, assistito dal fratello Leone e dall\u2019amico di sempre, Nello Quilici.\nAncora oggi non \u00e8 possibile stabilire con certezza assoluta se, come si dice, Vanni abbandon\u00f2 o meno l\u2019abito talare, n\u00e9 se la famosa presunta sospensione \"a divinis\", di cui tanti hanno parlato, gli fu effettivamente comminata. Sappiamo per certo, per\u00f2, che prima della sua morte, egli ebbe la possibilit\u00e0 di riconciliarsi pienamente con la Chiesa, la quale, infatti, prima della sua scomparsa \u201clo benedisse e lo confort\u00f2\u201d.. Venne sepolto nel primo Campo a destra del Cimitero monumentale della Certosa di Ferrara, dove tuttora riposa."}
{"id": "6258902", "revid": "1869172", "url": "https://it.wikipedia.org/wiki?curid=6258902", "title": "I capolavori di Alessandro Cicognini", "text": "I capolavori di Alessandro Cicognini \u00e8 un album di Davide Cavuti pubblicato nel 2014 dall'etichetta MuTeArt..\nDescrizione.\nL'album \u00e8 stato presentato il 25 gennaio 2015, in occasione dell'anniversario della nascita del compositore cinematografico Alessandro Cicognini.\nIl disco \u00e8 un omaggio a Cicognini, considerato uno dei padri della musica da film a livello mondiale"}
{"id": "6258933", "revid": "118900997", "url": "https://it.wikipedia.org/wiki?curid=6258933", "title": "System 4 (sistema operativo)", "text": "System 4, chiamato anche System Software 2.0, \u00e8 il quarto sistema operativo per computer Macintosh sviluppato dalla Apple Inc.. \u00c8 stato pubblicato nel gennaio del 1987, in concomitanza con il Macintosh SE. Questo aggiornamento non porta molti cambiamenti rispetto al suo predecessore System 3, ma \u00e8 il primo a non supportare il Macintosh 128K. Il 2 marzo dello stesso anno \u00e8 stata pubblicata la versione 4.1, portando AppleShare 1.0. Nell'ottobre del 1987 \u00e8 stato pubblicata la versione 4.2, che porta il menu a colori ai computer che li supportavano. A novembre venne pubblicata anche la versione 4.3.\nFunzionalit\u00e0.\nQuesto aggiornamento introdusse AppleShare. Esso non ebbe un'elevata adozione, per questo, un mese dopo, venne rimpiazzato da System 4.1.\nSystem 4.1.\nSystem 4.1, chiamato anche System Software 2.0.1, venne pubblicato il 2 marzo del 1987. L'aggiornamento modificava il modo in cui il Finder gestiva i dischi di grandi dimensioni (32 MB o pi\u00f9). Inoltre, venne cessato il supporto al Macintosh 512K.\nSystem 4.2 e 4.3.\nSystem 4.2 \u00e8 stato pubblicato come parte di System Software 5.0 nell'ottobre del 1987. System 4.2 porta numerosi cambiamenti al sistema operativo. Il menu \"About the Finder\" ora mostra anche l'utilizzo della memoria del computer. \u00c8 stato introdotto il menu colorato, per i computer che supportavano i colori, e altre utility. Inoltre \u00e8 stato rimosso il MiniFinder.\nSystem 4.3 \u00e8 stato pubblicato nel novembre del 1987 portando piccoli aggiornamenti al Finder e ai driver degli hard disk brandizzati Apple."}
{"id": "6258935", "revid": "1305772", "url": "https://it.wikipedia.org/wiki?curid=6258935", "title": "Tarrasch", "text": ""}
{"id": "6258936", "revid": "92723", "url": "https://it.wikipedia.org/wiki?curid=6258936", "title": "Coppa Davis 2016 Zona Euro-Africana Gruppo I", "text": "Il Gruppo I della Zona Euro-Africana (\"Europe/Africa Zone\") \u00e8 il primo livello di competizione della Zona Euro-Africana, una delle tre divisioni zonali della Coppa Davis 2016. I quattro vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "6258938", "revid": "124123", "url": "https://it.wikipedia.org/wiki?curid=6258938", "title": "Naoe Kagetsuna", "text": "Kagetsuna era figlio di Naoe Chikatsuna e viveva nel Castello di Yoita.\nKagetsuna serv\u00ec come consigliere molto vicino a Uesugi Kenshin. In entrambi i contesti, sia interni che esterni al clan, Kagetsuna lasci\u00f2 il segno sul regime di Kenshin. A Kagetsuna fu affidata la gestione e difesa dei rifornimenti ai campi di battaglia durante la spedizione nella regione del Kant\u014d. Prese parte alle battaglie di Kawanakajima.\nLa sua vedova figlia, Lady Osen (), era sposata con Naoe Kanetsugu."}
{"id": "6258944", "revid": "85810707", "url": "https://it.wikipedia.org/wiki?curid=6258944", "title": "Sergej Michajlovi\u010d Kaminer", "text": ""}
{"id": "6258946", "revid": "1252691", "url": "https://it.wikipedia.org/wiki?curid=6258946", "title": "Agaghiti", "text": "Il termine Agaghita compare nel Libro di Ester per indicare il malvagio Aman. Dato che non si conosce alcun toponimo antico \"agag\", il termine dovrebbe indicare (secondo un midrash) un discendente di Agag, il re degli Amaleciti sconfitto da Saul.\nIl termine indica che tra Mardocheo, che \u00e8 un beniaminita come Saul, e l'agaghita Aman, c'\u00e8 una lotta mortale. Secondo l'Esodo gli Amaleciti avevano attaccato a tradimento gli israeliti, appena usciti dall'Egitto, e, perci\u00f2, nel Deuteronomio erano stati votati allo sterminio ()."}
{"id": "6258948", "revid": "599013", "url": "https://it.wikipedia.org/wiki?curid=6258948", "title": "Coppa Davis 2017 Zona Euro-Africana Gruppo I", "text": "Il Gruppo I della Zona Euro-Africana (\"Europe/Africa Zone\") \u00e8 il primo livello di competizione della Zona Euro-Africana, una delle tre divisioni zonali della Coppa Davis 2017. I quattro vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "6258955", "revid": "599013", "url": "https://it.wikipedia.org/wiki?curid=6258955", "title": "Paolo Lasca", "text": "Biografia.\nNella sua lunga carriera, incominciata all'inizio degli anni '80 e terminata nel 2000 ha sempre vestito la maglia dell'Hockey Club Bolzano, pressoch\u00e9 sempre col ruolo di portiere di riserva, con l'eccezione di una stagione giocata all'Hockey Club Fiemme Cavalese (1987-1988).\nCoi biancorossi ha vinto per sette volte il titolo italiano."}
{"id": "6258956", "revid": "599013", "url": "https://it.wikipedia.org/wiki?curid=6258956", "title": "Jos\u00e9 Ignacio Zah\u00ednos", "text": "Caratteristiche tecniche.\nIn attivit\u00e0 era un centrocampista difensivo, a volte utilizzato come difensore centrale."}
{"id": "6258958", "revid": "767487", "url": "https://it.wikipedia.org/wiki?curid=6258958", "title": "L\u00e9on Schumacher", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258960", "revid": "767487", "url": "https://it.wikipedia.org/wiki?curid=6258960", "title": "Raymond Wagner", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258961", "revid": "767487", "url": "https://it.wikipedia.org/wiki?curid=6258961", "title": "Jim Kremer", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258964", "revid": "119637967", "url": "https://it.wikipedia.org/wiki?curid=6258964", "title": "Albinese Calcio 1997-1998", "text": "Questa voce raccoglie le informazioni riguardanti l'Albinese Calcio nelle competizioni ufficiali della stagione 1997-1998."}
{"id": "6258965", "revid": "767487", "url": "https://it.wikipedia.org/wiki?curid=6258965", "title": "Lucien Konter", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258970", "revid": "767487", "url": "https://it.wikipedia.org/wiki?curid=6258970", "title": "\u00c9mile Nurenberg", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258972", "revid": "767487", "url": "https://it.wikipedia.org/wiki?curid=6258972", "title": "Marcel Paulus", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258976", "revid": "767487", "url": "https://it.wikipedia.org/wiki?curid=6258976", "title": "Marcel Rewenig", "text": "Carriera.\nClub.\nHa sempre giocato nel campionato lussemburghese.\nNazionale.\nHa rappresentato la Nazionale del suo paese alle Olimpiadi del 1948."}
{"id": "6258978", "revid": "287204", "url": "https://it.wikipedia.org/wiki?curid=6258978", "title": "799 (numero)", "text": "Settecentonovantanove (799) \u00e8 il numero naturale dopo il 798 e prima dell'800."}
{"id": "6258980", "revid": "1467381", "url": "https://it.wikipedia.org/wiki?curid=6258980", "title": "ZIFF", "text": ""}
{"id": "6258983", "revid": "628767", "url": "https://it.wikipedia.org/wiki?curid=6258983", "title": "Semi-deserto dell'Alashan", "text": "Il semi-deserto dell'Alashan \u00e8 un'ecoregione dell'ecozona paleartica, definita dal WWF (codice ecoregione: PA1302), che comprende la regione compresa tra l'altopiano del Tibet e il deserto del Gobi.\nTerritorio.\nL'altopiano dell'Alashan \u00e8 una regione di montagne non troppo elevate separate da bacini intermontani. I crinali dei monti raggiungono altitudini comprese tra i 2000 e i 2500\u00a0m, mentre i bacini tendono ad avere un'altitudine di 1000\u20131500\u00a0m. L'intera regione \u00e8 cinta dagli Helan Shan ad est e dai Qilian Shan e dalla parte nord-orientale dell'altopiano del Tibet a sud-ovest. Verso nord, l'altopiano si estende nel sud della Mongolia, dove costituisce una vasta porzione del freddo ed arido deserto del Gobi. Confina a nord con i monti Altai, che separano il deserto dagli ecosistemi di prateria e foresta che cedono pian piano il passo alla taiga siberiana. Dal momento che la regione \u00e8 cinta su ogni lato da montagne e si trova a grande distanza dal mare, \u00e8 caratterizzata da condizioni di forte aridit\u00e0. Tuttavia, lungo il versante meridionale dei Qilian Shan si trovano numerose oasi, alimentate dallo scioglimento delle nevi sui monti.\nIl margine meridionale dell'altopiano giace ai piedi dei Qilian Shan. I torrenti che scendono gi\u00f9 dalle montagne penetrano sottoterra quando raggiungono i suoli alluvionali non consolidati ai piedi delle montagne, per poi riemergere di nuovo vicino al fondovalle in una \u00abcollana\u00bb verdeggiante di oasi del deserto.\nIl clima dell'altopiano dell'Alashan \u00e8 caratterizzato da condizioni di forte continentalit\u00e0, con grandi escursioni stagionali e giornaliere. Le precipitazioni superano raramente i 150\u00a0mm annui, e variano molto sia nel tempo che nello spazio. Nelle zone pi\u00f9 aride del deserto del Gobi, nella Mongolia meridionale, la pioggia pu\u00f2 non cadere per molti anni, o nel corso di una sola estate pu\u00f2 cadere abbastanza pioggia da consentire la proliferazione della vegetazione e colmare con acqua dolce centinaia di pozze effimere.\nFlora.\nLe zone pi\u00f9 aride dell'altopiano dell'Alashan sono costituite da dune mobili a sud e da uno spoglio paesaggio roccioso a nord. Per esempio, pi\u00f9 dell'80% del deserto di Badain Jaran, situato nella parte orientale dell'altopiano dell'Alashan ed esteso su una superficie di 33.000\u00a0km\u00b2, \u00e8 costituito da sabbie mobili che formano dune alte anche 200\u2013300\u00a0m. Le zone aride caratterizzate da un clima pi\u00f9 stabile consentono lo sviluppo di comunit\u00e0 di due specie di arbusti xerofili e alofili, il saxaul (\"Haloxylon ammodendron\") e la \"Reaumuria soongarica\". Non appena le dune di sabbia sono state stabilizzate da una sufficiente copertura di arbusti come questi, smettono di muoversi e pu\u00f2 avere inizio lo sviluppo del suolo, processo molto lento, che consentir\u00e0 ad una variet\u00e0 maggiore di piante di colonizzare il luogo. Altri luoghi leggermente meno aridi consentono la crescita di comunit\u00e0 di arbusti semi-desertici come varie specie di artemisia (\"Artemisia salsoloides\", \"A. ordosica\"), \"Zygophyllum xanthoxylum\" e \"Calligonum mongolicum\".\nSono pochi i fiumi, come il Dong He e lo Xi He, che attraversano l'altopiano dell'Alashan, mentre le pianure dell'ansa dello Huang He (Fiume Giallo) sono situate nei pressi del suo margine orientale. Lungo i fiumi la vegetazione tipica \u00e8 costituita da foreste riparie dominate da pioppi (\"Populus euphratica\") dove l'acqua \u00e8 dolce e da tamerici (\"Tamarix\" spp.) dove l'acqua \u00e8 salmastra. Nelle depressioni della parte occidentale dell'ecoregione si trovano prati e canneti inondati di \"Phragmites australis\".\nFauna.\nL'area rigorosamente protetta del Grande Gobi, situata nel sud della Mongolia, protette gran parte del settore settentrionale dell'altopiano dell'Alashan. In quest'area protetta sono state censite pi\u00f9 di 410 specie di piante, 49 di mammiferi, 15 di rettili e anfibi e pi\u00f9 di 150 di uccelli.\nUn solo mammifero \u00e8 endemico di questa ecoregione, il gerbillo di Przewalski (\"Brachiones przewalskii\").\nSecondo il Ministero della Natura e dell'Ambiente della Mongolia, \u00abla vasta riserva del Gobi dell'Altai meridionale ospita la flora e la fauna tipiche dei deserti dell'Asia centrale. Specie proprie della steppa desertica si trovano principalmente nelle zone pi\u00f9 elevate, mentre sulle pendici delle montagne si trovano foreste di saxaul. Spostandosi verso sud, il clima diviene particolarmente arido e il rilievo si attenua. Le regioni meridionali della riserva sono caratterizzate da una zona di deserto pietroso particolarmente arido dove le piante superiori sono quasi completamente assenti, tranne che nelle pozze temporanee e nelle depressioni\u00bb. Questa riserva ospita una delle due popolazioni rimaste di cammelli della Battriana selvatici (\"Camelus ferus\"). \u00c8 stato stimato che nella riserva ne vivano circa 300 esemplari. L'altra popolazione vive nel deserto del Taklamakan. L'asino selvatico asiatico (\"Equus hemionus\") \u00e8 comune nella riserva. Circa 30 orsi del Gobi, una particolare sottospecie di orso bruno (\"Ursus arctos\"), sopravvivono nelle montagne. Qui \u00e8 presente anche la gazzella gozzuta (\"Gazella subgutturosa\"). Tra i rettili presenti in questa ecoregione endemici dell'Asia centrale vi sono il geco del Gobi (\"Tenuidactylus elongatus\") e il boa delle sabbie della Tartaria (\"Eryx tataricus\").\nNelle aree montuose della parte settentrionale di questa ecoregione vivono i tre pi\u00f9 grandi predatori dell'Asia centrale: il leopardo delle nevi (\"Panthera uncia\"), l'orso bruno (\"Ursus arctos\") e il lupo (\"Canis lupus\"). Qui vivono anche lo stambecco siberiano (\"Capra sibirica\") e l'argali (\"Ovis ammon\").\nIn Cina, la riserva naturale di Anxi Bebi Caoyuan (3400\u00a0km\u00b2) \u00e8 situata nella parte sud-occidentale dell'altopiano dell'Alashan. Qui le praterie sono alimentate dalle sorgenti che sgorgano dai piedi dei Qilian Shan occidentali. Nonostante gli ungulati selvatici ivi presenti siano stati decimati dai cacciatori, sarebbe possibile la reintroduzione della saiga (\"Saiga tatarica\") e forse di altre specie. Sarebbe possibile anche aumentare l'estensione protetta di prateria desertica: ci\u00f2 darebbe un grande contributo alla conservazione della biodiversit\u00e0 di questa ecoregione, in quanto le praterie desertiche sono in grado di ospitare una ricca comunit\u00e0 animale.\nIn generale, le popolazioni di animali selvatici che vivono sull'altopiano dell'Alashan sono pi\u00f9 numerose e meno vulnerabili in Mongolia che in Cina. Tra i tipici rappresentanti della fauna propria dei deserti ghiaiosi figurano la gazzella gozzuta (\"Gazella subgutturosa\"), probabilmente scomparsa in Cina, e la gazzella di Przewalski (\"Procapra przewalskii\"), la cui popolazione in Cina sta diminuendo sempre pi\u00f9. In passato i cammelli della Battriana (\"Camelus ferus\") si spostavano in lungo e in largo attraverso questa ecoregione, ma ora sono quasi completamente scomparsi dalla Cina, fatta eccezione per una popolazione che vive nel settore sud-orientale del deserto del Taklamakan.\nConservazione.\nL'area rigorosamente protetta del Grande Gobi (53.000\u00a0km\u00b2), situata nel sud della Mongolia, protegge gran parte del settore settentrionale dell'altopiano dell'Alashan. Questa vasta riserva \u00e8 suddivisa in due unit\u00e0, il Gobi dell'Altai meridionale (44.000\u00a0km\u00b2) e il Gobi della Zungaria (8810\u00a0km\u00b2), ma solo la prima \u00e8 situata all'interno di questa ecoregione.\nNel settore cinese dell'altopiano dell'Alashan, la popolazione umana \u00e8 in aumento grazie ai programmi di traslocazione tuttora in corso sovvenzionati dal governo. A questi programmi sono accompagnati vari progetti per convertire il \u00abdeserto vuoto\u00bb in terreni agricoli irrigati. Nella maggior parte dei siti ben forniti di acqua, l'agricoltura irrigua \u00e8 cos\u00ec produttiva che rimangono solamente poche tracce della copertura vegetale originaria. Con l'aumento della popolazione, si fanno sempre pi\u00f9 sentire gli effetti della caccia. Oggi, le popolazioni di gazzelle sono in declino, mentre i falchi vengono catturati illegalmente per essere esportati nel Medio Oriente."}
{"id": "6258984", "revid": "610572", "url": "https://it.wikipedia.org/wiki?curid=6258984", "title": "Unione Sportiva Cremapergo 1998-1999", "text": ""}
{"id": "6258990", "revid": "729019", "url": "https://it.wikipedia.org/wiki?curid=6258990", "title": "Metropolitana di Dongguan", "text": "La metropolitana di Dongguan \u00e8 un sistema di trasporto urbano che serve la citt\u00e0 di Dongguan.\nStoria.\nLa costruzione della metropolitana di Dongguan \u00e8 ufficialmente cominciata il 26 marzo 2010.\nIl 27 maggio 2016 \u00e8 stato inaugurato il primo tratto della linea 2.\nLe linee in progetto sono 4 ed \u00e8 previsto che nel 2019 siano operative le prime 3, per una lunghezza totale di 164,6\u00a0km."}
{"id": "6258991", "revid": "599013", "url": "https://it.wikipedia.org/wiki?curid=6258991", "title": "Tortonesia esilis", "text": "La Tortonesia esilis \u00e8 un pesce osseo estinto.\nDescrizione.\nTortonesia esilis \u00e8 un pesce fossile della fauna eocenica di Bolca. Dal corpo oblungo, presenta una testa piccola con una lunghezza contenuta tre volte nella lunghezza totale del corpo e una cresta sagittale bassa. \u00c8 dotata di una bocca piccola protrattile con robuste mascelle, di un'apofisi ascendente del premascellare ben sviluppata. Denti piccoli caniniformi ricurvi sul premascellare e dentale. Presenta placche faringee con denti caniniformi e granulari, con placca faringea ventrale in un unico pezzo osseo di forma triangolare, col margine posteriore del preopercolo liscio. La sua spina dorsale \u00e8 composta di ventiquattro vertebre, di cui dieci addominali e quattordici caudali, pi\u00f9 lunghe che alte; si possono inoltre notare apofisi neurali ed emali esili, presenta delle parapofisi, sulle quali sono articolate costole esili. Si possono notare sette raggio branchiostegi. La pinna dorsale continua preceduta da tre ossicini inermi e con cinque raggi spiniformi. Dispone della pinna pelvica toracica, e di una pinna anale con due raggi spiniformi. La pinna caudale \u00e8 grande e con profilo esterno posteriore a forma di S molto singolare, con quindici raggi di cui tredici divisi. La pinna pettorale si presenta ben sviluppata ed estesa con tredici raggi molli. Si possono notare scaglie ctenoidi e cicloidi, mentre la linea laterale \u00e8 continua e ascendente nella sua parte centrale.\nStoria.\nNel 1983 Lorenzo Sorbini propone, con riserva, che questo pesce fossile possa rientrare nella famiglia Labridae. Nel 1989, nella tesi di laurea dal titolo: \" Studio paleontologico di una specie di pesci dell'Eocene di Bolca\", si dimostra che Tortonesia esilis non si pu\u00f2 attribuire alla famiglia Labridae. Per questo fossile l'autrice ipotizza una nuova famiglia, Tortonesidae. Per i particolari caratteri morfologici presentati da questo fossile, nel 1990 \u00e8 stata istituita da L.Sorbini, E.Boscaini, A.Bannikov, la nuova famiglia: Tortonesidae, in cui Tortonesia esilis compare come un nuovo genere e una nuova specie. "}
{"id": "6259021", "revid": "729019", "url": "https://it.wikipedia.org/wiki?curid=6259021", "title": "Stazione di Sant'Angelo in Formis", "text": "La stazione di Sant'Angelo in Formis \u00e8 una stazione della Ferrovia Alifana, posta nell'omonima localit\u00e0 frazione di Capua. Inizialmente il suo nome era \"Sant'Angelo in Formis-Sant'Iorio\" poich\u00e9 a pochi chilometri dalla stazione sorgeva la vecchia stazione ormai in disuso di Sant'Iorio.\nMovimento.\nLa stazione \u00e8 molto frequentata dai turisti visto che la localit\u00e0 di Sant'Angelo in Formis \u00e8 famosa soprattutto per la sua basilica."}
{"id": "6259025", "revid": "762947", "url": "https://it.wikipedia.org/wiki?curid=6259025", "title": "Sinfonia n. 1 (Tippett)", "text": "La Sinfonia n. 1 \u00e8 una sinfonia di Michael Tippett.\nStoria.\nTippett cominci\u00f2 a pensare di scrivere una sinfonia nel 1943 mentre era in prigione. Scrisse gi\u00e0 una sinfonia (in si bemolle), ma la bocci\u00f2 come immatura e troppo influenzata da Sibelius.\nLa nuova sinfonia fu completata il 25 agosto 1945 ed ebbe la sua prima rappresentazione il 10 novembre 1945 con la Royal Liverpool Philharmonic diretta da Sir Malcolm Sargent.\nElementi musicali.\nTippett stesso disse che la sinfonia era esuberante, invece che raffinata: \"... c'\u00e8 azione ed \u00e8 estremamente modellata\". Dopo un movimento iniziale energico e ritmicamente insistente, l'Adagio \u00e8 un ostinato misterioso oscuro con variazioni, alla Purcell. Il terzo movimento (Presto) \u00e8 uno scherzo vigoroso con un trio come una pavana concertato dagli archi. Il finale \u00e8 una doppia fuga sulla base di due molto differenti, contrastanti soggetti, che Tippett combina poi in un'intricata figurazione contrappuntistica. Al culmine, per\u00f2, la musica si sgretola, e il lavoro termina in modo del tutto inaspettato."}
{"id": "6259035", "revid": "114435785", "url": "https://it.wikipedia.org/wiki?curid=6259035", "title": "Val Demings", "text": "Biografia.\nNata nel 1957 a Jacksonville in una famiglia povera con sette figli, Val Butler si laurea in criminologia nel 1979 all'Universit\u00e0 statale della Florida. Nel 1983 comincia a lavorare per il dipartimento di polizia di Orlando e nel dicembre 2007 diventa il capo del dipartimento, prima donna a ricoprire tale carica. Si ritira a giugno 2011, dopo 27 anni di servizio.\nNel 2012 si candida per la prima volta alla Camera dei Rappresentanti per il seggio del decimo distretto della Florida, ma perde contro il repubblicano Daniel Webster con il 48 per cento dei voti contro il 51. Nel 2014 i democratici le chiedono di ricandidarsi ma lei rinuncia per candidarsi come sindaco della Contea di Orange, candidatura che poi ritir\u00f2 nel mese di maggio.\nNel 2016 si ricandida alla Camera dei Rappresentanti nel decimo distretto dopo che una ridefinizione dei suoi confini ordinata dal Tribunale aveva reso il collegio pi\u00f9 democratico rispetto al 2012. Val Demings vince quindi le primarie democratiche il 30 agosto e poi le elezioni generali l'8 novembre con il 65% dei voti, venendo eletta deputata.\nNel 2020 viene indicata fra le possibili scelte come candidata Vicepresidente dal candidato democratico Joe Biden in vista delle presidenziali di quell'anno.\n\u00c8 sposata con Jerry Demings, sceriffo della Contea di Orange dal 1988 e ha tre figli."}
{"id": "6259036", "revid": "767487", "url": "https://it.wikipedia.org/wiki?curid=6259036", "title": "Finale della Coppa delle Coppe 1987-1988", "text": "La finale della 28\u00aa edizione della Coppa delle Coppe UEFA \u00e8 stata disputata l'11 maggio 1988 allo stadio della Meinau di Strasburgo tra e . All'incontro hanno assistito circa spettatori. La partita, arbitrata dal tedesco occidentale Dieter Pauly, ha visto la vittoria per 1-0 del club belga.\nIl cammino verso la finale.\nL' di Barry Hulshoff esord\u00ec contro gli irlandesi del battendoli con un risultato complessivo di 6-0. Agli ottavi di finale i tedeschi occidentali dell' furono sconfitti con un risultato aggregato di 3-0. Ai quarti i \"Lancieri\" affrontarono gli svizzeri del battendoli sia all'andata che al ritorno col risultato di 1-0. In semifinale i francesi dell' furono sconfitti in Francia 3-0, che rese del tutto indolore la sconfitta interna per 2-1.\nIl di Aad de Mos inizi\u00f2 il cammino europeo contro i rumeni della vincendo con un risultato complessivo di 3-0. Agli ottavi gli scozzesi del vennero battuti 2-0 nella gara di ritorno a Paisley, dopo che l'andata si concluse a reti inviolate. Ai quarti di finale i \"Malinwa\" affrontarono i sovietici della , passando il turno grazie alla vittoria casalinga per 1-0 e al pareggio per 1-1 di Minsk. In semifinale gli italiani dell', che partecipavano al campionato di seconda serie, furono sconfitti sia all'andata cha al ritorno col risultato di 2-1.\nLa partita.\nA Strasburgo va in scena la finale tra l'Ajax, campione in carica, e il sorprendente Malines, giunto in finale imbattuto. Per l'Ajax, nettamente favorita, la partita \u00e8 subito in salita visto che dopo appena un quarto d'ora Danny Blind viene espulso per un fallo su Erwin Koeman. I \"Lancieri\", che ingenuamente sottovalutano l'avversario, vanno in svantaggio nella seconda met\u00e0 di gara grazie al gol di Piet den Boer. A tenere il risultato al sicuro ci pensa il portierone del Malines Michel Preud'homme e l'Ajax diventa cos\u00ec la quinta squadra a perdere in finale, da campione in carica."}
{"id": "6259037", "revid": "1718925", "url": "https://it.wikipedia.org/wiki?curid=6259037", "title": "Stazione di Triflisco", "text": "La stazione di Triflisco \u00e8 una stazione ferroviaria della Ferrovia Alifana a servizio dell'omonima localit\u00e0, frazione di Bellona, quest'ultima distante 4 km dall'impianto.\nMovimento.\nIl traffico passeggeri \u00e8 stato abbastanza di rilievo fino al declassamento nel corso degli anni della stazione, con la perdita del capostazione e di numerose fermate durante la giornata. Ad oggi continua ad essere usata da un numero limitato di passeggeri a causa delle poche fermate effettuate dai treni in transito."}
{"id": "6259039", "revid": "767487", "url": "https://it.wikipedia.org/wiki?curid=6259039", "title": "Avant-garde hip hop", "text": "L'avant garde hip hop \u00e8 un genere musicale derivato dall'hip hop caratterizzato dal mixaggio dell'hip hop con influenze da altri generi musicali ed elementi avanguardistici che si distaccano dalla corrente tradizionale dell'hip hop."}
{"id": "6259041", "revid": "819238", "url": "https://it.wikipedia.org/wiki?curid=6259041", "title": "Stazione di Pontelatone", "text": "La stazione di Pontelatone \u00e8 una stazione ferroviaria della Ferrovia Alifana posta nell'omonimo comune."}
{"id": "6259044", "revid": "637991", "url": "https://it.wikipedia.org/wiki?curid=6259044", "title": "Unione Sportiva Cremapergo 1908 1997-1998", "text": "Questa pagina raccoglie le informazioni riguardanti l'Unione Sportiva Cremapergo 1908 nelle competizioni ufficiali della stagione 1997-1998."}
{"id": "6259046", "revid": "729019", "url": "https://it.wikipedia.org/wiki?curid=6259046", "title": "Gion (metropolitana di Fukuoka)", "text": " \u00e8 una stazione della metropolitana di Fukuoka che si trova a Hakata. La stazione \u00e8 servita dalla linea K\u016bk\u014d.\nStruttura.\nLa stazione \u00e8 dotata di un marciapiede a isola con due binari passanti sotterrani. Il mezzanino sovrastante \u00e8 realizzato direttamente sotto la strada Taihaku-d\u014dri, ed \u00e8 direttamente connesso con l'area sotterranea dell'attigua stazione di Hakata.\nStatistiche di utilizzo.\nIn median, nell'anno 2015 ogni giorno gli utenti sono stati 6567 persone.\u3002\u7a7a\u6e2f\u7dda\u306e\u99c5\u3067\u306f\u6700\u3082\u5c11\u306a\u3044\u3002\nDi seguito la tabella sul traffico passeggeri degli ultimi anni"}
{"id": "6259048", "revid": "599013", "url": "https://it.wikipedia.org/wiki?curid=6259048", "title": "Winston Griffiths", "text": "Carriera.\nClub.\nHa giocato nel campionato giamaicano, statunitense e canadese.\nNazionale.\nCon la maglia della Nazionale ha collezionato 28 presenze e preso parte a due edizioni della Gold Cup."}
{"id": "6259051", "revid": "125687695", "url": "https://it.wikipedia.org/wiki?curid=6259051", "title": "Canada (Nuova Francia)", "text": " Il Canada era uno dei territori della Nuova Francia, la colonia francese del Nordamerica in et\u00e0 moderna. Comprendeva grossomodo l'attuale Qu\u00e9bec e il cosiddetto \"pays d'en Haut\", cio\u00e8 la regione dei Grandi Laghi. Gli altri territori, come la Louisiana e l'Acadia avevano un'amministrazione propria. Canada francese e Nuova Francia non erano sinonimi, poich\u00e9 quest'ultima includeva un territorio assai pi\u00f9 vasto, che andava dall'Isola del Capo Bretone fino al Golfo del Messico.\nPopolamento.\nNel 1534 l'esploratore francese Jacques Cartier piant\u00f2 una croce nella Penisola Gasp\u00e9 e un paio di anni dopo ne piant\u00f2 un'altra nelle vicinanze di Qu\u00e9bec. I viaggi di Cartier non suscitarono molto interesse in Francia, tuttavia aveva dato dei diritti al regno francese. Proprio Cartier diede il nome \"Canada\" a questo territorio, sentendo dagli Irochesi del San Lorenzo la parola \"kana:ta\" che significa \"villaggio\" (erroneamente pensava che questa parola designasse tutto il territorio e chiamando anche il fiume San Lorenzo \"Rivi\u00e8re du Canada\"). Dopo la fondazione di Qu\u00e9bec (1608) inizi\u00f2 la colonizzazione del Canada, tuttavia il popolamento fu molto pi\u00f9 lento rispetto alle dirimpettaie colonie inglesi e olandesi. Nonostante la Francia avesse, nel Seicento quasi quattro volte la popolazione della piccola Inghilterra, faticava a far popolare il Canada. D'altronde l'immagine del Canada, ma anche degli altri territori della Nuova Francia, era negativa, visto come un paese dal clima severo, esposto all'ostilit\u00e0 dei selvaggi (era sostanzialmente il \"paese di Caino\"). Malgrado la carenza di terra, i contadini francesi preferivano restare nel loro paese natale.\nDal 1627 al 1663 la popolazione del Canada pass\u00f2 da meno di cento abitanti a oltre duemila. In questo lasso di tempo pi\u00f9 di mille francesi decisero di stabilirsi in Canada. Inoltre il saldo naturale era fortemente positivo. La stragrande maggioranza dei migranti proveniva dalla Bretagna, dalla Normandia, dall'Aunis, dal Perche, dall'Angi\u00f2, dal Maine, dalla Turenna, dal Poitou, dal Saintonge e dall'\u00cele-de-France. All'opposto le province meridionali e orientali fornirono pochissimi migranti. Inoltre arrivarono anche piccolissimi contingenti di belgi, tedeschi, svizzeri, italiani e irlandesi. Bench\u00e9 la popolazione francese in et\u00e0 moderna era prevalentemente rurale, i migranti in Canada era di estrazione cittadina.\nDopo il 1663 il Canada conobbe una nuova fase di sviluppo, poich\u00e9 arrivarono nuovi migranti. Nel 1665 arriv\u00f2 a Qu\u00e9bec un intero reggimento di milleduecento soldati, il reggimento Carignan-Sali\u00e8res, pi\u00f9 altri duecento soldati provenienti da Martinica. L'arrivo di millequattrocento soldati era motivato dalla volont\u00e0 di combattere gli Irochesi che minavano l'esistenza della colonia. Comandante delle truppe in Canada fu Alexandre de Prouville. Gli irochesi furono sconfitti nel 1666 e l'anno successivo fu firmato il trattato di pace e la maggior parte dei soldati torn\u00f2 in patria. Circa quattrocento soldati restarono in Canada, poich\u00e9 Luigi XIV promise un feudo a coloro che avessero accettato di stabilirsi come coloni. Nel frattempo il re, al fine di popolare la colonia all'epoca composta soprattutto da maschi celibi, alcune centinaia di ragazze nubili, dette poi anche \"Filles du roy\", alle quali veniva data una dote per potersi sposare. Cos\u00ec la popolazione francocanadese raddoppi\u00f2 dal 1663 al 1672.\nDopo la partenza del reggimento Carignan-Sali\u00e8res, il re non mand\u00f2 pi\u00f9 soldati in Canada (cio\u00e8 le \"troupes de terre\"). Da allora in poi vennero inviate le \"Troupes de Marine\", che avevano semplicemente il compito di proteggere le navi mercantili. Dopo il 1680 le \"Troupes de la marine\" divennero a tutti gli effetti delle milizie coloniali chiamate anche \"Compagnie franche de la Marine\". Le Compagnie si stabilirono a Qu\u00e9bec, Montr\u00e9al, Trois-Rivi\u00e8res e in tutti i forti della Nuova Francia.\nNel 1689 Luigi XIV autorizz\u00f2 l'importazione di schiavi africani anche in Canada. Sebbene avesse avuto l'approvazione del re, il Canada non ebbe un numero considerevole di schiavi africani, tanto che nessuna nave negriera sbarc\u00f2 a Qu\u00e9bec. I pochi schiavi neri che arrivarono nella colonia erano soprattutto frutto di bottini di guerra. Gli schiavi nel Canada francese erano composti per due terzi da amerindiani, mentre per un terzo da africani. Diversamente dalle colonie tropicali, gli schiavi si trovavano nei centri urbani ed erano impiegati come domestici ed erano al servizio dei mercanti o dei grandi funzionari della colonia. Si ha notizia di solo trentanove matrimoni tra francesi e schiavi amerindiani (trentuno casi) e schiavi africani (otto casi).\nDopo la morte di Luigi XIV di Francia, ancora nel tentativo di popolare la colonia, sotto l'egida del conte di Maurepas vennero deportati qualche centinaio di piccoli criminali, oltre ad alcuni nobili rinnegati dalla famiglia.\nDopo il loro arrivo in Canada, i francesi intrapresero una politica d'integrazione con i nativi: vennero anche favoriti i matrimoni misti, ma questa politica fu un insuccesso. Tuttavia alcuni europei (non solo francesi, ma anche inglesi, scozzesi e irlandesi), che fossero \"coureurs des bois\", figli illegittimi o anche prigionieri di guerra, risiedevano nei villaggi indiani e, dalle unioni con i nativi, nacquero figli \"m\u00e9tis\" che presero i costumi e la lingua degli indiani. \nNel Settecento gli abitanti della colonia non erano ancora considerati \"Canadesi, ma \"Francesi del Canada\", \"Creoli\", \"Habitants\" o 'Sudditi del re\". Il termine \"canadese\" inizi\u00f2 a comparire gi\u00e0 alla fine del Seicento, tuttavia veniva usato raramente.\nAmministrazione.\nFino al 1663 il Canada era governato da compagnie commerciali, dopodich\u00e9 da quell'anno divenne colonia reale. Da quell'anno la Nuova Francia fu governata come una provincia francese. Venne formato il consiglio sovrano, formato dal governatore generale, l'intendente, entrambi di nomina reale, il primo si occupava di questioni militari, mentre i secondo di questioni civili, dal vescovo di Qu\u00e9bec e da consiglieri. Il consiglio sovrano era un organo legislativo e giudiziario. Il governatore della Nuova Francia era, allo stesso tempo, governatore del Canada. Le altre province, la Louisiana, l'Acadia, Terranova e Louisbourg, avevano un governatore proprio.\nLingua francese del Canada.\nTenuto conto della frammentazione linguistica nella Francia di Antico Regime, si suppone che i migranti francesi parlassero, al loro arrivo in Canada, il loro \"Patois\" di origine o, molto pi\u00f9 probabilmente, il francese regionale poich\u00e9 la maggior parte di loro era di origine cittadina. La lingua francese, o meglio il \u00ab\"fran\u00e7ais du Roy\"\u00bb, divenne ben presto dominante in Canada e, sebbene le autorit\u00e0 non perseguissero alcuna politica linguistica, cement\u00f2 la comunit\u00e0.\nLa lingua francese parlata in Canada nel Sei-Settecento non era molto differente da quella parlata nella madrepatria. I nobili e i funzionari parlavano la stessa variet\u00e0 di francese nelle due sponde dell'Oceano Atlantico. La parlata delle classi popolari era caratterizzata da un accento influenzato dai francesi regionali del nord-ovest. Diverse testimonianze, tra cui Pehr Kalm, Louis-Antoine de Bougainville, Pierre Fran\u00e7ois-Xavier de Charlevoix e Jean-Baptiste d'Aleyrac, ne elogiarono la purezza, paragonandolo a quello della corte.\nIstruzione.\nAll'epoca della colonizzazione francese era nelle mani delle autorit\u00e0 religiose e, come in Francia, doveva essere al servizio della religione. Obiettivo fondamentale della Chiesa cattolica era la cristianizzazione della popolazione. Lo stato trovava il suo tornaconto, poich\u00e9 l'istruzione spingeva il rispetto verso le autorit\u00e0 civili.\nNell'autunno del 1635 venne fondata a Qu\u00e9bec la prima scuola primaria in Nordamerica dai Gesuiti. Nei decenni successivi furono fondate decine di scuole primarie in Canada. La maggior parte di queste scuole erano piccoli locali attigui al presbiterio della parrocchia, mentre erano rari gli edifici in pietra adibiti al solo insegnamento. Sebbene queste scuole fosse gratuite e aperte a tutti, vennero poco frequentate. In Canada era proibito che i maschi insegnassero alle bambine e, viceversa, le femmine ai bambini. I bambini e le bambine non frequentavano mai assieme le lezioni. O manuali, redatti in lingua francese, provenivano dalla Francia. Si insegnava la religione cattolica, a leggere, un po' a scrivere e alcuni elementi di aritmetica.\nSebbene la scuola primaria restava la fase terminale dei loro studi per la maggior parte dei ragazzi, i figli dei borghesi e degli aristocratici proseguivano gli studi. Gli unici istituti secondari erano il Collegio dei Gesuiti di Qu\u00e9bec, il seminario di Qu\u00e9bec e la scuola di arti e mestieri. "}
{"id": "6259053", "revid": "729019", "url": "https://it.wikipedia.org/wiki?curid=6259053", "title": "Higashi-Hie (metropolitana di Fukuoka)", "text": " \u00e8 una stazione della metropolitana di Fukuoka che si trova a Hakata. La stazione \u00e8 servita dalla linea K\u016bk\u014d.\nStruttura.\nLa stazione \u00e8 dotata di un marciapiede a isola con due binari passanti sotterrani.\nStatistiche di utilizzo.\nIn median, nell'anno 2015 ogni giorno gli utenti sono stati 9.781 persone.\u3002\nDi seguito la tabella sul traffico passeggeri degli ultimi anni:"}
{"id": "6259061", "revid": "38120", "url": "https://it.wikipedia.org/wiki?curid=6259061", "title": "Porgy &amp; Bess Revisited", "text": "Porgy &amp; Bess Revisited \u00e8 un album discografico a nome di \"Stewart-Williams &amp; Co.\", pubblicato dalla casa discografica Warner Bros. Records nel febbraio del 1959.\nRivisitazione in chiave jazz di diversi brani tratti dall'opera \"Porgy &amp; Bess\", nell'album si pu\u00f2 ascoltare, in alcuni brani, l'interpretazione solistica-musicale di Cootie Williams (la cui tromba interpreta la parte di Porgy in ben cinque pezzi), di Rex Stewart (tromba solista in due brani nella parte Sportin' Life), il sassofonista contralto Hilton Jefferson (solista nel ruolo di Bess in un brano), il trombonista Lawrence Brown (in due brani nella parte di Serena &amp; Clara) ed infine il sassofonista-baritono Pinky Williams (nella parte solistica di Jake in un brano).\nMusicisti.\nNote aggiuntive"}
{"id": "6259063", "revid": "729019", "url": "https://it.wikipedia.org/wiki?curid=6259063", "title": "Pu\u00e1n", "text": "Pu\u00e1n \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con avenida Pu\u00e1n, nel quartiere Caballito.\nStoria.\nLa stazione \u00e8 stata inaugurata il 23 dicembre 2008, quando la linea venne prolungata fino alla stazione di Carabobo.\nServizi.\nLa stazione dispone di:"}
{"id": "6259068", "revid": "729019", "url": "https://it.wikipedia.org/wiki?curid=6259068", "title": "Carabobo (metropolitana di Buenos Aires)", "text": "Carabobo \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con avenida Boyac\u00e1 e avenida Carabobo, nel barrio Flores.\nStoria.\nLa stazione fu inaugurata il 23 dicembre 2008 come capolinea della linea A. Cess\u00f2 di essere capolinea il 27 settembre 2013, quando la linea venne ampliata fino alla stazione di San Pedrito.\nServizi.\nLa stazione dispone di:"}
{"id": "6259071", "revid": "1456683", "url": "https://it.wikipedia.org/wiki?curid=6259071", "title": "Naoe Kanetsugu", "text": "Kanetsugu serv\u00ec prima Uesugi Kenshin come kosh\u014d (). Dopo la morte di Kenshin serv\u00ec il suo figlio adottivo Kagekatsu. Il fratello di Kanetsugu, \u014ckuni Sanehiro, fu anch'egli un famoso servitore Uesugi.\nBiografia.\nKanetsugu nacque come Yoroku () al castello di Sakato nella provincia di Echigo. Suo padre, Higuchi S\u014demon Kanetoyo era un vecchio servitore di Nagao Masakage, il signore del castello di Sakato. Quando Yoroku raggiunse l'et\u00e0 adulta spos\u00f2 la prima cugina Osen da lato materno, la vedova del servitore Uesugi Naoe Nobutsuna, e prese il nome della famiglia Naoe per diventare il capo della famiglia poich\u00e9 Osen non aveva avuto nessun figlio dal precedente matrimonio e quindi non aveva nessun erede con diritto di successione. Divenne consigliere Uesugi all'et\u00e0 di ventidue anni, distinguendosi velocemente come un eccezionale comandante, e fu coinvolto in molti scontri che ebbero luogo nella costa del mar del Giappone con Sassa Narimasa e Maeda Toshiie. Kanetsugu fu anche responsabile per le azioni del clan Uesugi contro la coalizione Tokugawa durante le manovre che terminarono con l'assedio di Hased\u014d. Seguendo la resa del clan Uesugi ai Tokugawa nel 1601, le loro propriet\u00e0 furono trasferite sul pi\u00f9 piccolo feudo di Yonezawa, con entrate di 300.000 koku. A Kanetsugu fu garantito uno stipendio prima del ritiro.\nDopo la morte.\nDopo la sua morte, sua moglie Lady Osen (), come usanza di quel tempo, prese la tonsura, si tagli\u00f2 i capelli e divenne una monaca buddista. Il suo nome cambi\u00f2 in Lady Teishin-ni (). Teishin-ni aiut\u00f2 comunque il giovane capo Uesugi, Uesugi Sadakatsu, fino alla sua morte avvenuta nel 1637 ad 81 anni.\nPersonalit\u00e0.\nNaoe Kanetsugu era rispettato per le sue azioni. Ne \"The Life of Toyotomi Hideyoshi\" di Walter e M.E. Dening si racconta di un aneddoto nel quale Hideyoshi, la cui temporanea unificazione del Giappone aveva aperto la strada per lo shogunato Tokugawa, decise di fare visita a Uesugi Kagekatsu, a quel tempo signore di Kanetsugu, accompagnato da pochi servitori.\nQuando ricevette la notizia, Kagekatsu richiam\u00f2 un consiglio per discutere su ci\u00f2 che era meglio fare, date le circostanze. La maggior parte dei consiglieri si schier\u00f2 per assassinare Hideyoshi, sostenendo che sarebbe stato di gran lunga il modo pi\u00f9 semplice di liberarsi di un pericoloso nemico. Ma Naoe Kanetsugu condann\u00f2 questo consiglio come indegno di un uomo che teneva la posizione di Kagekatsu. \u00abHideyoshi viene tra noi senza guardie\u00bb disse Kanetsugu, \u00ab\u00e8 la prova del suo profondo rispetto per il nostro signore. Con signori minori Hideyoshi non si esporrebbe cos\u00ec tanto al pericolo. Sapendo che il nostro signore \u00e8 un uomo di nobile indole, si fida di noi. Se approfittiamo di questo e lo uccidiamo, la storia della nostra vilt\u00e0 ed il tradimento sarebbe tramandato ai posteri per la nostra vergogna eterna. No: lasciamo che il nostro maestro incontri magnanimit\u00e0 con magnanimit\u00e0; lasciamolo avere udienza con Hideyoshi e vediamo se essi non riusciranno a trovare a un accordo. Se non lo faranno, allora ci batteremo, ma non prima che Hideyoshi sia rispedito a casa\u00bb."}
{"id": "6259076", "revid": "174925", "url": "https://it.wikipedia.org/wiki?curid=6259076", "title": "G\u1e5bdhrak\u016b\u1e6daparvata", "text": "Il G\u1e5bdhrak\u016b\u1e6daparvata (sanscrito, anche G\u1e5bdhrak\u016b\u1e6da, devan\u0101gar\u012b: \u0917\u0943\u0927\u094d\u0930\u0915\u0942\u091f , lett. \"Picco dell'avvoltoio\"; p\u0101li: \"Gijjhak\u016b\u1e6dapabbata\"; cinese: \u9748\u9df2\u5c71, \"L\u00edngji\u00f9 Sh\u0101n\"; giapponese: \"Ry\u014dju Sen\"; coerano: \uc601\ucde8\uc0b0 \"Y\u014fngch'wi San\"; vietnamita: \"Linh th\u1ee9u s\u01a1n\"; tibetano: \u0f56\u0fb1\u0f0b\u0f62\u0f92\u0f7c\u0f51\u0f0b\u0f55\u0f74\u0f44\u0f0b\u0f54\u0f7c\u0f60\u0f72\u0f0b\u0f62\u0f72\u0f0b, \"Bya rgod phung po\u2019i ri\") \u00e8 una delle cinque alture che circondano la citt\u00e0 di R\u0101jag\u1e5bha (Rajgir) tradizionalmente presente in molteplici \"s\u016btra\" buddhisti come luogo elettivo delle assemblee dei monaci buddhisti laddove il Buddha \u015a\u0101kyamuni espone il \"buddhadharma\". \nCos\u00ec negli \"\u0100gama-Nik\u0101ya\" il Buddha \u00e8 presente su questa altura unitamente ai monaci dove predica la dottrina. Nelle scritture mah\u0101y\u0101na lo \u015a\u0101kyamuni predica sul G\u1e5bdhrak\u016b\u1e6daparvata i pi\u00f9 importanti \"s\u016btra\" quali il \"Praj\u00f1\u0101p\u0101ramit\u0101s\u016btra\" e il \"Sutra del Loto\".\nIl nome dell'altura G\u1e5bdhrak\u016b\u1e6da (dell'avvoltoio) richiama o la sua forma a becco, oppure perch\u00e9 sulla sua vetta nidificavano gli avvoltoi. Una leggenda vuole che il discepolo del Buddha, \u0100nanda, era immerso nella profonda meditazione (\"sam\u0101dhi\") quando il demone M\u0101ra lo avvicin\u00f2 sotto le spaventose sembianze di un avvoltoio al fine di distrarlo, e non solo non vi riusc\u00ec, ma cos\u00ec facendo consent\u00ec al discepolo del Beato di raggiungere l'illuminazione. Anche il tentativo di omicidio del Buddha da parte di suo cugino Devadatta \u00e8 ambientato sul G\u1e5bdhrak\u016b\u1e6daparvata."}
{"id": "6259078", "revid": "729019", "url": "https://it.wikipedia.org/wiki?curid=6259078", "title": "San Jos\u00e9 de Flores", "text": "San Jos\u00e9 de Flores \u00e8 una stazione della linea A della metropolitana di Buenos Aires.\nSi trova sotto all'avenida Rivadavia, in corrispondenza dell'incrocio con calle General Jos\u00e9 G. Artigas e calle Pedernera, nel barrio Flores.\nStoria.\nLa stazione \u00e8 stata inaugurata il 27 settembre 2013, quando la linea venne prolungata fino alla stazione di San Pedrito.\nServizi.\nLa stazione dispone di:"}
{"id": "6259082", "revid": "287451", "url": "https://it.wikipedia.org/wiki?curid=6259082", "title": "Associazione Calcio Gallipoli 1978-1979", "text": ""}
{"id": "6259087", "revid": "262457", "url": "https://it.wikipedia.org/wiki?curid=6259087", "title": "G\u1e5bdhrak\u016b\u1e6da", "text": ""}
{"id": "6259088", "revid": "287451", "url": "https://it.wikipedia.org/wiki?curid=6259088", "title": "Associazione Calcio Vigor Lamezia 1978-1979", "text": ""}
{"id": "6259089", "revid": "1543377", "url": "https://it.wikipedia.org/wiki?curid=6259089", "title": "Area rigorosamente protetta del Grande Gobi A", "text": "L'area rigorosamente protetta del Grande Gobi A \u00e8 una riserva naturale del deserto del Gobi, situata nella parte sud-occidentale della Mongolia, presso il confine con la Cina. Sempre nel Gobi, pi\u00f9 ad ovest, si trova una riserva simile - l'area rigorosamente protetta del Grande Gobi B. Entrambe le riserve costituiscono una sola unit\u00e0, l'area rigorosamente protetta del Grande Gobi, con una superficie complessiva di 53.000\u00a0km\u00b2. Il Grande Gobi A \u00e8 uno degli ultimi rifugi per alcune specie seriamente minacciate, come il cammello selvatico e l'orso del Gobi.\nGeografia.\nIl Grande Gobi A \u00e8 situato nella parte sud-occidentale della Mongolia in una zona arida del deserto del Gobi. Qui l'ambiente \u00e8 dominato dal deserto e dalla steppa desertica. Il Grande Gobi A \u00e8 caratterizzato da un clima generalmente pi\u00f9 arido del Grande Gobi B. Assieme a quest'ultimo, la riserva venne istituita nel 1975 ed entrambe furono dichiarate riserva della biosfera dalle Nazioni Unite nel 1991. Con una superficie totale di circa 46.369\u00a0km\u00b2, \u00e8 una delle aree protette pi\u00f9 grandi del mondo. Il quartier generale della riserva si trova a Bayantooroi, un insediamento situato 20\u00a0km a nord di essa.\nClima.\nIl clima \u00e8 estremamente continentale. Nel Gobi le temperature possono scendere fino a -40\u00a0\u00b0C in inverno e salire fino a 40\u00a0\u00b0C in estate. Con una piovosit\u00e0 annua media di circa 100\u00a0mm, il clima \u00e8 estremamente arido.\nFauna.\nLa riserva costituisce un importante rifugio per alcuni grandi mammiferi in pericolo di estinzione, come il cammello selvatico (\"Camelus ferus\"), l'orso del Gobi (\"Ursus arctos gobiensis\"), il leopardo delle nevi (\"Panthera uncia\"), l'argali (\"Ovis ammon\") e l'asino selvatico della Mongolia (\"Equus hemionus hemionus\"). La riserva \u00e8 particolarmente importante soprattutto per la sopravvivenza del cammello selvatico, in quanto \u00e8 una delle uniche tre localit\u00e0 in cui \u00e8 presente questo raro animale. A causa della sua posizione remota e delle grandi dimensioni della riserva, \u00e8 difficile stimare quanti esemplari siano presenti o se la popolazione sia in aumento o in diminuzione. Il numero di individui nella riserva \u00e8 stato stimato tra le 350 e le 1950 unit\u00e0. Il lupo (\"Canis lupus\"), anch'esso presente nella riserva, potrebbe costituire una minaccia per i giovani esemplari. Tuttavia, le conseguenze della predazione sulla popolazione di cammelli selvatici non sono ancora ben note.\nA venti chilometri dalla riserva si trova il centro di riproduzione dei cammelli selvatici di Zakhyn Us, fondato nel 2000 a partire da 12 esemplari selvatici che erano stati catturati dai mandriani mongoli. Nel 2014 il centro ospitava 22 esemplari e nel 2013 due maschi adulti muniti di collari satellitari sono stati rilasciati nella riserva. Uno di essi ha fondato un proprio branco assieme a cinque femmine selvatiche. Il centro di riproduzione, finanziato dalla Wild Camel Protection Foundation e amministrato dal direttore del Grande Gobi A, ricopre una superficie di 40 ettari."}
{"id": "6259090", "revid": "262457", "url": "https://it.wikipedia.org/wiki?curid=6259090", "title": "Picco dell'avvoltoio", "text": ""}
{"id": "6259092", "revid": "729019", "url": "https://it.wikipedia.org/wiki?curid=6259092", "title": "San Pedrito", "text": "San Pedrito \u00e8 una stazione della metropolitana di Buenos Aires, capolinea della linea A.\nStoria.\nLa stazione fu inaugurata il 27 settembre 2013 come capolinea della linea A.\nInterscambi.\nNelle vicinanze della stazione effettuano fermata diverse linee di autobus urbani ed interurbani.\nServizi.\nLa stazione dispone di:"}
{"id": "6259093", "revid": "709406", "url": "https://it.wikipedia.org/wiki?curid=6259093", "title": "Norme di buona preparazione", "text": ""}
{"id": "6259112", "revid": "124123", "url": "https://it.wikipedia.org/wiki?curid=6259112", "title": "Pierre-Yves Borgeaud", "text": " \u00c8 noto per il cortometraggio \"Encore une histoire d'amour\" e per essere stato nel 1998 uno dei pionieri svizzeri di VJing, arte performativa visuale in tempo reale. \nBiografia.\nNel 1990 consegue la laurea in lettere all'Universit\u00e0 di Losanna. Sei anni dopo ottiene una certificazione all'Universit\u00e0 di New York, al dipartimento di Film, Video &amp; Broadcasting. Dal 1986 lavora come giornalista per alcune riviste, quotidiani e radio. Abbandona l'attivit\u00e0 di giornalista dopo dieci anni, quando decide di occuparsi solamente della produzione video. Come musicista realizza molti documentari e videoclip in collaborazione con la ECM, casa discografica tedesca. Nel 1997 fonda la Momentum Production, che segue i suoi progetti. Nel 2003 presenta a Locarno \"Ixi\u00e8me, journal d'un prisonnier\", che crea in collaborazione con St\u00e9phane Blok, compositore e musicista che ottiene il Pardo d'oro video. Nel 2004 entra a far parte della giuria del Concorso Video di Locarno. \nNel 2013 viene rilasciato \"Viramundo\", un documentario che racconta di un lungo viaggio dalla citt\u00e0 brasiliana di Bahia al Sud Africa, realizzato assieme al cantante e artista brasiliano Gilberto Gil."}
{"id": "6259116", "revid": "1310927", "url": "https://it.wikipedia.org/wiki?curid=6259116", "title": "Randy Wolters", "text": ""}
{"id": "6259117", "revid": "2163579", "url": "https://it.wikipedia.org/wiki?curid=6259117", "title": "The Last Stand (Sabaton)", "text": "The Last Stand \u00e8 l'ottavo album in studio della band power metal svedese Sabaton, pubblicato nell'agosto del 2016 con l'etichetta Nuclear Blast.\nTracce.\nTracce Bonus\nTemi.\nIl tema principale dell'album \u00e8 la strenua lotta di un gruppo di soldati, spesso in una situazione difficile dove il nemico \u00e8 in superiorit\u00e0 numerica."}
{"id": "6259118", "revid": "767487", "url": "https://it.wikipedia.org/wiki?curid=6259118", "title": "Area rigorosamente protetta del Grande Gobi B", "text": "L'area rigorosamente protetta del Grande Gobi B \u00e8 una riserva naturale del deserto del Gobi, situata nella parte sud-occidentale della Mongolia, presso il confine con la Cina. Sempre nel Gobi, pi\u00f9 ad ovest, si trova una riserva simile - l'area rigorosamente protetta del Grande Gobi A.\nGeografia.\nLa riserva venne istituita nel 1975 e dichiarata riserva della biosfera nel 1991. Comprende circa 9000\u00a0km\u00b2 di steppa desertica, aride montagne, deserti e semi-deserti. Le temperature possono scendere a -40\u00a0\u00b0C in inverno e salire fino a 40\u00a0\u00b0C in estate. In media la neve ricopre la zona per 97 giorni all'anno. Il rilievo \u00e8 costituito da montagne non troppo elevate ad est e da colline ondulate ad ovest. Le aree pi\u00f9 basse sono situate a circa 1000\u00a0m di altitudine, mentre il punto pi\u00f9 alto, presso il confine con la Cina, si spinge fino a circa 2840 m.\nFauna.\nIl cavallo di Przewalski, in passato quasi completamente scomparso allo stato selvatico, \u00e8 stato reintrodotto con successo nella riserva. Altri grandi ungulati presenti nella riserva sono la gazzella gozzuta e l'asino selvatico della Mongolia. Lo stambecco siberiano \u00e8 comune sulle montagne, mentre gli argali stanno divenendo sempre pi\u00f9 rari. Il principale predatore della riserva \u00e8 il lupo. Leopardi delle nevi e linci euroasiatiche sono rari. Tra i carnivori pi\u00f9 piccoli ricordiamo la volpe rossa, la volpe corsac, il gatto selvatico e il gatto di Pallas.\nNella riserva vivono circa 110 famiglie con i loro quasi 60.000 capi di bestiame."}
{"id": "6259122", "revid": "316629", "url": "https://it.wikipedia.org/wiki?curid=6259122", "title": "Alii bella gerunt, tu felix Austria nube", "text": ""}
{"id": "6259126", "revid": "118494212", "url": "https://it.wikipedia.org/wiki?curid=6259126", "title": "MTV Unplugged (George Michael)", "text": "MTV Unplugged \u00e8 un album live del cantautore inglese George Michael del 1997. \u00c8 stato pubblicato in seguito all'esibizione dal vivo dell'artista al \"MTV Unplugged\" presso il \"Three Mills Studios\" di Londra l'11 ottobre 1996. Nel 2017 l'album viene inserito nella raccolta \"Listen Without Prejudice 25th anniversary/MTV Unplugged\" con l'aggiunta di due brani.\nTracce.\nBonus Tracks:&lt;br&gt;\n9. \"Intervista\""}
{"id": "6259136", "revid": "1846281", "url": "https://it.wikipedia.org/wiki?curid=6259136", "title": "Finale della Coppa UEFA 1991-1992", "text": "La finale della 21\u00aa edizione della Coppa UEFA fu disputata in gara d'andata e ritorno tra e . Il 29 aprile 1992 allo stadio delle Alpi di Torino la partita, arbitrata dall'inglese Joe Worrall, fin\u00ec 2-2.\nLa gara di ritorno si disput\u00f2 dopo due settimane allo stadio Olimpico di Amsterdam e fu arbitrata dallo jugoslavo Zoran Petrovi\u0107. Il match termin\u00f2 0-0 e ad aggiudicarsi il trofeo fu la squadra olandese per via delle reti segnate in trasferta.\nIl cammino verso la finale.\nL' di Louis van Gaal esord\u00ec contro gli svedesi dell' superandoli con un risultato complessivo di 4-0. Nel secondo turno gli olandesi affrontarono i tedeschi orientali del , sconfitti col risultato aggregato di 5-1. Agli ottavi di finale gli spagnoli dell' furono battuti sia all'andata che al ritorno col risultato di 1-0. Ai quarti i \"Lancieri\" affrontarono i belgi del e, dopo il pareggio a reti inviolate nelle Fiandre, superarono il turno con un secco 3-0. In semifinale i sorprendenti italiani del , che erano stati capaci di eliminare il , furono sconfitti 3-2 a Genova e l'1-1 di Amsterdam fu una formalit\u00e0.\nIl di Emiliano Mondonico inizi\u00f2 il cammino europeo contro i modesti islandesi del sconfiggendoli 8-1 tra andata e ritorno. Nel secondo turno gli italiani affrontarono i portoghesi del , battendoli 2-0 a Torino e pareggiando 0-0 a Porto. Agli ottavi i greci dell' furono sconfitti in casa 1-0 dopo il 2-2 ottenuto in Attica. Ai quarti di finale i \"Granata\" affrontarono i danesi del eliminandoli con un risultato complessivo di 3-0. In semifinale i temibili spagnoli del andarono in svantaggio contro il Torino al Bernab\u00e9u, ma riuscirono a rimontare e terminare la gara sul 2-1. Il ritorno al delle Alpi vide la netta supremazia del Torino padrone di casa che vinse chiudendo la partita con il risultato di 2-0, i granata del Torino, pertanto, eliminarono le \"Merengues\".\nLe partite.\nA Torino va in scena la finale d'andata tra i padroni di casa, alla prima finale europea della loro storia, e l'Ajax, giunta imbattuta alla prima finale di Coppa UEFA. Gli olandesi sono pieni di giovani sfornati direttamente dal vivaio e mettono alle corde i torinesi, passando in vantaggio al quarto d'ora con Wim Jonk. La seconda frazione si apre con un Torino pi\u00f9 votato all'attacco e che trova la rete del pareggio con Walter Casagrande. Poco pi\u00f9 di dieci minuti Silvano Benedetti stende in area Dennis Bergkamp e Stefan Pettersson realizza con freddezza. Cinque minuti prima del fischio finale ci pensa ancora Casagrande a non spegnere le speranze del \"Toro\" in vista del ritorno.\nAd Amsterdam, dopo due settimane, la squadra di van Gaal sceglie una tattica pi\u00f9 difensiva, risparmiando le energie, limitandosi al controllo di palla e puntando solo raramente la porta avversaria in profondit\u00e0. Il Torino ci mette cuore e grinta, ma le conclusioni di Walter Casagrande, Roberto Mussi e Gianluca Sordo vengono rispettivamente respinte due volte dal palo ed una dalla traversa. L'Ajax si aggiudica cos\u00ec, col minimo sforzo, la Coppa UEFA e diventa la prima squadra olandese (e la seconda in Europa dopo la Juventus) ad aver vinto tutte e tre le maggiori coppe europee."}
{"id": "6259140", "revid": "88740", "url": "https://it.wikipedia.org/wiki?curid=6259140", "title": "Calcagno (disambigua)", "text": ""}
{"id": "6259142", "revid": "110157", "url": "https://it.wikipedia.org/wiki?curid=6259142", "title": "Euro Cup 1999", "text": "La Euro Cup 1999 \u00e8 stata la quarta e ultima edizione dell'omonimo torneo disputato nel 1999. \u00c8 stata organizzata dalla EFAF.\nHa avuto inizio il 17 aprile e si \u00e8 conclusa il 5 giugno con la finale di Bruxelles vinta per 12-6 dai britannici London O's sui norvegesi Oslo Vikings.\nAl campionato hanno preso parte 6 squadre, suddivise in 2 gironi.\nStagione regolare.\nClassifica.\nLa classifica della regular season \u00e8 la seguente:"}
{"id": "6259143", "revid": "287204", "url": "https://it.wikipedia.org/wiki?curid=6259143", "title": "798 (numero)", "text": "Settecentonovantotto (798) \u00e8 il numero naturale dopo il 797 e prima del 799."}
{"id": "6259155", "revid": "1543377", "url": "https://it.wikipedia.org/wiki?curid=6259155", "title": "Aree naturali protette della Tunisia", "text": "La rete delle aree naturali potette della Tunisia comprende 17 parchi nazionali, 41 zone umide di importanza internazionale (siti Ramsar) e numerose riserve naturali e faunistiche, per una superficie complessiva di 12.284\u00a0km\u00b2, pari al 7,9% della superficie totale del Paese."}
{"id": "6259165", "revid": "6923", "url": "https://it.wikipedia.org/wiki?curid=6259165", "title": "Teastas Eorpach na Gaelige", "text": "Il TEG (Teastas Eorpach na Gaeilge) in italiano \"Certificazione Europea in Irlandese \"\u00e8 una serie di esami per gli studenti adulti dell'irlandese. Il TEG \u00e8 riconosciuto dal quadro comune europeo di riferimento per la conoscenza delle lingue. La certificazione prende in esame quattro abilit\u00e0: produzione orale, comprensione orale, produzione scritta e comprensione scritta. I livelli disponibili sono sei e vanno dall'A1 al C2. I candidati di qualsiasi livello possono scegliere di essere sottoposti alla prova completa (L\u00e1nchreidi\u00faint) o di svolgere solamente la prova orale.\nBonnleibh\u00e9al.\nIl \"Bonnleibh\u00e9al (\"letteralmente \"livello base\") \u00e8 la prima certificazione per la lingua irlandese che comprende dunque i livelli A1 e A2.\nBonnleibh\u00e9al 1 (A1).\nComprensione e produzione orale.\nPer questo livello, i candidati sono in grado di usare singoli vocaboli e frasi semplici quando partecipano a una conversazione su argomenti ed episodi basati sulla loro esperienza personale. Per esempio, saranno in grado di fornire una descrizione basilare di s\u00e9 stessi, del luogo in cui abitano, del loro lavoro e della loro routine. Devono comprendere un discorso semplice, esposto lentamente e in maniera ben scandita, che si riferisca ad eventi quotidiani. Faranno affidamento agli altri affinch\u00e9 li aiutino nei tentativi di comunicazione.\nComprensione scritta.\nI candidati comprendono dei testi forniti che sono brevi e semplici e che riguardano strettamente la vita di tutti i giorni. Sanno inoltre scomporre un testo, frase per frase, individuando nomi, vocaboli e frasi basilari facilmente riconoscibili. Avranno bisogno di rileggere il testo se necessario.\nProduzione scritta.\nPer questo livello, i candidati sono in grado di scrivere singoli vocaboli in forma semplice. Per esempio, sono in grado di scrivere frasi semplici come 'Is maith liom ceol' ('Mi piace la musica'). Ai candidati per la certificazione A1 \u00e8 richiesto solo di scrivere singole parole.\nBonnleibh\u00e9al 2 (A2).\nComprensione e produzione orale.\nA questo livello, i candidati sono in grado di descrivere, con termini semplici, i loro trascorsi, il loro lavoro, le loro attivit\u00e0 quotidiane, i loro gusti e le loro antipatie. Sanno usare frasi semplici e partecipare a conversazioni riguardo a eventi ordinari. Saranno in grado di comprendere frasi semplici e parti comuni del discorso, pertinenti alla vita di tutti i giorni, purch\u00e9 l'interlocutore sia chiaro, che il discorso non sia troppo dialettale e che si esprima ad un ritmo ragionevole. Continuano ad affidarsi a terzi per farsi aiutare con le difficolt\u00e0 nella comunicazione.\nComprensione scritta.\nI candidati riescono a comprendere il contenuto essenziale di lettere o posta elettronica purch\u00e9 queste siano in un linguaggio semplice e che il discorso appartenga a un'area di competenza o di interesse del candidato.\nGli studenti non saranno invece in grado di capire discorsi su argomenti astratti o documenti che non contengono un linguaggio comune. Dovranno usare le loro fonti limitate in termini di vocabolario e struttura per assicurarsi del significato di un testo e per comprendere passaggi di testi semplici.\nProduzione scritta.\nIl candidato sa scrivere frasi semplici, ad esempio in un'e-mail, riguardo a tematiche strettamente legate alla sua vita personale, come 'T\u00e1 m\u00e9 ag dul go dt\u00ed an phicti\u00farlan' ('Stasera andr\u00f2 al cinema'). Per ottenere la certificazione lo studente dovr\u00e0 essere in grado di scrivere semplici frasi costruite con congiunzioni semplici come '\u00e8, 'ma' e 'poich\u00e9'.\nMe\u00e1nleibh\u00e9al.\nIl \"Me\u00e1nleibh\u00e9al\" (letteralmente \"livello intermedio\") \u00e8 la seconda certificazione ottenibile per la lingua irlandese. Come il Bonnleibh\u00e9al, anche il Me\u00e1nleibh\u00e9al \u00e8 composto da due gradi, che corrispondono a B1 e B2.\nMe\u00e1nleibh\u00e9al 1 (B1).\nComprensione e produzione orale.\nA questo livello, lo studente \u00e8 in grado di partecipare, senza una preparazione precedente, a conversazioni su argomenti generali che si riferiscono alla sua vita. Dovrebbe comprendere programmi televisivi e conversazioni telefoniche. Dovrebbe riuscire a intervenire in semplici scambi di opinioni riguardo ad argomenti che gli sono familiari. Ciononostante, non \u00e8 ancora capace di esprimere un punto di vista elaborato. La \"prevedibilit\u00e0\" \u00e8 fondamentale a questo livello.\nComprensione scritta.\nA questo livello, il candidato capisce il significato generale di un resoconto scritto che riguardi qualcosa a lui familiare, per esempio, articoli non specialistici di quotidiani, settimanali, volantini o d\u00e9pliant riguardanti eventi culturali, hobby e altro. Sa capire le descrizioni di eventi, emozioni e simili, riportate in lettere semplici, posta elettronica e altri tipi simili di corrispondenza.\nProduzione scritta.\nPer questo livello, i candidati sapranno scrivere semplici annotazioni, e-mail e semplici lettere personali che riportano informazioni oggettive riguardo a eventi o descrizioni di attivit\u00e0. Riguardo al loro lavoro, sapranno scrivere una lettera semplice che riporti fatti, date e simili. La produzione scritta dovrebbe essere soggetta a una lettura di prova poich\u00e9 potrebbero essere presenti degli errori che si trovano all'infuori delle normali consegne incontrate dallo studente.\nMe\u00e1nlibh\u00e9al 2 (B2).\nComprensione e produzione orale.\nLo studente dovrebbe essere capace di partecipare attivamente a conversazioni ordinarie a un ritmo normale riguardo a un'ampia gamma di argomenti oltre che a temi che lo riguardano. Deve avere l'abilit\u00e0 che gli consenta di cominciare e sviluppare un discorso e un'argomentazione coerente su un tema dato. Il candidato pu\u00f2 scambiare, controllare e confermare le informazioni; pu\u00f2 commentare l'importanza che hanno avuto certe situazioni sulla propria esperienza personale, esplicitare il proprio punto di vista e difendere la propria opinione con esempi e argomentazioni coerenti. Dovr\u00e0 essere abile inoltre ad affrontare un imprevisto qualora si dovesse presentare.\nComprensione scritta.\nIl candidato per la certificazione B2 dovrebbe essere in grado di far fronte a molti tipi diversi di testo scritto che riguardano argomenti sconosciuti allo studente oltre a quelli che lo interessano. Dovrebbe comprendere i punti fondamentali di un testo cos\u00ec come le conclusioni e le implicazioni, anche se implicite. Lo studente dovrebbe avere poche difficolt\u00e0 a capire lettere di corrispondenza che riguardano da vicino tematiche che lo interessano. Dovrebbe essere capace di utilizzare propriamente il dizionario e le fonti (online e altre) per aiutarsi con i termini specialistici o non riguardanti la sua area di interesse.\nProduzione scritta.\nGli studenti del livello B2 devono essere capaci di effettuare molte tipologie di lavori scritti, una volta che il tema riguarda argomenti prevedibili. I candidati sanno come scrivere una lettera formale o informale; come iniziare e terminare una corrispondenza e seguire le regole riguardanti l'indirizzo, le date, la punteggiatura eccetera.\nGli studenti hanno una buona padronanza della grammatica e non commettono il tipo di errori che possono portare a incomprensioni. Usano una grande variet\u00e0 di vocaboli che ricoprono argomenti di cultura generale e tematiche specifiche nelle quali si ha interesse. I candidati devono fare attenzione all'ortografia e alla punteggiatura ma \u00e8 probabile che l'influenza della loro madrelingua si veda nello scritto.\nArdleibh\u00e9al.\nL\"'Ardleibh\u00e9al\" (letteralmente \"livello difficile\") \u00e8 l'ultimo livello delle certificazioni per la lingua irlandese ed \u00e8 anche il pi\u00f9 difficile. Come i livelli precedenti, anche l'Ardleibh\u00e9al si divide in due gradi: il C1 e il C2 (ovvero il livello che attesta la padronanza dell'irlandese pari a quella di un madrelingua).\nArdleibh\u00e9al 1 (C1).\nProduzione orale.\nI candidati devono essere in grado di partecipare a conversazioni colloquiali o in discorsi pi\u00f9 formali (letture, dibattiti e interviste, per esempio). Sono capaci di discutere di temi astratti con altre persone, inclusi i madrelingua, se il dialogo non \u00e8 dialettale, specialistico, tecnico o veloce. Sono in grado di esprimere e difendere le proprie opinioni e idee e di rispondere a puntualizzazioni fatte da altri. Possono parlare fluentemente, spontaneamente e accuratamente riguardo a una vasta quantit\u00e0 di argomenti. Potrebbero esserci imprecisioni nel discorso, specialmente se il candidato dovesse trovarsi sotto pressione o parlare velocemente, ma questi errori sono causati dalla pressione e dalla disattenzione piuttosto che dalla mancanza di conoscenza dei vocaboli. Lo studente pu\u00f2 affrontare un discorso sia in contesti formali che informali.\nComprensione orale.\nGli studenti riescono a capire, senza grosse difficolt\u00e0, discorsi e annunci, messaggi, indicazioni registrate, letture, dibattiti, la maggior parte dei programmi radio o trasmissioni televisive e altro materiale dell'ambito sociale, accademico o professionale. Possono comprendere conversazioni e discussioni fra terzi, fintanto che questi non siano in gergo colloquiale, specialistico, in un dialetto regionale o che la conversazione avvenga con ritmi troppo alti. Sono in grado inoltre di capire discorsi estesi anche se questi non sono ben strutturati o se alcuni punti sono sottintesi. I candidati sanno riconoscere un gran numero di frasi e vocaboli e possono riconoscere le differenze di registro linguistico. Non ci si aspetta che sappiano capire ogni parola del linguaggio tecnico o di discorsi che non rientrano nell'ambito di conoscenza del candidato, ma questo sapr\u00e0 comunque cogliere il senso generale.\nComprensione scritta.\nI candidati dell'Ardleibh\u00e9al 1 sapranno affrontare i test letterari moderni in irlandese che sono spesso letti in contesti professionali, sociali o accademici, a meno che i testi non siano troppo colloquiali o specialistici. Questo tipo di testi pu\u00f2 essere lungo, complesso o astratto. Oltre a un vocabolario ampio, lo studente dovr\u00e0 dimostrare le seguenti capacit\u00e0:\nProduzione scritta.\nGli studenti sono in grado di produrre molte tipologie di testi scritti. Il tema non deve essere prevedibile o legato al lavoro o all' area di interesse dei candidati. Gli studenti saranno abbastanza fantasiosi da scrivere di argomenti che non riguardano l'esperienza personale. Queste tipologie testuali potrebbero includere: vademecum, volantini, articoli di riviste o giornali, relazioni o mansionari, memorandum, materiale didattico, tesi universitarie, testi narrativi o resoconti di riunioni. I candidati faranno un uso corrente di espressioni, modi di dire, connettori e intercalari. Potrebbe essere evidente l'influenza della lingua madre ma non dovrebbe esserlo cos\u00ec tanto da impedire la comprensione del testo. Infine il testo dovr\u00e0 essere accurato dal punto di vista grammaticale, ortografico e morfologico."}
{"id": "6259171", "revid": "339392", "url": "https://it.wikipedia.org/wiki?curid=6259171", "title": "Watch (Apple)", "text": ""}
{"id": "6259174", "revid": "729019", "url": "https://it.wikipedia.org/wiki?curid=6259174", "title": "Planchetta", "text": "Planchetta, la Planchetta o Plochizza (in croato \"Plo\u010dica\") \u00e8 uno scoglio al centro del canale di Curzola (\"Kor\u010dulanski kanal\") nel mare Adriatico, in Croazia. Si trova tra le isole di Curzola, Lesina e Torcola. Amministrativamente appartiene al comune della citt\u00e0 di Blatta, nella regione raguseo-narentana.\nGeografia.\nPlanchetta \u00e8 situato circa 6,8\u00a0km a nord di Curzola, 10\u00a0km a sud di Lesina e 8,5 a sud-est di Torcola. L'isolotto \u00e8 lungo e stretto, ha circa 850\u00a0m di lunghezza, una superficie di 0,07\u00a0km\u00b2, la costa lunga 1,94\u00a0km ed \u00e8 alto 12\u00a0m; alla sua estremit\u00e0 nord-occidentale ha un faro."}
{"id": "6259216", "revid": "31886", "url": "https://it.wikipedia.org/wiki?curid=6259216", "title": "Chiesa di San Pietro Apostolo (Parma, Carignano)", "text": "La chiesa di San Pietro Apostolo, nota anche come pieve di Carignano, \u00e8 un luogo di culto cattolico dalle forme barocche, situato in via Montanara 568, accanto al parco di villa Malenchini, a Carignano, frazione di Parma, in provincia e diocesi di Parma.\nStoria.\nL'edificio originario, menzionato per la prima volta nel 1005 nell\"'Ordo Archipresbiterorum Plebium\" voluto dal vescovo di Parma Sigifredo II, fu probabilmente costruito prima dell'XI secolo.\nLa sua esistenza \u00e8 testimoniata anche da documenti del 1230, quando la \"plebs de Cargnano\" risultava dipendente direttamente dall'autorit\u00e0 episcopale di Parma. L'importanza del luogo di culto crebbe nei decenni seguenti e secondo il censimento del 1299 erano due le cappelle del circondario poste alle sue dipendenze.\nIn seguito la pieve divenne sede di vicariato foraneo e centro di riferimento per un vasto territorio esteso fino a Maiatico e Sala Baganza.\nNel 1712 la chiesa fu completamente ricostruita in stile barocco, per volere di Giuseppe Cervi, proprietario della vicina villa.\nNel 1741 fu aggiunta la facciata monumentale, su progetto probabilmente di un architetto della cerchia di Marco Aurelio Dosi.\nNei primissimi anni del XX secolo il campanile fu sopraelevato con l'aggiunta della lanterna in sommit\u00e0.\nTra il 1937 e il 1938 gli interni furono restaurati e decorati, con l'aggiunta degli affreschi sulle volte e la realizzazione degli altari, degli amboni e del fonte battesimale su progetto dell'architetto Camillo Uccelli.\nIntorno al 1960 l'affresco del catino absidale, raffigurante la \"Trasfigurazione\", fu coperto con nuovi dipinti rappresentanti un cielo stellato, mentre due anni dopo furono sistemati gli intonaci esterni e la canonica.\nTra il 2000 e il 2004 fu riportato in luce l'affresco coperto della volta dell'abside.\nTra il 2015 e il 2016 gli esterni della chiesa e del campanile furono interamente restaurati, unitamente alle statue della facciata.\nDescrizione.\nLa chiesa si sviluppa su un impianto a navata unica affiancata da tre cappelle per lato, con ingresso a ovest e presbiterio absidato a est.\nLa simmetrica facciata intonacata, convessa al centro e concava ai lati, \u00e8 suddivisa orizzontalmente in due parti da un'alta trabeazione in aggetto. Inferiormente \u00e8 collocato nel mezzo l'ampio portale d'ingresso, delimitato da cornice con frontone mistilineo; ai lati, sopra il basamento in laterizio, doppie coppie di lesene coronate da capitelli dorici inquadrano due alte nicchie ad arco a tutto sesto, delimitate da cornici mistilinee, contenenti le statue in pietra di Vicenza raffiguranti due \"Evangelisti\"; alle estremit\u00e0 sono poste altre due lesene doriche. Superiormente si apre un ampio finestrone centrale a coronamento mistilineo; ai lati si elevano due coppie di lesene coronate da capitelli ionici, che inquadrano due alte nicchie contenenti altrettante statue degli \"Evangelisti\"; alle estremit\u00e0 sono collocate due volute di raccordo, su cui si innalzano due vasi. In sommit\u00e0 nel mezzo si staglia un alto frontone mistilineo, decorato con un altorilievo raffigurante le chiavi di san Pietro; ai lati si elevano due timpani triangolari, coronati da piccole guglie.\nIl fianco nord \u00e8 affiancato dalla sagrestia e dal campanile, sulla cui fronte occidentale \u00e8 collocato un grande orologio; la cella campanaria, coronata da un cornicione a profilo mistilineo, si affaccia sui quattro lati attraverso bifore ad arco a tutto sesto; in sommit\u00e0 si staglia la lanterna a pianta ottagonale, coperta da guglia.\nAll'interno la navata \u00e8 coperta da una volta a botte lunettata, interamente decorata con affreschi raffiguranti cinque scene legate alla vita di san Pietro, realizzati nel 1937 dal pittore Anselmo Govi; sui fianchi, tra le lesene coronate da capitelli dorici che sostengono il cornicione perimetrale in aggetto, si aprono le arcate a tutto sesto delle cappelle laterali; queste ultime, coperte da volte a botte, contengono quattro altari e il fonte battesimale, risalenti al 1938.\nIl presbiterio absidato a pianta poligonale \u00e8 coperto da un catino decorato con l'affresco rappresentante la \"Trasfigurazione di Ges\u00f9 Cristo\", anch'esso realizzato da Anselmo Govi nel 1937; al centro si innalza l'altare maggiore marmoreo a mensa, risalente al 1938; sul retro si staglia, all'interno di una ricchissima cornice in legno dorato, la grande pala del \"Martirio di San Pietro\", dipinta nel 1770 dal pittore Gaetano Gandolfi."}
{"id": "6259220", "revid": "125702564", "url": "https://it.wikipedia.org/wiki?curid=6259220", "title": "Museo del violino", "text": "Il Museo del Violino \u00e8 un museo musicale situato a Cremona. Il museo \u00e8 noto soprattutto per la sua collezione di strumenti ad arco che comprende anche violini, viole, violoncelli e contrabbassi di rinomati liutai, tra cui Antonio Stradivari e Giuseppe Guarneri del Ges\u00f9.\nStoria.\nNel 1894 Giovanni Battista Cerani don\u00f2 al comune di Cremona diversi strumenti musicali e modelli di propriet\u00e0 di grandi liutai cremonesi, fra cui Antonio Stradivari. Venne cos\u00ec istituito il Museo Stradivariano, che in seguito venne arricchito dall'inestimabile raccolta di Ignazio Alessandro Cozio, conte di Salabue, il quale aveva acquisito ci\u00f2 che rimaneva del laboratorio di Stradivari, divenendo cos\u00ec uno dei primi esperti italiani di storia della liuteria. La grandissima collezione di modelli lignei, documenti ed attrezzature artigianali per la creazione di strumenti ad arco di Cozio fu acquistata nel 1920 dal liutaio Giuseppe Fiorini di Bologna al fine di creare una scuola italiana di liuteria; tuttavia, non riuscendo nel proprio proposito, dopo dieci anni decise di regalare tutta la collezione al museo civico di Cremona.\nL'amministrazione comunale cre\u00f2 cos\u00ec una \"Sala Stradivariana\" all'interno del Palazzo Affaitati, dove vennero esposti tutti gli oggetti della collezione Salabue-Fiorini. Dopo un breve trasferimento al Palazzo dell'arte e all'Archivio di Stato, la raccolta venne sistemata nel museo civico e divisa in tre sale: la prima illustrava la costruzione della viola contralto secondo la scuola classica cremonese; la seconda stanza esponeva alcuni strumenti realizzati da liutai italiani del XIX-XX secolo; l'ultima sala conteneva sedici espositori con oltre 700 oggetti.\nLa cultura dei \"saperi e saper fare liutario della tradizione cremonese\" \u00e8 stata iscritta il 5 dicembre 2012 nella lista rappresentativa del patrimonio culturale immateriale dell'UNESCO\nDopo due anni di restauri del Palazzo dell'arte, l'intera collezione \u00e8 stata trasferita definitivamente nel nuovo \"museo del violino\" inaugurato ufficialmente il 14 settembre 2013.\nEsposizione.\nLa collezione del museo del violino \u00e8 organizzata in 10 sale: \nAltri spazi.\nAll'interno del museo \u00e8 stato allestito, in quello che fu originariamente il salone delle adunate del Palazzo dell'arte, un auditorium da 464 posti intitolato all'imprenditore Giovanni Arvedi e realizzato dagli architetti Giorgio Pal\u00f9 e Michele Bianchi in collaborazione con l'ingegnere acustico Yasuhisa Toyota. Sul piccolo palcoscenico ellittico di 85 m2, posto al centro della sala, possono esibirsi solisti e orchestre da camera.\nAl piano terreno, l'ala sinistra del palazzo \u00e8 occupata dal Laboratorio di Acustica Musicale del Politecnico di Milano e dal Laboratorio Arvedi di Diagnostica Non-Invasiva dell'Universit\u00e0 di Pavia che, in maniera coordinata, sviluppano attivit\u00e0 di ricerca su temi collegati alla liuteria. I ricercatori del Politecnico di Milano svolgono diverse attivit\u00e0 riguardanti la misura di propriet\u00e0 geometriche, vibrazionali e acustiche, con particolare attenzione al miglioramento della qualit\u00e0 degli strumenti musicali acustici e degli ambienti di ascolto. Il Laboratorio Arvedi di Diagnostica Non-Invasiva si prefigge come scopo lo studio e la caratterizzazione dei materiali che compongono gli strumenti musicali storici in ogni sua parte e la messa a punto di un protocollo analitico e metodologico innovativo dedicato alla diagnostica, al restauro e alla conservazione degli strumenti musicali. Si tratta dell'unico museo italiano ad avere al suo interno dei laboratori di ricerca universitari.\nEsternamente al museo, dietro al colonnato, \u00e8 collocata la scultura moderna \"L\u2019anima della musica\" dell'artista catalano Jaume Plensa, in cui \u00e8 raffigurato un uomo d'acciaio seduto e alto quattro metri, con la pelle tatuata da spartiti musicali."}
{"id": "6259225", "revid": "767487", "url": "https://it.wikipedia.org/wiki?curid=6259225", "title": "Caryl Lincoln", "text": "Biografia.\nInizi\u00f2 la carriera di attrice nel 1927 con alcuni cortometraggi e il film d'avventura \"Wolf Fangs\" di Lewis Seiler, con il cane Thunder. Tutta la sua attivit\u00e0, nelle parti di rilievo, rimase confinata ai film western, mentre negli altri generi dovette accontentarsi di modesti ruoli spesso nemmeno accreditati.\nFu scelta tre le tredici promesse WAMPAS Baby Stars del 1929, proprio l'anno in cui non prese parte a nessun film, e nel 1930 recit\u00f2 unicamente in\"The Land of Missing Men\" con Bob Steele. La sua carriera si concluse sostanzialmente nel 1934 con una piccola parte nel film \"Charlie Chan's Courage\" e con il matrimonio con l'attore Bert Stevens, fratello maggiore di Barbara Stanwyck. Ebbero un figlio e rimasero sposati fino alla morte di lui, nel dicembre 1964.\nCaryl Lincoln continu\u00f2 con ruoli non accreditati fino agli anni sessanta, e partecip\u00f2 anche ad alcuni telefilm della serie \"The Lucy Show\", con Lucille Ball. Con la morte del marito si ritir\u00f2 definitivamente dalle scene e mor\u00ec nella sua casa nelle Woodland Hills nel 1983, a 79 anni."}
{"id": "6259228", "revid": "339392", "url": "https://it.wikipedia.org/wiki?curid=6259228", "title": "Suggerimenti (Apple)", "text": ""}
{"id": "6259229", "revid": "287204", "url": "https://it.wikipedia.org/wiki?curid=6259229", "title": "\u00c9toile de Bess\u00e8ges 2017", "text": "L'\u00c9toile de Bess\u00e8ges 2017, quarantasettesima edizione della corsa e valevole come prova dell'UCI Europe Tour 2017 categoria 2.1, si svolse in cinque tappe dal 1\u00ba al 5 febbraio 2017, su un percorso di 626,9\u00a0km con partenza da Bellegarde e arrivo a Al\u00e8s. La vittoria fu appannaggio del francese Lilian Calmejane, il quale complet\u00f2 il percorso in 14h42'51\", alla media di 42,711\u00a0km/h, precedendo il connazionale Tony Gallopin e il danese Mads W\u00fcrtz Schmidt.\nSul traguardo di Al\u00e8s 122 ciclisti, su 151 partiti da Bellegarde, portarono a termine la competizione."}
{"id": "6259238", "revid": "287204", "url": "https://it.wikipedia.org/wiki?curid=6259238", "title": "Diego Gatta", "text": "Biografia.\nDiego Gatta nacque a Sala Consilina il 24 aprile del 1729 da Angelantonio e Antonia Martucci. Fu discepolo dell\u2019abate, filosofo ed economista Antonio Genovesi (1712-1769) di Castiglione, appunto detto Del Genovesi. \nGatta fu anche un contemporaneo di Giovan Battista Vico (1668-1744), dal quale assimil\u00f2 la cultura storica. Fu uno spirito eclettico: si laure\u00f2 in legge, in medicina e si interess\u00f2 di composizione musicale, qualche volta anche contrastando in un suo trattato le opinioni dell\u2019amico Domenico Cimarosa con dovizia di validi argomenti. \nGatta, dopo l\u2019uccisione del figlio adottivo, non avendo altri familiari viventi, si rifugi\u00f2 presso i suoi parenti ad Eboli, dove mor\u00ec il 22 giugno del 1804 all\u2019et\u00e0 di 75 anni. La sua salma fu tumulata nella cappella gentilizia della famiglia Genovese dentro la chiesa della SS. Trinit\u00e0 dei PP. Osservanti, comunemente detta \u201cSant\u2019Antonio\u201d. \nCarriera.\nNel 1771 fu nominato Uditore Generale del vescovo di Anglona e Tursi, Giovan Battista Pignatelli. Come consigliere legale fu alla corte di re Ferdinando IV di Napoli, che all\u2019epoca si avvaleva dell\u2019opera dell\u2019illuminato ministro fiorentino, Bernardo Tanucci. Quest\u2019ultimo affid\u00f2 al Gatta l\u2019incarico di concepire un buon codice, che racchiudesse e desse ordine alle tante e svariate leggi esistenti. Il giureconsulto vi pose mano e compose la \u201c\"Collezione dei Reali Dispacci\"\u201d. Questa raccolta fu di grande aiuto ai magistrati nella consultazione delle leggi. L\u2019opera contribu\u00ec non poco a creare un\u2019uniformit\u00e0 di indirizzo nella decisione delle controversie e giov\u00f2 moltissimo agli operatori della giustizia. Le leggi che Gatta collezion\u00f2 furono quelle contenenti dettami importanti, che trasformarono la societ\u00e0 del tempo. \nNel frattempo la Rivoluzione Napoletana era alle porte; venti di guerra spiravano all'orizzonte e lo stesso Tanucci aveva abbandonato per motivi politici sia il suo sovrano che Napoli. \nFerdinando IV, appoggiato dagli Inglesi e dagli Austriaci, era ormai in stretta combutta con le masse sanfediste, che si opponevano alle forze repubblicane.\nAnche Diego Gatta prese le distanze dal re. Il sacerdote si ritir\u00f2 a Sala Consilina, dove erano gi\u00e0 in corso rappresaglie contro la sua famiglia. \nIntanto era deceduto per morte naturale il fratello medico, Michele, e i consistenti beni di famiglia necessitavano di essere seguiti e tutelati proprio in quel periodo per tanti versi difficile e minaccioso. \nDifatti non pass\u00f2 molto tempo e le masse realiste passarono alle vie di fatto: sequestrarono il giureconsulto, lo spogliarono dei suoi beni, gli incendiarono l\u2019antico ed importante palazzo (situato nel rione, detto \u201cIn mezzo alla terra\u201d) e la sua vasta e preziosa biblioteca. \nLe stesse orde uccisero in tutto il Vallo di Diano diversi repubblicani, tra i quali, in data 3 maggio 1799, anche il figlio adottivo di Diego Gatta, il dottore in legge Michele Gatta, suo nipote-cugino, il cui nome originario era Angelo Andrea Genovese nato il 22 dicembre 1777 a Castiglione, figlio di Olimpia Gatta, zia di Diego."}
{"id": "6259240", "revid": "124123", "url": "https://it.wikipedia.org/wiki?curid=6259240", "title": "David Andrews (giocatore di football americano)", "text": "Carriera professionistica.\nNew England Patriots.\nAl college, Andrews gioc\u00f2 a football coi Georgia Bulldogs. Dopo non essere stato scelto nel Draft NFL 2015 firm\u00f2 coi New England Patriots, venendo nominato centro titolare della squadra dopo l'infortunio di Bryan Stork. L'anno successivo, quest'ultimo torn\u00f2 disponibile ma Andrew fu confermato titolare e Stork fu svincolato. La sua seconda annata si chiuse disputando tutte le 16 partite e il 5 febbraio 2017 part\u00ec come titolare nel Super Bowl LI vinto contro gli Atlanta Falcons per 34-28 ai tempi supplementari.\nAlla fine della stagione 2018 Andrews part\u00ec come titolare nel Super Bowl LIII vinto contro i Los Angeles Rams per 13-3."}
{"id": "6259244", "revid": "110157", "url": "https://it.wikipedia.org/wiki?curid=6259244", "title": "Euro Cup 1998", "text": "La Euro Cup 1998 \u00e8 stata la terza edizione dell'omonimo torneo disputato nel 1998. \u00c8 stata organizzata dalla EFAF.\nHa avuto inizio l'11 aprile e si \u00e8 conclusa il 6 giugno con la finale di Bruxelles vinta per 21-6 dai danesi Aarhus Tigers sugli svizzeri Seaside Vipers.\nAl campionato hanno preso parte 6 squadre, suddivise in 2 gironi.\nStagione regolare.\nClassifica.\nLa classifica della regular season \u00e8 la seguente:"}
{"id": "6259247", "revid": "132266", "url": "https://it.wikipedia.org/wiki?curid=6259247", "title": "Croce d'onore al valore", "text": "La Croce d'onore al valore \u00e8 il massimo riconoscimento al valor militare concesso dalla Repubblica Federale di Germania a partire dalla data della sua istituzione pervenuta con la firma del presidente tedesco Horst K\u00f6hler il 10 ottobre 2008 su proposta formale, pervenuta il 13 agosto 2008, del ministro della difesa tedesco Franz Josef Jung sotto incoraggiamento della Commissione per le petizioni del Bundestag, arrivata nel 2007.\nDescrizione.\nCome pensato dal presidente dell'Associazione tedesca dei riservisti della \"Bundeswehr\" l'onorevole Ernst-Reinhard Beck (CDU) nel 2008 la forma della decorazione venne ripresa dall'antica Croce di Ferro risalente in primo luogo al Regno di Prussia e poi all'Impero tedesco, istituita dal re di Prussia Federico Guglielmo III il 10 marzo 1813 durante la guerra contro Napoleone e abbandonata dopo la Seconda guerra mondiale con la caduta del Nazismo che ne aveva fatto un cardine della sua militaria. Nel lato frontale la croce patente odierna, quindi assomigliante all'antica onorificenza prussiana, \u00e8 dorata e decorata nel centro dall'aquila tedesca, stemma del Paese, incorniciata d'alloro. Il nastro, nero al centro bordato prima di rosso e poi d'oro, similmente al resto delle onorificenze al valore tedesche, \u00e8 decorato con fronde di quercia."}
{"id": "6259248", "revid": "1669436", "url": "https://it.wikipedia.org/wiki?curid=6259248", "title": "F\u00e8 d'Ostiani", "text": "I F\u00e8 d'Ostiani sono una nobile famiglia bresciana di origine cremonese, nata dall'unione di due nobili famiglie: i F\u00e8 e gli Ostiani.\nStoria.\nTra i primi fondatori della famiglia vi \u00e8 Feo de Bettoncelli originario di Azzanello nel cremonese, nel XV secolo si stabili nel bresciano, tra Farfengo e Acqualunga dove aveva acquistato dei possedimenti. Nel 1442 i suoi discendenti ottennero la cittadinanza bresciana ed il 10 settembre 1556 vennero ammessi a far parte del patriziato bresciano. Fino alla prima met\u00e0 del XVI secolo la famiglia era chiamata \"F\u00e8\" mentre a seguito dell'unione mediante matrimonio, di Gio. Battista, e Lodovica Ostiani fu aggiunto dai figli anche il cognome materno \"di Ostiani\", cosi da diventare F\u00e8 d'Ostiani. Nel 1810 la famiglia ricevette il titolo napoleonico di \"Conti del Regno d'Italia.\" Titolo nuovamente rinnovato da Re Vittorio Emanuele II ed esteso con D.R. del 1928 a tutti i rami ultrogeniti. Tra gli esponenti di spicco di questa nobile famiglia vi \u00e8 il Conte Alessandro F\u00e8 d'Ostiani, diplomatico e senatore del Regno d'Italia.\nStemma.\n\"Inquadrato: nel primo e quarto di F\u00e8: controinquadrato di rosso, d'argento, di nero e di verde con la fede di carnagione posta in sbarra su tutto; e nel secondo e terzo di Ostiani: d'Argento alla banda di rosso accostata da due porte d'oro con catenaccio e stipiti di nero.\"\nMotto.\n\"Pro fide et patria\"."}
{"id": "6259250", "revid": "287204", "url": "https://it.wikipedia.org/wiki?curid=6259250", "title": "Gironcoli", "text": ""}
{"id": "6259251", "revid": "1724975", "url": "https://it.wikipedia.org/wiki?curid=6259251", "title": "Memo Vocali", "text": "Memo Vocali \u00e8 un'applicazione sviluppata dalla Apple Inc. per il sistema operativo iOS. \u00c8 stata introdotta con iPhone OS 3. La funzione di Memo Vocali \u00e8 quella di registrare e gestire tracce audio. Con iOS 7 viene aggiornata completamente la grafica dell'applicazione. Con il rilascio di iOS 12, l'app Memo Vocali ha sub\u00ecto un miglioramento grafico, ricevendo il supporto alla sincronizzazione dei file su iCloud. Con macOS Mojave l'app \u00e8 disponibile anche su Mac.\nFunzionalit\u00e0.\nQuando l'app non sta registrando, nella parte inferiore dell'applicazione \u00e8 presente il pulsante per avviare e controllare una registrazione, e nella parte superiore vi \u00e8 la lista delle registrazioni effettuate. Durante la registrazione, nella parte superiore \u00e8 presente una schermata viene mostrata le frequenze audio della registrazione in corso. \u00c8 inoltre possibile ritagliare una traccia direttamente dall'applicazione."}
{"id": "6259252", "revid": "767487", "url": "https://it.wikipedia.org/wiki?curid=6259252", "title": "Hangar (gruppo musicale)", "text": "Gli Hangar sono un gruppo musicale progressive power metal brasiliano; molto celebri in patria, sono poco affermati negli altri continenti, sebbene molto attivi.\nIl loro stile richiama alla mente i ben pi\u00f9 celebri conterranei Angra, avendo come comune denominatore uno stampo progressive metal con innesti di musica brasiliana, ma si discosta per una matrice pi\u00f9 orientata al Trash anzich\u00e9 al Power metal: merito anche del timbro molto aggressivo dei vari frontman che si sono succeduti, compreso l'attuale Pedro Campos.\nAltra caratteristica che li accomuna ai colleghi \"Angra\" (oltre all'evidente assonanza) \u00e8 il fatto che per un periodo il batterista Aquiles Priester abbia militato in entrambe le formazioni, con un sound molto riconoscibile.\nGli \"Hangar\" restano tuttavia un band difficile da etichettare, avendo pubblicato album molto pop, alternandoli a produzioni molto pi\u00f9 classicamente heavy, non disdegnando ampi fronzoli virtuosistici all'interno delle composizioni."}
{"id": "6259261", "revid": "1543377", "url": "https://it.wikipedia.org/wiki?curid=6259261", "title": "Sandra Twiname", "text": "Biografia.\nFiglia di Marge Twiname, una dei pionieri del calcio femminile in Nuova Zelanda, membro di una famiglia di calciatori (anche i fratelli David, Malcolm ed Erica hanno giocato nei maggiori livelli neozelandesi), ha contribuito allo sviluppo del calcio negli anni 70.\nCalcio.\nGioc\u00f2 nella squadra femminile di Auckand (\"A-Team\"). Venne convocata in nazionale per la Coppa d'Asia 1975, senza tuttavia mai scendere in campo."}
{"id": "6259263", "revid": "1543377", "url": "https://it.wikipedia.org/wiki?curid=6259263", "title": "Vesparo", "text": "Vesparo, Ossiak o Oschiat (in croato \"O\u0161jak\") \u00e8 un isolotto di fronte al porto di Vallegrande sul lato ovest dell'isola di Curzola, nel mare Adriatico, in Croazia. Amministrativamente appartiene al comune della citt\u00e0 di Vallegrande, nella regione raguseo-narentana.\nGeografia.\nVesparo \u00e8 situato all'interno della baia Valle Grande (\"zaljev Vela Luka\"). Le sue dimensioni sono di circa 740\u00a0m per 400\u00a0m; la superficie \u00e8 di 0,213\u00a0km\u00b2, la costa \u00e8 lunga 1,96\u00a0km ed \u00e8 alto 62\u00a0m.\nSempre all'interno di Valle Grande, a nord-ovest di Vesparo, ci sono tre scogli:"}
{"id": "6259275", "revid": "8660", "url": "https://it.wikipedia.org/wiki?curid=6259275", "title": "Brussels Angels", "text": ""}
{"id": "6259277", "revid": "33751", "url": "https://it.wikipedia.org/wiki?curid=6259277", "title": "Festival Big Day Out", "text": ""}
{"id": "6259281", "revid": "110157", "url": "https://it.wikipedia.org/wiki?curid=6259281", "title": "Cuba City", "text": "Cuba City \u00e8 un comune degli Stati Uniti d'America, situato nello Stato del Wisconsin, diviso tra la contea di Grant e la contea di Lafayette."}
{"id": "6259282", "revid": "1371684", "url": "https://it.wikipedia.org/wiki?curid=6259282", "title": "Campionati mondiali di bob 1996", "text": "I Campionati mondiali di bob 1996, quarantaseiesima edizione della manifestazione organizzata dalla Federazione Internazionale di Bob e Skeleton, si sono disputati a Calgary, in Canada, per le sole gare maschili, sulla Pista del Canada Olympic Park, il tracciato sul quale si svolsero le competizioni del bob e dello slittino ai Giochi di . La localit\u00e0 canadese ha quindi ospitato le competizioni iridate per la prima volta nel bob a due uomini e nel bob a quattro.\nL'edizione ha visto dominare la Germania che si aggiudic\u00f2 entrambe le medaglie d'oro in palio e un totale di tre sulle sei disponibili. I titoli sono stati infatti vinti nel bob a due uomini da Christoph Langen e Markus Zimmermann e nel bob a quattro da Christoph Langen, Markus Zimmermann, Sven R\u00fchr e Olaf Hampel.\nRisultati.\nBob a due uomini.\nCampioni in carica erano i tedeschi Christoph Langen e Olaf Hampel, con Langen che riconferm\u00f2 il titolo per la terza volta consecutiva dopo i successi di Winterberg 1995 e Igls 1993 ma stavolta in coppia con Markus Zimmermann, al suo secondo alloro nel bob a due e a cinque anni dalla sua prima affermazione, colta ad Altenberg 1991 con Rudi Lochner. Al secondo posto si sono piazzati gli atleti di casa Pierre Lueders e Dave MacEachern, con Lueders che biss\u00f2 l'argento ottenuto nell'edizione del 1995, davanti agli svizzeri Reto G\u00f6tschi e Guido Acklin, entrambi alla loro prima medaglia mondiale nella specialit\u00e0 biposto.\nBob a quattro.\nCampione mondiale in carica era il quartetto tedesco composto da Wolfgang Hoppe, Ren\u00e9 Hannemann, Ulf Hielscher e Carsten Embach, giunto al traguardo in terza posizione ma con Thorsten Voss, che replic\u00f2 il bronzo di Winterberg 1995, e Sven Peter al posto di Hannemann e Hielscher. Il titolo \u00e8 stato pertanto conquistato dall'equipaggio formato dai connazionali Christoph Langen, Markus Zimmermann, Sven R\u00fchr e Olaf Hampel, con Langen al suo primo titolo vinto da pilota dopo il successo ottenuto ad Altenberg 1991 come frenatore della formazione allora guidata proprio da Hoppe, davanti alla formazione svizzera composta da Marcel R\u00f6hner, Markus Wasser, Thomas Schreiber e Roland Tanner, tutti alla prima medaglia iridata di specialit\u00e0."}
{"id": "6259322", "revid": "729019", "url": "https://it.wikipedia.org/wiki?curid=6259322", "title": "A-train (contea di Denton)", "text": "L'A-train \u00e8 il servizio ferroviario suburbano a servizio della contea di Denton, parte della Dallas-Fort Worth Metroplex, nello Stato del Texas. Si compone di un'unica linea, gestita dalla Denton County Transportation Authority, che collega le citt\u00e0 di Denton e Carrollton, dove si trova l'interscambio con la rete metrotranviaria DART di Dallas.\nI lavori di costruzione della linea iniziarono nel 2009, finanziati per il 20% dalla Denton County Transportation Authority e per il restante 80% dalla North Texas Tollway Authority. Il servizio venne quindi inaugurato il 20 giugno 2011.\nIl servizio.\nIl servizio della linea \u00e8 attivo dal luned\u00ec fino al sabato. Dal luned\u00ec al venerd\u00ec, con 60 corse, la frequenza varia tra i 20 e i 60 minuti; il sabato le corse sono ridotte a 18, per una frequenza media di 120 minuti."}
{"id": "6259324", "revid": "121570521", "url": "https://it.wikipedia.org/wiki?curid=6259324", "title": "Moschea Dzhuma", "text": "La moschea Dzhuma \u00e8 una moschea-cattedrale di Tashkent, Uzbekistan. Fu costruita nel 1451 dallo sceicco Uboydullo Khoja Akhror (1404-1490). \u00c8 una moschea del venerd\u00ec infatti il suo appellativo \u00e8 Moschea Jama.\nDescrizione.\nL'edificio principale ha la forma di un cubo, sovrastato da una cupola con quattro piccole finestre e un cilindro basso. Sulla parete est, di fronte al cortile, ci \u00e8 tagliato un grande arco. La disposizione della moschea \u00e8 secondo l'asse est-ovest."}
{"id": "6259334", "revid": "1318658", "url": "https://it.wikipedia.org/wiki?curid=6259334", "title": "Jugon-les-Lacs - Commune nouvelle", "text": "Jugon-les-Lacs - Commune nouvelle \u00e8 un comune francese di del dipartimento delle C\u00f4tes-d'Armor nella regione della Bretagna.\n\u00c8 stato creato il 1\u00ba gennaio 2016 dalla fusione dei preesistenti comuni di Jugon-les-Lacs e Dolo.\nIl capoluogo \u00e8 la localit\u00e0 di Jugon-les-Lacs."}
{"id": "6259335", "revid": "300067", "url": "https://it.wikipedia.org/wiki?curid=6259335", "title": "Kanela", "text": ""}
{"id": "6259339", "revid": "22475", "url": "https://it.wikipedia.org/wiki?curid=6259339", "title": "Marco Santucci (compositore)", "text": "Biografia.\nLa giovinezza, gli anni a Napoli e i primi incarichi a Camaiore.\nNacque nella contrada Sesto San Martino, e probabilmente studi\u00f2 l'organo nella chiesa Collegiata come gli altri bambini (lo statuto di Camaiore prevedeva che l'organista insegnasse obbligatoriamente la musica ai piccoli). Il giovane Santucci doveva essere un bambino prodigio, almeno al confronto con i coetanei: a 13 anni recit\u00f2 il ruolo della prima donna nell'intermezzo \"La contadina in corte\" di Antonio Sacchini nel teatro camaiorese dell'Olivo; dimostr\u00f2 precoci interessi compositivi per la musica sacra con una elementare \"Messa a quattro voci e basso\"; e una delibera del consiglio di Camaiore del 22 novembre 1778 (conservata presso l'Archivio Comunale di Camaiore) lo assume addirittura come assistente di Francesco Gambogi, organista di Santa Maria, con l'opzione perfino di sostituirlo una volta ottenute le attestazioni di una adeguata preparazione. \u00c8 per ottemperare alla delibera che, a 17 anni, si iscrisse al Conservatorio di Santa Maria di Loreto a Napoli, dove studi\u00f2 con Fedele Fenaroli. Costui stim\u00f2 molto il suo studente, e scrisse al Consiglio di Camaiore onde ottenere una proroga al suo incarico di organista, adducendo come scusante il fatto che il suo talento gli aveva fatto ottenere altri incarichi non prorogabili a Napoli. Anche nella biografia di Santucci pubblicata dal nipote Giovan Battista Rinuccini si parla di uno studente estremamente valente, che dest\u00f2 l'ammirazione di Domenico Cimarosa e che componeva grandiosi lavori (l'intermezzo \"Le paure\" del 1781, e un colossale \"Credo\" del 1789 per una non meglio identificata \u00abChiesa di San Luigi di Palazzo\u00bb, forse la Chiesa di Santa Croce di Palazzo) ammirati anche in Germania, tanto da fargli guadagnare commissioni e incarichi a Maastricht, rimasti lettera morta a causa degli sconvolgimenti rivoluzionari. Le notizie di Rinuccini non sono verificabili, ma \u00e8 sicuro il ritorno di Santucci a Camaiore nel 1790 per diventare finalmente organista e obbedire alla delibera di dodici anni prima. Santucci riusc\u00ec a convincere il Consiglio a farsi assumere in un incarico a vita, cosa che gli garant\u00ec la sicurezza economica e la possibilit\u00e0 di dedicarsi completamente alla musica e all'insegnamento. Nel 1790 collabor\u00f2 con Pasquale Antonio Soffi e Antonio Puccini alla cantata scenica \"Marco Curzio\" (eseguita nel 1791, il cui autografo \u00e8 conservato a Bologna, vedi sezione \"Opere e fonti\") per il festival musicale lucchese delle \u00abTasche\u00bb, e nel 1794 prese i voti per diventare maestro di cappella a Camaiore.\nMaestro di cappella al Laterano.\nNel 1797 fu chiamato come successore di Pasquale Anfossi alla guida della cappella del Laterano a Roma. Non sappiamo quanto rimase in carica: per alcuni fu a Roma fino al 1808, mentre altri lo d\u00e0nno di nuovo a Camaiore dopo solo un anno, forse timoroso della rivalit\u00e0 di Nicola Antonio Zingarelli, che nello stesso periodo cercava un incarico romano per lasciare la provinciale Loreto. Le premature dimissioni sono confermate da una sua petizione per un aumento di stipendi della cappella di Camaiore, certificato dal Consiglio gi\u00e0 nel 1802, e da altre fonti coeve. Nel saggio che Giuseppe Baini (anch'egli un compositore romano attivo in quel periodo che ebbe anche in seguito, come vedremo, a che fare con Santucci) stava allora scrivendo sull'attivit\u00e0 di Giovanni Pierluigi da Palestrina (poi pubblicato nel 1828), si afferma che Santucci lasci\u00f2 l'incarico al Laterano gi\u00e0 nel luglio del 1797. Anche la biografia di Rinuccini conferma le premature dimissioni, ma adduce come motivazione il clima belligerante e il disordine politico romano alla vigilia della proclamazione della Repubblica Romana (1798-1799). Una contingenza politica confermata da un manoscritto conservato nella Biblioteca Statale di Lucca, contenente l'autobiografia di Pierantonio Butori, musicista camaiorese e amico di Santucci (suo compagno di scuola a Napoli): nella sua narrazione (intitolata \"Memorie della vita di me Pierantonio Butori\"), Butori dice di aver avvertito Santucci dell'imminente arrivo dei francesi a Roma, suggerendogli di scappare al pi\u00f9 presto.\nL'Accademia Napoleone.\nNel 1805, la Repubblica di Lucca divenne un principato cui fu unito quello di Piombino (il Principato di Lucca e Piombino), governato dalla sorella e dal cognato di Napoleone, Elisa e Felice Baciocchi. Costoro soppressero molte chiese e annullarono il repubblicano festival delle \u00abTasche\u00bb, suscitando le lamentele della popolazione. Per ovviare all'improvvisa mancanza di musica (allora appannaggio quasi esclusivo delle chiese), i pr\u00edncipi fondarono delle cappelle di corte e istituirono molte organizzazioni musicali, tra cui la grande Accademia Napoleone, che indisse un periodico premio musicale al fine di sostituire degnamente le \u00abTasche\u00bb. Il primo vincitore del premio fu Santucci, nel 1806, con un \"Mottetto a sedici voci in quattro cori\" per Santa Cecilia. Il lavoro incontr\u00f2 l'entusiasmo di tutti i giudici per il suo virtuosismo, ma fu aspramente criticato proprio da Baini. Forte delle sue ricerche su Palestrina, Baini afferm\u00f2 che il lavoro di Santucci era in realt\u00e0 molto omofonico, e che la composizione per quattro cori non sarebbe comunque dovuta essere ragione di stupore n\u00e9 di merito visto che nel '500 si scrivevano mottetti anche per dodici cori (Baini pubblic\u00f2 la sua critica come \"Lettera sopra il mottetto a quattro cori del Sig. Marco Santucci\" a Roma nel 1807, in un'edizione circolata tra i suoi studenti). Nonostante le critiche, Santucci si inser\u00ec bene nella vita del principato lucchese, tanto da lasciare quasi definitivamente Camaiore. Suscit\u00f2 la simpatia della principessa Elisa in persona, che nel 1808 lo rese canonico nella cattedrale, e lo chiam\u00f2 tra gli otto membri della sezione musicale dell'Accademia, con un favoritismo che suscit\u00f2 le gelosie degli altri compositori lucchesi.\nL'attivit\u00e0 a Lucca e il trattato \"Sulla melodia\".\nA Lucca, Santucci insegn\u00f2 (tra i suoi allievi ci fu per un breve periodo Michele Puccini, padre di Giacomo), compose musiche sacre e scrisse un trattato sulla melodia. In esso, Santucci si allinea alle teorie di Andrea Majer e di tanti altri sulla supremazia della melodia sull'armonia, in aperta e polemica controtendenza con i compositori romantici coevi, da lui definiti \u00abrivoluzionari\u00bb, \u00abbarbarici\u00bb e anti-italiani, poich\u00e9 corrotti dalla complicata e inutilmente ricercata moda musicale e letteraria germanica e inglese, che, con suo grande sconcerto, stava contagiando anche la musica sacra: un testo che prova alla perfezione l'esistenza di forti risacche classicistiche al Romanticismo. Ancora nel trattato, Santucci afferma che dopo la sua promozione a canonico bruci\u00f2 le sue opere teatrali, scritte in precedenza (in gran parte su testi di Pietro Metastasio), perch\u00e9 \u00abindegne di un prete\u00bb. Continu\u00f2 la sua attivit\u00e0 anche dopo la Restaurazione, nel Ducato di Lucca dei Borbone di Parma. Un documento autografo del suo allievo Francesco Zanetti (1825-1840), oggi conservato a Napoli, ci informa che Santucci, come esercizio agli studenti, dava da abbellire i bassi del suo vecchio maestro Fenaroli, forse proprio quelli su cui studi\u00f2 lui stesso. Ancora a Napoli \u00e8 presente una \"Messa da Requiem\" di Santucci adoperata da Saverio Mercadante (per anni direttore del Conservatorio napoletano), datata agli anni '50 dell'Ottocento: un documento che dimostra dell'autorevolezza di cui godeva Santucci. \nNel 1830, Santucci venne colpito da un ictus i cui postumi perdurarono fino alla sua morte nel 1843.\nOpere e fonti.\nLa consistenza degli autografi e delle copie manoscritte rimasteci delle composizioni di Santucci (soprattutto sacre e vocali, ma anche strumentali, per organo e clavicembalo) riflette le sue piazze di lavoro e di studio: le citt\u00e0 che conservano pi\u00f9 copie sono Napoli, il Laterano e, soprattutto, Camaiore e Lucca. Collezioni consistenti sono anche alla Biblioteca Palatina di Parma, all'Accademia Filarmonica di Bologna e, all'estero, a M\u00fcnster e Berlino.\nCopie manoscritte.\nIl \"R\u00e9pertoire international des sources musicales\" (RISM), l'OPAC del Servizio Bibliotecario Nazionale (SBN), e l'Ufficio Ricerca Fondi Musicali di Milano (URFM) segnalano \nAltre istituzioni che conservano copie manoscritte:\nIl Centro Documentazione Musicale della Toscana ha contribuito a localizzare fondi recanti copie manoscritte di opere di Santucci nell'area di Lucca:\nMusica a stampa.\nEdizioni stampate di opere di Santucci si segnalano (in ordine decrescente secondo il numero di copie possedute) a \ne, all'estero, a Vienna (Gesellschaft der Musikfreunde e \u00d6sterreichische Nationalbibliothek).\nAutografi.\nIl Fondo Arrosti.\nGli autografi di Santucci pervenutici non sono pochi, ma fino a poco tempo fa la loro consistenza conosciuta, che ricopriva un arco di tempo di soli dieci anni, rifletteva una produzione assai esigua rispetto a quello che era lecito immaginarsi da un'attivit\u00e0, al contrario, durata decenni. Indagini timide e private, effettuate da pochi appassionati di musica locali, portarono all'ipotesi che il grosso della sua produzione fosse ancora propriet\u00e0 dei discendenti, oggi appartenenti alla famiglia degli Arrosti, tutt'oggi residenti a Palazzo Santucci a Camaiore. Costoro hanno iniziato a promuovere un progressivo studio del loro archivio solo nel 2015, dopo anni di oblio (con pochissimi tentativi di valorizzazione effettuati a livello locale). Da allora si \u00e8 scoperto che il \u00abFondo Arrosti\u00bb conserva, in esemplari autografi, quella che probabilmente \u00e8 l'intera produzione di Santucci (quasi 200 composizioni), oltre che la sua biblioteca musicale, le sue lettere, e l'intero archivio (anch'esso con composizioni e testi musicali) del nipote Giovan Battista Rinuccini (il suo primo biografo). Il fondo \u00e8 tuttora privato, ma gli Arrosti hanno stilato una convenzione con l'Associazione Musicale \u00abMarco Santucci\u00bb per il graduale trasferimento dell'archivio musicale nella Biblioteca Feliniana di Lucca, cosa che permetter\u00e0 nuovi studi.\nIn Italia.\nCome detto, gli autografi di Santucci non sono pochi. Si elencano le citt\u00e0 che li conservano:\nL'autografo a Berlino.\nIl Musikabteilung del Preu\u00dfischer Kulturbesitz nella Staatsbibliothek zu Berlin, conserva una breve composizione per due soprani, due violini, viole e contrabbasso, che nel frontespizio reca il titolo \u00abSalmo LXXIII./Dilexi quoniam exaudiet dominus &amp;c./in Italiano/Come avr\u00f2 cor s\u00ec barbaro &amp;c.\u00bb. \"Dilexi quoniam exaudiet\" \u00e8 in realt\u00e0 il salmo 114, quello che Santucci ha composto su traduzione italiana di Mattei (che in effetti traduce \"Come avr\u00f2 cor s\u00ec barbaro\") nel 1792, e che poi ha rivisto nel 1803 e 1827. Il salmo 73 recita, invece, \"Ut quid Deus repulisti in finem\", che Mattei traduce \"Ci abbandonasti! e perch\u00e9 mai, Signore?\" La musica composta nel manoscritto di Berlino segue in effetti il testo di Mattei del salmo 114, dal verso 17 (corrispondente al quarto versetto del salmo). Non si conosce la natura di questo manoscritto: \u00e8 certo che sia appartenuto a Georg Poelchau (1773-1836), e che la mano che lo ha scritto \u00e8 quella di un Santucci anziano, ma non sappiamo se la composizione che reca sia da connettersi con il \"Salmo 114\" pi\u00f9 volte riscritto, o con l'oratorio basato sui salmi 73 e 63 oggi conservato a Montecassino e anch'esso desunto dalla versione italiana di Mattei (come potrebbero suggerire alcune indicazioni alla fine del manoscritto di Berlino, che fanno intendere l'esistenza di una continuazione, forse da mettere in relazione alla dicitura \u00abPrima parte\u00bb presente nel documento di Montecassino: tutti indizi che potrebbero designare una composizione di ampio respiro che ci \u00e8 pervenuta lacunosa), oppure se si tratta di una composizione del tutto a s\u00e9 stante.\nLettere.\nOltre alle lettere non ancora studiate presenti nel Fondo Arrosti, si segnalano quelle conservate nella Biblioteca Universitaria di Pisa (che ha una lettera inviata da Santucci a Johann Paul Schulthesius, il 13 luglio 1813); nel Museo internazionale e biblioteca della musica di Bologna (che possiede una lettera che Santucci ricevette dal maestro Fenaroli nel 1793); e, soprattutto, le oltre 100 missive indirizzate a Santucci da una gran massa di mittenti (Giuseppe Becherini, Fedele Fenaroli, Stanislao Mattei, Gaetano Sborgi, Disma Ugolini, Antonio Puccini, Schulthesius e tanti altri) conservate presso l'Accademia Filarmonica di Bologna."}
{"id": "6259342", "revid": "671029", "url": "https://it.wikipedia.org/wiki?curid=6259342", "title": "Coppa Italia Dilettanti Calabria 2016-2017", "text": "Squadre partecipanti.\nLa Coppa Italia Dilettanti Calabria 2016-2017 \u00e8 formata da 48 squadre: le 16 di Eccellenza e le 32 di Promozione.\nOttavi di finale.\nLe partite si sono giocate tutte alle ore 15:30.\nQuarti di finale.\nLe partite si sono giocate tutte alle 15:30 quelle di andata, alle 14:30 quelle di ritorno.\nSemifinali.\nLe partite si sono giocate tutte alle 14:30."}
{"id": "6259344", "revid": "124350860", "url": "https://it.wikipedia.org/wiki?curid=6259344", "title": "BCUBE", "text": "BCUBE SpA \u00e8 un'azienda multinazionale che si occupa di logistica integrata per la gestione della catena di distribuzione. \u00c8 stata fondata nel 1952 dalla famiglia Bonzano e ha sede a Casale Monferrato, in provincia di Alessandria. \u00c8 presente a livello mondiale con pi\u00f9 di 100 siti operativi e oltre 4000 dipendenti.\nStoria.\nIl Gruppo viene fondato nel 1952 da Luigi Bonzano, operando inizialmente nel settore del legname con lavorazione della materia prima come attivit\u00e0 principale. Nel breve tempo il ventaglio dei servizi viene ampliato e l\u2019azienda inizia a proporsi come fornitore anche nell\u2019ambito della produzione di imballaggi in legno.\nNel corso degli anni l\u2019impresa \u00e8 costantemente cresciuta, allargando i suoi orizzonti lavorativi alla logistica, con un\u2019importante accelerazione negli anni Settanta, quando il figlio di Luigi, Piero Carlo, entra in azienda.\nPoco dopo viene fondata la societ\u00e0 Villanova, nell\u2019omonima localit\u00e0 vicina ad Asti. L\u2019attivit\u00e0 principale della societ\u00e0 \u00e8 focalizzata sull\u2019imballaggio, trasporto e spedizione nell\u2019ambito automotive ed industrial.\nA inizio degli anni 80 Piero Carlo Bonzano assume la guida della sua divisione e la trasforma in societ\u00e0 indipendente con il nome di Argol, ampliando le attivit\u00e0, al fine di offrire ai clienti soluzioni di logistica integrata.\nNegli anni Novanta Argol cresce in modo importante soprattutto nel settore Energy Oil &amp; Gas. Nel 2000 nasce a Guasticce (Livorno) il nuovo polo logistico, dedicato al settore Energy, che \u00e8 considerato oggi un centro di eccellenza a livello mondiale. Da qui in avanti Argol si focalizza sempre di pi\u00f9 su nuovi settori di business e su nuovi servizi, diventando una realt\u00e0 di riferimento.\nNel 2012 avviene la fusione tra le due aziende della famiglia Bonzano, Argol e Villanova, unendo anche le diverse competenze; nasce un unico Gruppo Argol Villanova, con sede a Casale Monferrato.\nNel 2014 il Gruppo affida a Oliviero Toscani il restyling dell\u2019immagine dell\u2019azienda. Da questa operazione deriva il cambio del nome in BCUBE e il nuovo logo - con una grande B (come l\u2019iniziale della famiglia Bonzano), l\u2019uso dei quattro colori della quadricromia, un 3 usato come esponente per sottolineare le potenzialit\u00e0 di sviluppo del Gruppo nel settore e richiamare il concetto del volume, cos\u00ec presente nell\u2019ambito della logistica.\nPresenza internazionale.\nBCUBE ha pi\u00f9 di 100 sedi operative nel mondo, in Italia e nei principali mercati esteri "}
{"id": "6259351", "revid": "121570537", "url": "https://it.wikipedia.org/wiki?curid=6259351", "title": "Mausoleo Kaffal Shoshi", "text": "Il mausoleo Kaffal Shoshi \u00e8 sito presso il Complesso Hazrati Imam a Tashkent, in Uzbekistan.\n\u00c8 dedicato allo studioso e poeta islamico Abu Bakr Kaffal Shoshi vissuto in epoca shaybanide. Esso si trova a Tashkent in Uzbekistan.\nL'edificio risale al XVI secolo e contiene la tomba del poeta e quella di altre personalit\u00e0 tra cui tre sceicchi. Originariamente l'antico mausoleo risaliva al X secolo ma se ne sono perse le tracce, cos\u00ec venne ricostruito.\nL'edificio comprende anche una khanqa."}
{"id": "6259352", "revid": "1000783", "url": "https://it.wikipedia.org/wiki?curid=6259352", "title": "Lionel Walter Rothschild", "text": ""}
{"id": "6259354", "revid": "228587", "url": "https://it.wikipedia.org/wiki?curid=6259354", "title": "Premio Eugene Smith", "text": "Il Premio Eugene Smith (in inglese \"Eugene Smith Grant\") \u00e8 premio di fotogiornalismo assegnato annualmente dalla W. Eugene Smith Memorial Fund \nIstituito in memoria del fotografo americano William Eugene Smith (1918-1978), il premio viene assegnato a fotografi che si siano distinti \"per un punto di vista innovativo in ambito sociale, economico, politico o ambientale\"."}
{"id": "6259359", "revid": "1371684", "url": "https://it.wikipedia.org/wiki?curid=6259359", "title": "Campionati mondiali di bob 1995", "text": "I Campionati mondiali di bob 1995, quarantacinquesima edizione della manifestazione organizzata dalla Federazione Internazionale di Bob e Skeleton, si sono disputati a Winterberg, in Germania, per le sole gare maschili, sulla pista omonima. La localit\u00e0 tedesca ha quindi ospitato le competizioni iridate per la prima volta nel bob a due uomini e nel bob a quattro.\nL'edizione ha visto dominare la Germania che si aggiudic\u00f2 entrambe le medaglie d'oro in palio e un totale di tre sulle sei disponibili. I titoli sono stati infatti vinti nel bob a due uomini da Christoph Langen e Olaf Hampel e nel bob a quattro da Wolfgang Hoppe, Ren\u00e9 Hannemann, Ulf Hielscher e Carsten Embach.\nRisultati.\nBob a due uomini.\nCampioni in carica erano i tedeschi Christoph Langen e Peer J\u00f6chel, con Langen che riconferm\u00f2 il titolo per la seconda volta consecutiva dopo il successo ottenuto due anni prima a Igls 1993, stavolta in coppia con Olaf Hampel, alla sua prima medaglia iridata nel bob a due. Al secondo posto si sono piazzati i canadesi Pierre Lueders e Jack Pyc, i quali riportarono la loro nazione sul podio a trent'anni dall'ultima medaglia iridata di specialit\u00e0, conquistata a Sankt Moritz nel 1965 da Vic Emery e Michael Young, davanti ai francesi \u00c9ric Alard ed \u00c9ric Le Chanony che invece regalarono alla nazione transalpina la prima medaglia mondiale in assoluto nel bob a due.\nBob a quattro.\nCampione mondiale in carica e argento olimpico a era il quartetto svizzero composto da Gustav Weder, Donat Acklin, Kurt Meier e Domenico Semeraro, non presenti sul podio in questa edizione, e il titolo \u00e8 stato quindi conquistato dall'equipaggio tedesco formato da Wolfgang Hoppe, Ren\u00e9 Hannemann, Ulf Hielscher e Carsten Embach, tutti reduci dal bronzo olimpico di Lillehammer 1994 e con Hoppe al suo secondo alloro iridato di specialit\u00e0 dopo quello ottenuto quattro anni prima ad Altenberg. Al secondo posto si \u00e8 piazzata la compagine austriaca composta da Hubert Sch\u00f6sser, Gerhard Redl, Thomas Schroll e Martin Sch\u00fctzenauer, con Sch\u00f6sser e Redl a riconfermare l'argento vinto a Igls 1993, davanti all'altra formazione tedesca costituita da Harald Czudaj, Thorsten Voss, Udo Lehmann e Alexander Szelig, di cui i soli Czudaj e Szelig avevano gi\u00e0 ottenuto medaglie mondiali e soprattutto erano i campioni olimpici in carica della specialit\u00e0."}
{"id": "6259382", "revid": "1543377", "url": "https://it.wikipedia.org/wiki?curid=6259382", "title": "Diafiltrazione", "text": "La diafiltrazione \u00e8 un processo che permette di separare soluti con basso peso molecolare (come, ad esempio, sali o peptidi) o solventi (ad esempio, etanolo) da una soluzione attraverso l'utilizzo di membrane di ultrafiltrazione. In questo modo, la tecnica pu\u00f2 essere sfruttata per ricavare il materiale contenuto nel permeato o per purificare il flusso trattenuto.\nIl processo.\nIl procedimento prevede solitamente dapprima una fase di concentrazione a cui segue la diafiltrazione vera e propria, realizzata aggiungendo un volume di soluzione tampone (o semplicemente solvente) alla stessa velocit\u00e0 di flusso del filtrato. In questo modo il volume complessivo si mantiene costante, contrariamente a quanto avviene durante l'ultrafiltrazione.\nIl volume di soluzione di diafiltrazione aggiunta corrispondente allo stesso volume di fluido di processo viene definito un volume di diafiltrazione (1 DV). Il numero di volumi di diafiltrazione richiesti dipende dalla quantit\u00e0 di sostanza che deve essere rimossa e dalla permeabilit\u00e0 della molecola attraverso la membrana. Sequenzialmente, all'aumentare dei volumi di diafiltrazione, cresce la percentuale di composto separato. Lavorando in modo discontinuo (\"batch\") risulta altres\u00ec la possibilit\u00e0 di trasferire i soluti in una nuova soluzione tampone.\nLa diafiltrazione \u00e8 un metodo pi\u00f9 efficiente rispetto alla dialisi, richiedendo meno tampone e minor tempo per la rimozione di un dato soluto."}
{"id": "6259392", "revid": "767487", "url": "https://it.wikipedia.org/wiki?curid=6259392", "title": "Groove Elation", "text": "Groove Elation \u00e8 un album jazz del chitarrista e compositore John Scofield.\nPubblicato il 24 ottobre del 1995, \u00e8 stato registrato negli studi dell'The Power Station di New York,\nTracce.\n \nDurata totale - 58:05"}
{"id": "6259396", "revid": "785863", "url": "https://it.wikipedia.org/wiki?curid=6259396", "title": "Infernal Affairs 2", "text": ""}
{"id": "6259397", "revid": "785863", "url": "https://it.wikipedia.org/wiki?curid=6259397", "title": "Infernal Affairs 3", "text": ""}
{"id": "6259412", "revid": "287204", "url": "https://it.wikipedia.org/wiki?curid=6259412", "title": "Smolikas", "text": ""}
{"id": "6259415", "revid": "300067", "url": "https://it.wikipedia.org/wiki?curid=6259415", "title": "Rafael Ara\u00fajo", "text": ""}
{"id": "6259416", "revid": "599013", "url": "https://it.wikipedia.org/wiki?curid=6259416", "title": "Parigi-Camembert 1976", "text": "La Parigi-Camembert 1976, trentasettesima edizione della corsa e valida come evento del circuito UCI categoria CB1.1, si svolse il 20 aprile 1976. Fu vinta dal francese Bernard Hinault.\nI corridori che presero il via furono 69, mentre coloro che portarono a termine la corsa furono 43."}
{"id": "6259417", "revid": "174925", "url": "https://it.wikipedia.org/wiki?curid=6259417", "title": "Sthiramati", "text": "Sthiramati (475?-555?; cinese: \u5b89\u6167, \"\u0100nhu\u00ec\"; giapponese: \"An'ne\"; coreano: \uc548\ud61c \"Anhye\"; vietnamita: \"An hu\u1ec7\"; tibetano: \"Blo gros brtan pa\") \u00e8 stato un filosofo buddhista indiano di scuola Yog\u0101c\u0101ra, che oper\u00f2 principalmente presso l'universit\u00e0-monastero buddhista di Valabh\u012b (anche Vallabh\u012b; India nordoccidentale, oggi nel Gujarat) ma anche probabilmente presso quello di N\u0101land\u0101 (pochi chilometri a Nord di R\u0101jag\u1e5bha-Rajgir). \nViene detto discepolo di Vasubandhu e di Gu\u1e47amati. Scrisse alcuni commentari ad opere di indirizzo Yog\u0101c\u0101ra, come il \"Mah\u0101y\u0101nas\u016btr\u0101la\u1e43k\u0101ra\" e il \"Madhy\u0101ntavibh\u0101ga\", nonch\u00e9 al \"Tri\u1e43\u015bik\u0101\" di Vasubandhu, e di confutazione delle dottrine del \"sarv\u0101stiv\u0101din\" Sa\u1e43ghabhadra. \nGli vengono attribuiti:"}
{"id": "6259419", "revid": "287204", "url": "https://it.wikipedia.org/wiki?curid=6259419", "title": "Rai Sudtirol", "text": ""}
{"id": "6259421", "revid": "85815779", "url": "https://it.wikipedia.org/wiki?curid=6259421", "title": "Rai Suedtirol", "text": ""}
{"id": "6259423", "revid": "2091899", "url": "https://it.wikipedia.org/wiki?curid=6259423", "title": "Antonino Arata", "text": "Biografia.\nAntonino Arata nacque a Piacenza il 25 agosto 1883.\nFormazione e ministero sacerdotale.\nIl 9 giugno 1906 fu ordinato presbitero ed entr\u00f2 subito nel servizio diplomatico della Santa Sede.\nMinistero episcopale.\nL'11 luglio 1935 papa Pio XI lo nomin\u00f2 arcivescovo titolare di Sardi e nunzio apostolico in Lettonia; il giorno successivo venne nominato nunzio anche in Estonia. Ricevette l'ordinazione episcopale l'11 agosto 1935 dal cardinale segretario di Stato Eugenio Pacelli, coconsacranti gli arcivescovi Francesco Borgongini Duca, nunzio apostolico in Italia, e Giuseppe Pizzardo, segretario della Congregazione per gli affari ecclesiastici straordinari.\nDopo l'occupazione sovietica delle repubbliche baltiche, il segretario di Stato Luigi Maglione fu da lui informato che le nunziature di Riga e Tallinn sarebbero state chiuse dai nuovi governanti e che avrebbe dovuto lasciare immediatamente quelle terre. Maglione gli chiese per\u00f2 di \"rimanere il pi\u00f9 a lungo possibile\". Nonostante ci\u00f2 la pressione esercitata su di lui dalle autorit\u00e0 era cos\u00ec forte che il 27 agosto 1940 part\u00ec alla volta di Roma. In valigia mise le bandiere dei due paesi e promise che il Vaticano si sarebbe adoperato per far recuperare la sovranit\u00e0 alle nazioni baltiche. Le bandiere sono ancora conservate dai famigliari dell'arcivescovo.\nDopo il suo ritorno a Roma, nel 1941, divenne assessore della Congregazione per le Chiese orientali.\nMor\u00ec a Grottaferrata il 25 agosto 1948. Fu temporaneamente sepolto nel cimitero di Piacenza fino al completamento della sua tomba nella navata sinistra della basilica di Sant'Antonino nella quale fu sepolto il 15 maggio 1952. Uno dei suoi studenti, il cardinale Luigi Poggi, nel 2010 fu sepolto accanto al suo mentore.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6259425", "revid": "76963", "url": "https://it.wikipedia.org/wiki?curid=6259425", "title": "Mario Rizzatti", "text": "Biografia.\nNacque a Fiumicello, provincia di Udine, il 30 gennaio 1892, e terminate le scuole elementari si rifiut\u00f2 di continuare gli studi volendo seguire il mestiere di contadino del padre. Obbligato dai genitori a frequentare le scuole magistrali di Capodistria, si diplom\u00f2 maestro nel 1911, e in quello stesso anno inizi\u00f2 ad insegnare a Muscoli, nei pressi di Cervignano. Sposatosi con Federica Comelli von Stuckenfeld con l\u2019avvicinarsi dello scoppio della prima guerra mondiale, il 20 luglio 1914 fu arruolato nell\u2019Imperial regio Esercito e mandato a Lubiana. Il 26 dello stesso mese iniziarono le operazioni belliche contro la Serbia, e pochi giorni dopo contro l\u2019Impero russo. Non volendo andare a combattere in Galizia, aiutato dal fratello Giuseppe, si rifugi\u00f2 a Palmanova per raggiungere poi Venezia dove conobbe altri esuli giuliano-dalmati fra cui Nazario Sauro.\nCon l\u2019entrata in guerra dell\u2019Italia, il 24 maggio 1915, il giorno dopo si arruol\u00f2 volontario nel Regio Esercito, assegnato al 2\u00ba Reggimento fanteria. Verso la fine del mese di giugno combatte sul Podgora, ma per avere criticato la tattica degli assalti frontali a ogni costo tenuta dal Comando Supremo secondo le direttive dal Capo di stato maggiore Cadorna fu allontanato dalla Scuola allievi ufficiali di Cormons che stava frequentando. Nel 1917 ottenne la nomina a sottotenente, assumendo poi il comando di un plotone e in seguito, con il grado di capitano, di una compagnia, distinguendosi sul Monte Zegna, in Val Lagarina e al Passo Buole. in Al termine del conflitto fu nominato Commissario prefettizio di Fiumicello, aderendo poi al Partito Popolare. Quando i \u201cpopolari\u201d adottarono metodi massimalisti si avvicin\u00f2 al movimento fascista, dimettendosi da Commissario prefettizio il 4 marzo 1921, in disaccordo sulla requisizione dei cereali ai contadini voluta dal governo. Il 9 febbraio 1922 si iscrisse al Partito Nazionale Fascista, prendendo parte alla marcia su Roma e riprendendo poi il mestiere di insegnante. Entrato in disaccordo con il Provveditore agli studi per la politica del trasferimento di insegnanti meridionali, che non parlavano bene l\u2019italiano, in Friuli fin\u00ec sotto processo, rimediando una sospensione dello stipendio e una multa. Trasferito dapprima a Milano e poi a Roma, fu richiamato in servizio attivo il 6 settembre 1939 per la promozione a capitano in servizio permanente effettivo, assegnato al 396\u00ba Battaglione costiero, ma venne congedato per essere arruolato nuovamente in fanteria il 3 giugno 1940 presso il 408\u00ba Battaglione costiero, anch\u2019esso di stanza in Sardegna. Nel marzo 1942 present\u00f2 domanda di ammissione presso la Scuola paracadutisti di Tarquinia, venendovi ammesso, e nel giugno 1943 ritorn\u00f2 in Sardegna quale maggiore comandante del XII Battaglione, 184\u00ba Reggimento, 184\u00aa Divisione paracadutisti \"Nembo\".\nAll\u2019atto dell\u2019armistizio dell\u20198 settembre decise di ammutinarsi, seguito in blocco dagli uomini del XII Battaglione, nonostante le pressioni esercitate su di lui dal generale Ercole Ronco, comandante della divisione. Transitato poi in Corsica il XII Battaglione fu trasferito a Pisa a bordo di velivoli da trasporto Junkers Ju 52. Il 22 gennaio 1944 gli alleati sbarcarono ad Anzio, e il suo battaglione, inserito nel 1\u00ba Corpo d\u2019armata tedesco, entr\u00f2 in azione l\u201911 febbraio dello stesso anno. Il 10 marzo dovette recarsi a Sal\u00f2 per appianare un incidente scoppiato in seguito all\u2019invio di una lettera ad una sua amica goriziana, intercettata dalla censura e recapitata personalmente a Mussolini, in cui il Duce veniva definito \"una Maddalena pentita\", ma all\u2019invito del segretario particolare del Duce Bortolo Giovanni Dolfin che gli chiedeva di scusarsi per iscritto egli diede risposta negativa dicendo che non aveva niente di cui chiedere perdono, e fu lo stesso Mussolini, colpito dal suo atteggiamento a chiudere l\u2019incidente.\nRitornato nella zona dello sbarco di Anzio, dove gli alleati avevano oltrepassato la linea difensiva tedesca a Nettuno, il suo reparto rimase di retroguardia attestandosi a Castel di Decima. Dopo aver respinto un primo attacco inglese, il 4 giugno i paracadutisti furono attaccati da carri M4 Sherman del 46\u00b0 Royal Tank Regiment unitamente ad altre colonne avanzanti sulla via Laurentina incolonnati nella strettoia di Fosso Malfosso. In due grotte, ai lati della via obbligata, era sistemato il suo comando tattico privo di armi controcarro e la situazione divenne immediatamente drammatica. Attaccati dai due lati, per cercare di alleggerire la pressione, seguito dal suo portaordini Massimo Rava, usc\u00ec dal comando, e con mitra e bombe a mano si avvent\u00f2 sul primo carro. I due paracadutisti vennero per\u00f2 colpiti ed uccisi dalle raffiche di mitragliatrice sparate da quello successivo, ma l\u2019attacco consent\u00ec ai rimanenti uomini al comando del capitano Edoardo Sala di lanciarsi al contrattacco, ed usando i panzerfaust a fermare l\u2019avanzata dei carri dando il tempo ai rimanenti uomini di ripiegare combattendo verso Roma, dove, alla Magliana e all\u2019EUR furono gli ultimi a difendere la citt\u00e0 dall\u2019avanzata alleata.\nIl corpo del maggiore Rizzatti fu precariamente seppellito dinnanzi alle due grotte della tenuta del conte Vaselli, ma ad occupazione alleata compiuta il locale medico condotto ne dispose l\u2019esumazione e la successiva cremazione. L\u2019operazione riusc\u00ec parzialmente, e ci\u00f2 che rimaneva della salma fu successivamente sepolta in una fossa comune al Cimitero del Verano."}
{"id": "6259426", "revid": "256896", "url": "https://it.wikipedia.org/wiki?curid=6259426", "title": "Medaglia di Galanteria", "text": "La medaglia di galanteria \u00e8 il massimo riconoscimento al valor militare concesso dalla Repubblica Ellenica dal 1974, sebbene non stia mai stata conferita a nessuno, rilevando la croce al valore."}
{"id": "6259427", "revid": "729019", "url": "https://it.wikipedia.org/wiki?curid=6259427", "title": "Provescia", "text": "Provescia, Proisi o Proisdo (in croato \"Proizd\") \u00e8 un'isoletta disabitata a nord-ovest di Curzola, nel mare Adriatico, in Croazia. Amministrativamente appartiene al comune della citt\u00e0 di Vallegrande, nella regione raguseo-narentana.\nGeografia.\nProvescia si trova a ovest della punta di San Liberano (l'estremit\u00e0 nord-ovest di Curzola), alla distanza di 360\u00a0m, e a nord-ovest della baia Valle Grande (\"zaljev Vela Luka\"). Ha una forma irregolare; la sua punta occidentale, detta punta Provescia, \u00e8 segnalata da un faro; un'insenatura a nord si chiama \"uvala Bili Bok\", opposta a sud c'\u00e8 la baia \"uvala Perna\". La lunghezza dell'isola \u00e8 di circa 1,38\u00a0km, la sua superficie \u00e8 di 0,632\u00a0km\u00b2 e la costa \u00e8 lunga 4,91\u00a0km.\nA nord-est di Provescia si trovano i due scogli Bacili."}
{"id": "6259431", "revid": "1005847", "url": "https://it.wikipedia.org/wiki?curid=6259431", "title": "Elezioni presidenziali in Iran del 1989", "text": "Le elezioni presidenziali in Iran del 1989 si sono tenute il 28 luglio. Esse hanno visto la vittoria di Ali Akbar Hashemi Rafsanjani dell'Associazione dei Chierici Militanti, che ha sconfitto l'Indipendente Abbas Sheibani."}
{"id": "6259432", "revid": "599013", "url": "https://it.wikipedia.org/wiki?curid=6259432", "title": "Hubert Linard", "text": "Carriera.\nAncora dilettante, nel 1976, riesce ad imporsi nella Parigi-Troyes; l'anno successivo passa al professionismo, con la Peugeot, squadra in cui rimarr\u00e0 per dieci stagioni. In carriera si impone in due Parigi-Camembert, nel 1977 e nel 1984, e in una Bordeaux-Parigi, nel 1984, ritirandosi dall'attivit\u00e0 nel 1986."}
{"id": "6259437", "revid": "110157", "url": "https://it.wikipedia.org/wiki?curid=6259437", "title": "Stadio Romano", "text": "Lo stadio Romano (in spagnolo \"estadio Romano\") \u00e8 uno stadio di calcio situato a M\u00e9rida, in Spagna. \u00c8 stato costruito nel 1953 e ha una capacit\u00e0 di quasi quindicimila spettatori."}
{"id": "6259440", "revid": "92723", "url": "https://it.wikipedia.org/wiki?curid=6259440", "title": "Coppa Davis 2016 Zona Euro-Africana Gruppo II", "text": "Il Gruppo II della Zona Euro-Africana (\"Europe/Africa Zone\") \u00e8 il secondo livello di competizione della Zona Euro-Africana, una delle tre divisioni zonali della Coppa Davis 2016. I due vincitori sono ammessi al Gruppo I nel 2017.\nTeste di Serie:\nAltre: "}
{"id": "6259442", "revid": "73843", "url": "https://it.wikipedia.org/wiki?curid=6259442", "title": "Henri Bellery-Desfontaines", "text": "Il suo nome completo era Henri Jules Ferdinand Bellery-Desfontaines.\nBiografia.\nNato nel XVIII arrondissement di Parigi, Henri Bellery-Desfontaines \u00e8 figlio di Octave Ferdinand Bellery-Desfontaines (1821-1892), impiegato alla \"Caisse d'\u00e9pargne,\" e di Julie Pauline Hautefeuille (1828-1889). Durante la giovinezza, frequenta il quartiere di Montmartre e i \"cabaret\" degli artisti.\nNel 1890 Bellery-Desfontaines \u00e8 ammesso all'\u00c9cole nationale sup\u00e9rieure des beaux-arts negli atelier di Jean-Paul Laurens e di Luc-Olivier Merson; si diploma nel 1895. Tra il 1890 e il 1900 partecipa alla decorazione della stanza di guardia all'ospedale \"Charit\u00e9\".\nNel 1891 segue il corso di William Bouguereau all'Acad\u00e9mie Julian, dopo essere stato, tra il 1886 e il 1890, assistente di Pierre-Victor Galland dal quale apprende le tecniche della decorazione.\nR\nealizza delle illustrazioni per alcune riviste d'arte come \"L'Artiste\", \"L'Image\", \"L'Estampe moderne\" e \"L'Almanach des Bibliophiles\", ma anche per eventi come il \"bal des Quat'z'Arts\" e il \"bal de l'Internat\"; disegna modelli di tappezzerie e collezioni di mobili e decorazioni.\nNel 1895, con la collaborazione del pittore Antoine Jorrand, restaura il \"ch\u00e2teau du F\u00f4t\" in stile neo-gotico seguendo i principi di Viollet-le-Duc e invia i suoi dipinti al \"Salon\" dal 1895 al 1908.\nDal 1896 al 1909 collabora con le edizioni artistiche \u00c9douard Pelletan e illustra numerose opere.\nBellery-Desfontaines riceve la medaglia d'argento all'Esposizione di Parigi del 1900.\nProgetta i modelli delle banconote per le banche dell'impero coloniale francese - tra cui quelli per la Banque de l'Indochine, la Banque d'\u00c9tat du Maroc - in uno stile che anticipa le creazioni pi\u00f9 moderne, quelle degli anni 1925-35. Egli \u00e8 anche autore di caratteri tipografici: i caratteri \"Bellery Desfontaines ampio\" e \"allungato\", realizzati nel 1911 dalla fonderia G. Peignot &amp; Sons.\nHenri Bellery-Desfontaines muore nel 1909 a seguito di un'intossicazione alimentare.\nEra sposato con Louise Bellery-Desfontaines (1877-1967) dalla quale aveva avuto una figlia, Charlotte."}
{"id": "6259445", "revid": "287204", "url": "https://it.wikipedia.org/wiki?curid=6259445", "title": "796 (numero)", "text": "Settecentonovantasei (796) \u00e8 il numero naturale dopo il 795 e prima del 797."}
{"id": "6259446", "revid": "1005847", "url": "https://it.wikipedia.org/wiki?curid=6259446", "title": "Elezioni presidenziali in Iran del 1993", "text": "Le elezioni presidenziali in Iran del 1993 si sono tenute l'11 giugno. Esse hanno visto la vittoria di Ali Akbar Hashemi Rafsanjani dell'Associazione dei Chierici Militanti, che ha sconfitto l'Indipendente Ahmad Tavakkoli."}
{"id": "6259447", "revid": "767487", "url": "https://it.wikipedia.org/wiki?curid=6259447", "title": "Stadio municipale Juan Rojas", "text": "Lo stadio municipale Juan Rojas (in spagnolo \"estadio municipal Juan Rojas\") \u00e8 uno stadio di calcio situato ad Almer\u00eda, in Spagna. \u00c8 stato costruito nel 1976 e ha una capacit\u00e0 di quasi quattordicimila spettatori. \u00c8 stato utilizzato dall' fino al 2004, anno in cui \u00e8 stato inaugurato lo stadio dei Giochi del Mediterraneo."}
{"id": "6259453", "revid": "124123", "url": "https://it.wikipedia.org/wiki?curid=6259453", "title": "Muku Kakizaki", "text": "Mangaka di genere shojo, fece il suo debutto nel 2003 su \"Ichirachi\" con il racconto \"Mahoroba no Kuni\".\nSuccessivamente la mangaka si \u00e8 dedicata anche ad opere di pi\u00f9 lunga gestazione e complessit\u00e0, anche se ha mantenuto come caratteristiche peculiari l'ambientazione scolastiche, accenni fantasy e soprannaturali e le storie romantiche tipiche del genere che disegna."}
{"id": "6259454", "revid": "1851848", "url": "https://it.wikipedia.org/wiki?curid=6259454", "title": "Episodi di The 100 (quarta stagione)", "text": "La quarta stagione della serie televisiva The 100, composta da 13 episodi, \u00e8 stata trasmessa negli Stati Uniti dall'emittente The CW dal 1\u00ba febbraio 2017.\nIn Italia \u00e8 stata trasmessa dal 24 settembre al 17 dicembre 2017 su Premium Action. In chiaro \u00e8 stata trasmessa dal 25 settembre 2018 in seconda serata sul canale 20.\nLa serie \u00e8 stata pubblicata su Netflix dal 21 febbraio 2019.\nL\u2019antagonista principale della stagione \u00e8 il Praimfaya.\nEchi.\nTrama.\nDopo la cancellazione di A.L.I.E., le cose non vanno come tutti speravano: chi si \u00e8 risvegliato ha trovato a Polis solo morti e distruzione. I terrestri accusano subito Clarke e il suo popolo, mentre la Nazione del Ghiaccio vuole imporsi come clan al comando sotto la guida di Echo. \nViene anche ritrovato il re Roan ancora vivo ma ferito gravemente. Abby vorrebbe curarlo, ma la trib\u00f9 del Ghiaccio non glielo permette. Con un espediente, Clarke e Abby riescono ad avvicinarsi al re e a curare la ferita. \nUna volta svegliato, Echo cerca di convincere Roan a uccidere Clarke, in modo da diventare il re assoluto. Clarke, per\u00f2, gli racconta cosa le ha detto A.L.I.E. sui reattori che stanno collassando in tutto il mondo, e lo convince ad assumere il ruolo di re a tutti gli effetti, gli affida la Fiamma e gli fa promettere di rispettare il patto fatto da Lexa, ossia di ammettere gli Skaikru come 13\u00b0 clan della coalizione. \nIn cambio, essi cercheranno il modo di fermare le radiazioni.\nNel frattempo, al campo, Jasper progetta il suo suicidio, corroso dal dolore. Viene fortunatamente interrotto da Monty e Raven, la quale ha fatto ricerche sui reattori e conferma la teoria di A.L.I.E..\nPesante giace la corona.\nTrama.\nIn un flashback di 9 giorni prima, un ragazzo stermina la propria famiglia, affinch\u00e9 sua madre ingerisca il chip, sotto l\u2019effetto di A.L.I.E.. Una volta che Clarke spegne la leva, il ragazzo ritorna in s\u00e9 e vede la madre morire. Tra le mani tiene ancora il chip che quest\u2019ultima avrebbe dovuto ingoiare.\nA Polis, Roan \u00e8 in pericolo, dal momento che l\u2019ambasciatore Rafael vuole sfidarlo per avere il comando. Questa notizia gli viene fornita da Octavia e Kane. Roan vorrebbe combattere a duello e sconfiggere Rafael, ma \u00e8 ancora in convalescenza. Kane, quindi, lo convince a lasciarlo andare a parlare con gli ambasciatori: Roan accetta a patto che, se Kane fallisse, lui dueller\u00e0.\nAd Arkadia, Raven e gli altri cercano un modo per mettere tutti al riparo dalle radiazioni che presto arriveranno a livelli letali. Monty ha l'intuizione che la stazione Alfa dell'Arca caduta sulla terra sia il posto pi\u00f9 sicuro, ma deve essere riparata e allestita per farci entrare almeno 500 persone e sfamarle per almeno 5 anni. Per questo dovranno fare provviste e recuperare il generatore idroelettrico nella stazione agricola, che era caduta sul territorio della Nazione del Ghiaccio. \nBellamy raduna una squadra di recupero e parte per cercare il generatore, ma arrivati alla stazione agricola si accorgono che \u00e8 abitata dai terrestri. Con il lasciapassare che ha dato loro Roan possono entrare, ma scoprono che la stazione \u00e8 utilizzata come prigione per tenere in schiavit\u00f9 donne, bambini e anche alcuni loro amici che pensavano morti. Bellamy decide quindi di sacrificare il generatore, facendolo esplodere per liberare gli schiavi, pensando che Raven possa poi trovare un'altra soluzione per generare acqua. \nNel frattempo, al campo, Raven cerca di riparare le diverse falle dall\u2019Arca, grazie all\u2019aiuto di 5 volontari. \nJaha si offre di aiutare Raven, affermando di essere stato un ingegnere prima di essere stato proclamato cancelliere. Raven per\u00f2, ancora furiosa per quello che Jaha ha causato con la sua continua ricerca della Citt\u00e0 della Luce, rifiuta.\nRoan accetta la sfida lanciatagli da un nuovo ambasciatore e vuole combattere contro il parere di Abby, dato che non si \u00e8 ancora ripreso appieno dalle ferite. Echo lo prega di far combattere lei al suo posto, ma Roan si oppone: per essere accettato come re e custode della Fiamma non deve tirarsi indietro nel combattimento. \nQuando il gruppo di recupero torna all'Arca senza generatore, Raven ipotizza che potranno salvarsi solo un centinaio di persone. \nIntanto, Clarke decide di dire a tutti la verit\u00e0 sulle radiazioni che presto li uccideranno, per spronarli a lavorare di pi\u00f9 e riparare velocemente la stazione.\nI quattro cavalieri.\nTrama.\nAd Arkadia arriva Nyko, chiedendo aiuto per Luna e alcuni degli ultimi rimasti della sua gente, i quali stanno morendo dopo aver mangiato pesci radioattivi. Raven incrocia i dati e si accorge che in realt\u00e0 sono rimasti solo due mesi prima che comincino le piogge acide ed \u00e8 quindi ora che sia fatta una lista con i nomi. Jaha propone a Clarke e Bellamy di cercare con lui un luogo dove potrebbero salvarsi tutti: il rifugio costruito dalla Seconda Alba, un gruppo di fanatici che predicarono la fine del mondo. Partono cos\u00ec alla ricerca del rifugio, ma lo trovano non sigillato e quindi inutilizzabile. \nIntanto a Polis la Fiamma viene rubata da Gaia, figlia di Indra. Dopo un diverbio con Octavia e la madre, Gaia le aiuta a nasconderla, sostituendola con quella finta della sua collana: un gruppo di terrestri ha infatti invaso il tempio con l'intento di distruggerla. Credendo di esserci riusciti, i terrestri abbandono il luogo sacro. Octavia affida a Gaia la vera Fiamma, dato che quest'ultima \u00e8 una custode, ma fa credere a Roan che in realt\u00e0 sia stata distrutta. \nNel frattempo, Murphy entra ad Arkadia per rubare un po' di cibo e sente di nascosto una conversazione, scoprendo che sta per arrivare una tempesta di radiazioni; ritorna poi da Emori e le spiega che dovranno tornare ad Arkadia per potersi salvare. \nAlla fine della puntata, Clarke scrive la lista e al numero 99 mette il nome di Bellamy, lasciando libero il centesimo posto: per il senso di colpa, non ha coraggio di inserirsi tra chi deve sopravvivere. Sar\u00e0 Bellamy a scrivere il nome dell'ultima persona che entrer\u00e0 nella stazione Alfa: Clarke Griffin.\nL'ultima scena vede protagonista Luna, che guarisce spontaneamente dalle radiazioni, giungendo alla conclusione che chi possiede sangue nero \u00e8 immune alle radiazioni\nUna bugia custodita.\nTrama.\nClarke tenta di tenere nascosta la lista dei 100 che si salveranno ma Jasper la trova e vorrebbe dire la verit\u00e0 a tutti, ma viene imprigionato fino a quando Monty, che lo vede sempre pi\u00f9 autolesionista, decide di annunciare a tutti i nomi della lista. Interviene Jaha che la distrugge e promette che al momento opportuno i 100 saranno sorteggiati, intanto tutti dovranno contribuire a sigillare e mettere in sicurezza la stazione Alfa.\nA Polis intanto Kane ha una discussione con Octavia, che sembra abbia perso di vista la sua vera natura per diventare una spietata assassina e la invita a tornare ad Arkadia perch\u00e9 teme che il suo comportamento li danneggi. Prima di partire la ragazza scopre per\u00f2 che Roan e la nazione del Ghiaccio vogliono loro stessi impossessarsi dell'Arca per potersi salvare. Si allontana per avvertire Clarke ma viene seguita dalla scorta di Roan e durante una colluttazione viene ferita da Echo e data per morta. \nIntanto Abby, Luna, Raven, Emori e Murphy arrivano cos\u00ec all'isola di A.L.I.E. dove sperano di capire come Becca abbia creato il sangue nero, ma scoprono che i droni che sorvegliavano il laboratorio sono ancora attivi. Raven riesce comunque a disattivarli e giungono cos\u00ec al laboratorio.\nLa polveriera.\nTrama.\nOctavia \u00e8 ancora viva e, sulla via di ritorno verso casa, viene soccorsa da un terrestre, Ilian, che la porta ad Arkadia. Qui viene curata da Clarke e pu\u00f2 avvertire tutti dell'imminente attacco da parte della Nazione del Ghiaccio. Clarke riesce a raggiungere un patto con re Roan che non vuole uccidere gli Skaikru ma prendere l'Arca per salvare la sua gente. L'accordo prevede che riescano a trovare un modo per condividerla ma \u00e8 inutile: Ilian per vendicarsi della citt\u00e0 della luce che gli ha distrutto la famiglia ha incendiato l'Arca, che viene cos\u00ec distrutta. Intanto si scopre che Raven ha un ictus, conseguenza dell'impulso elettromagnetico che era servito per liberarsi del chip di A.L.I.E. Quando si riprende capisce che le sue funzioni cerebrali sono molto potenziate poich\u00e9 parte della mente di Becca, contenuta nel chip, \u00e8 rimasta impressa nel suo cervello. Ora sa come combinare le particolarit\u00e0 del sangue nero con il loro DNA. Il problema \u00e8 che la combinazione elaborata da Becca funziona a gravit\u00e0 zero e quindi nello spazio. Per loro fortuna nel laboratorio di Becca si trova un razzo e Raven chiede ad Abby di andare insieme per poter trovare il modo di testare il sangue nero e salvare tutti.\nRisorgeremo.\nTrama.\nRaven fa molte simulazioni del viaggio che dovr\u00e0 fare con il razzo, controllata da Murphy, il quale deve sorvegliare le sue condizioni fisiche. Dopo una serie di tentativi falliti e battutine di Murphy, Raven insorge contro il ragazzo, picchiandolo e insultandolo. Grazie all\u2019aiuto di Luna, Raven si tranquillizza e decide di riprovare la simulazione. Murphy e Luna aiutano Raven, la quale capisce che l\u2019atterraggio non deve essere perfetta, e finalmente la simulazione va a buon fine.\nIntanto Clarke, Bellamy e Roan partono per l'isola di A.L.I.E. per portare gli ultimi dieci barili di idrazina a Raven, mentre Kane rimane ad Arkadia per cercare di mantenere l\u2019ordine. \nDurante il tragitto, gli uomini di Roan si ribellano al re, considerato ormai un fantoccio della Skaikru, e il carico si riduce di un barile.\nAd Arkadia tutti vorrebbero la morte di Ilian, mentre Octavia, ancora sconvolta per la morte di Lincoln, capeggia la folla contro Kane che protegge il ragazzo. Kane e Jaha riescono a dissuaderla facendole ricordare che Lincoln \u00e8 morto per mano di un assassino e lei non lo \u00e8. Octavia piange e sconvolta esce dal campo seguita dallo stesso Ilian.\nDammi rifugio.\nTrama.\nLa pioggia acida arriva ad Arkadia e Bellamy, Kane e gli altri sono costretti a mettersi al riparo. Bellamy e Kane sentono un uomo alla radiolina che chiede aiuto per il figlio ferito e Bellamy parte ad aiutarli ma purtroppo non riuscir\u00e0 a salvarli dalla pioggia acida. \nOctavia, intanto, vede Ilian che la segue e, dopo una breve colluttazione, i due vengono interrotti dalla pioggia acida e sono quindi costretti a rifugiarsi in una grotta, dove Ilian prover\u00e0 a confrontarsi ma Octavia non vuole e arriva addirittura a tentare il suicidio, venendo per\u00f2 fermata da Ilian; successivamente i due fanno sesso. \nClarke, Abby, Murphy, Emori e Roan sono invece al laboratorio di Becca. Perso il barile di idrazina non possono pi\u00f9 andare nello spazio, cos\u00ec Abby pensa che potrebbe utilizzare il midollo spinale di Luna per testare la cura del sangue nero, ma bisogna usare un essere umano come cavia. Emori, pensando che sar\u00e0 lei la prescelta, vorrebbe scappare ma approfitta dell'arrivo di Baylis, un terrestre che la attacca, affermando che egli ha fatto del male alla sua famiglia e a lei. Clarke e gli altri decidono di usarlo come cavia. Alla fine Emori rivela a Murphy che Baylis non \u00e8 l'uomo che ha fatto male alla sua famiglia e l'ha detto solo per fargli fare da cavia.\nIl complesso di Dio.\nTrama.\nDopo che il test su Baylis fallisce e lo uccide, Emori viene fatta prigioniera, in quanto aveva mentito riguardo al ladro. \nSar\u00e0 lei la prossima cavia del test. Dopo un momento di esitazione, per\u00f2, Clarke decide di essere lei stessa la cavia e si inietta il sangue nero. Abby, spaventata dalla visione di Clarke moribonda a causa delle radiazioni avuta tempo prima nel laboratorio, distrugge la capsula dove eseguire il test. \nAd Arkadia si celebrano i funerali delle 18 vittime della pioggia acida, mentre Jasper vuole uscire dal campo. Bellamy lo segue, per evitare che l\u2019amico muoia.\nJaha ascolta per caso una preghiera di Niylah, che recita parole da lui conosciute: dalla cenere risorgeremo. Chiede quindi alla ragazza da dove derivino quelle parole, e lei gli risponde che l\u2019unica che lo sa \u00e8 la custode della fiamma, nonch\u00e9 figlia di Indra. Jaha vuole recarsi a Polis, per parlare con la custode e capire in che modo \u00e8 connesso il tutto. Grazie a Gaia, Jaha e Kane trovano il bunker a Polis, situato al centro del Tempio, che potrebbe essere oramai l'unica via di salvezza.\nOrdine di non rianimare.\nTrama.\nA Polis, Clarke fa un ultimo tentativo per mantenere la pace tra il clan di Roan e quello di Indra provando a proclamarsi la nuova Comandante, ma Abby interrompe la cerimonia dicendo a tutti che il sanguenero di Clarke \u00e8 stato creato in laboratorio. A questo punto, Roan indice un Conclave nel quale un guerriero per ogni clan combatter\u00e0 fino alla morte e l'ultimo rimasto salver\u00e0 il suo clan nel bunker. \nIntanto, Octavia rimane da Illian e viene informata dagli amici di quest'ultimo, che presto scoppier\u00e0 una guerra; subito dopo Octavia li uccide sotto lo sguardo stupito di Illian e corre a cavallo verso Polis. \nAd Arkadia molti, Jasper in primis, non vogliono pi\u00f9 combattere e preferiscono aspettare, inermi, l'arrivo delle radiazioni. Jaha prova a dissuaderli da ci\u00f2 ma Jasper, Harper e gli altri non demordono e si barricano momentaneamente all'interno della stazione. \nNel frattempo, nell'isola di Becca, Raven viene convinta da una \"visione\" di Becca di andare nello spazio e rimanerci. \nMorire tutti, morire con gioia.\nTrama.\nIl Conclave ha luogo. Octavia partecipa per il suo popolo, truccata come faceva Lincoln. Durante l\u2019annunciazione, Octavia ritrova a fianco a s\u00e9 Roan, Luna e Ilian.\nI guerrieri dei 12 clan combattono e muoiono uno ad uno, finch\u00e9 Roan propone a Octavia un accordo contro Luna, la quale partecipa al conclave per la \u201cmorte\u201d. Luna per\u00f2 \u00e8 forte, essendo stata allenata sin da piccola a vincere un Conclave e nella colluttazione tra lei, Octavia e Roan, Luna uccide Roan, aiutata dalla pioggia acida. \nOctavia riesce a scappare e, tramite la sua intelligenza, uccide Luna. La vincitrice del Conclave \u00e8 Octavia: in questa veste, invoca l'unit\u00e0 di tutti i Clan. \nPurtroppo, giunta al bunker, scopre che Clarke e Jaha se ne sono impossessati per garantire la sopravvivenza al Popolo del Cielo.\nL'altra parte.\nTrama.\nBellamy non \u00e8 d'accordo con l'idea di Clarke e Jaha di prendere il controllo del bunker e perci\u00f2 quest'ultimo lo fa imprigionare e sorvegliare da Murphy. Grazie ad Abby per\u00f2 il ragazzo riesce a liberarsi e ad aprire le porte: ogni clan deve ora scegliere 100 persone da salvare all'interno del bunker.\nAl camp Jaha, Monty convince solo Harper a scappare, gli altri decidono di lasciarsi morire incluso Jasper. \nRaven, nel laboratorio, riesce ad eliminare Becca dal suo cervello e a sopravvivere.\nI prescelti.\nTrama.\nComincia l'estrazione dei nomi delle persone che resteranno nel bunker. Jaha e Kane hanno una visione diversa, Jaha vuole spronare tutti a combattere e a cacciare i Terrestri, Kane \u00e8 per la via pi\u00f9 diplomatica. Abby dice a Kane che non intende salvarsi e anche David Miller, nella speranza di dare una chance in pi\u00f9 al figlio Nate. Dopo varie discussioni, Jaha e Kane addormentano il popolo del cielo,che non accettava l'estrazione dei nomi di coloro che si sarebbero salvati. Utilizzano la lista di Clarke per scegliere chi dovra' vivere. \nClarke, Bellamy, Murphy e Emori sono diretti al laboratorio sull'isola per salvare Raven, ma durante il viaggio vengono attaccati da un gruppo di terrestri. A salvarli sar\u00e0 Echo. Pi\u00f9 tardi li raggiungeranno anche Harper e Monty. I ragazzi raggiungono Raven e assieme decidono di partire per lo spazio.\nPraimfaya.\nTrama.\nMentre l'onda della morte colpisce Polis e il secondo bunker, Clarke, Bellamy, Murphy, Emori, Monty, Harper ed Echo si riuniscono al laboratorio insieme a Raven per prepararsi a viaggiare verso i resti dell'Arca in orbita.\nClarke decide di sacrificarsi per riparare un'antenna danneggiata, dopo essersi resa conto che non avrebbe fatto in tempo a tornare sul razzo dai suoi amici, che alla fine a malincuore partono senza di lei. \nSulla navicella Raven e Bellamy si preparano ad onorare la memoria di Clarke (creduta morta per assenza di comunicazioni radio) promettendo di far sopravvivere la loro gente a tutti i costi per i prossimi cinque anni. \nSei anni e sette giorni dopo, Clarke rivela di essere sopravvissuta all'ondata grazie al Sanguenero presente nel suo corpo e di avere vissuto nel laboratorio e nella zona pulita insieme a una giovane ragazzina anch'essa Sanguenero che ha adottato. Mentre Clarke tenta di entrare in contatto con l'Arca, un veicolo spaziale sconosciuto atterra sulla Terra. Comprendendo il possibile pericolo, Clarke e la giovane si preparano a combattere."}
{"id": "6259455", "revid": "300067", "url": "https://it.wikipedia.org/wiki?curid=6259455", "title": "Rafael Hettsheimeir", "text": ""}
{"id": "6259456", "revid": "71433", "url": "https://it.wikipedia.org/wiki?curid=6259456", "title": "Snatched", "text": ""}
{"id": "6259457", "revid": "1005847", "url": "https://it.wikipedia.org/wiki?curid=6259457", "title": "Elezioni presidenziali in Iran del 1997", "text": "Le elezioni presidenziali in Iran del 1997 si sono tenute il 23 maggio. Esse hanno visto la vittoria di Mohammad Khatami del Societ\u00e0 dei Chierici Militanti, che ha sconfitto Ali Akbar Nategh-Nouri dell'Associazione dei Chierici Militanti."}
{"id": "6259458", "revid": "46291", "url": "https://it.wikipedia.org/wiki?curid=6259458", "title": "Copernicia prunifera", "text": "Copernicia prunifera , conosciuta comunemente come palma carnauba, \u00e8 una pianta della famiglia delle Arecacee, endemica del Brasile e nota per il suo sfruttamento industriale nella produzione della cera di carnauba.\nDescrizione.\nLa palma pu\u00f2 raggiungere un'altezza di 20 metri e un diametro del tronco fino a 25\u00a0cm. La pianta, che pu\u00f2 vivere fino a 200 anni, produce frutto della lunghezza di 2,5\u00a0cm.\nLa cera di carnauba viene estratta dalle foglie."}
{"id": "6259459", "revid": "300067", "url": "https://it.wikipedia.org/wiki?curid=6259459", "title": "Jo\u00e3o Vianna", "text": ""}
{"id": "6259460", "revid": "300067", "url": "https://it.wikipedia.org/wiki?curid=6259460", "title": "Fl\u00e1via Prado", "text": ""}
{"id": "6259472", "revid": "599013", "url": "https://it.wikipedia.org/wiki?curid=6259472", "title": "Toni Mu\u00f1oz", "text": "Caratteristiche tecniche.\nIn attivit\u00e0 era un terzino sinistro.\nCarriera.\nHa vinto con l' tre coppe di Spagna (1990-1991, 1991-1992, 1995-1996) e una Liga (1995-1996)."}
{"id": "6259484", "revid": "96758", "url": "https://it.wikipedia.org/wiki?curid=6259484", "title": "Antonio Mu\u00f1oz G\u00f3mez", "text": ""}
{"id": "6259485", "revid": "1782831", "url": "https://it.wikipedia.org/wiki?curid=6259485", "title": "Coppa Davis 2017 Zona Euro-Africana Gruppo II", "text": "Il Gruppo II della Zona Euro-Africana (\"Europe/Africa Zone\") \u00e8 il secondo livello di competizione della Zona Euro-Africana, una delle tre divisioni zonali della Coppa Davis 2017. I due vincitori sono ammessi al Gruppo I nel 2018.\nTeste di Serie:\nAltre: "}
{"id": "6259488", "revid": "599013", "url": "https://it.wikipedia.org/wiki?curid=6259488", "title": "Martin Kramari\u010d", "text": "Carriera.\nClub.\nKrka.\nNato a Novo mesto, inizia a giocare a calcio nel , squadra della sua citt\u00e0, debuttando il 22 marzo 2014, a 16 anni, giocando titolare nella sconfitta per 3-1 in trasferta contro il in campionato. Il 12 aprile realizza la prima rete in carriera, segnando il momentaneo 1-0 al 18' del pareggio interno per 1-1 con il in 1. SNL. Gioca una stagione e un mese della seconda, collezionando in totale 16 presenze e 3 gol.\nMaribor.\nIl 31 agosto 2014 passa al , che lo inserisce nella squadra giovanile Under-19, con cui disputa fra l'altro la UEFA Youth League 2014-2015. In una stagione e mezza gioca una sola gara in prima squadra, a fine campionato del primo anno, il 23 maggio 2015 in trasferta contro il , la sua ex squadra, entrando al 67'.\nPrestito al Krsko.\nA met\u00e0 stagione 2015-2016 viene ceduto in prestito al , neopromosso in massima serie. L'esordio \u00e8 ancora una volta contro il , stavolta in casa in campionato, il 6 marzo 2016, quando entra all' 85'. Il 23 aprile segna il primo gol, sempre in 1. SNL, realizzando al 61' l'unico gol della vittoria sul campo dell'.\nNazionale.\nNel 2014 inizia a giocare nelle nazionali giovanili slovene, con l'Under-19, disputando 5 gare, di cui 4 nelle qualificazioni all'Europeo di categoria 2016, e segnando 2 reti. Il 13 gennaio 2017 debutta in Nazionale maggiore, in un'amichevole ad Abu Dhabi contro la Finlandia, entrando all'intervallo e vincendo per 2-0.\nStatistiche.\nPresenze nei club.\n\"Statistiche aggiornate al 18 marzo 2017\"."}
{"id": "6259489", "revid": "85816564", "url": "https://it.wikipedia.org/wiki?curid=6259489", "title": "Sidney Aaron Chayefsky", "text": ""}
{"id": "6259492", "revid": "767487", "url": "https://it.wikipedia.org/wiki?curid=6259492", "title": "Antonia Fontana", "text": "Biografia.\nNel 2011 alla Villa Contarini (Piazzola sul Brenta) \u00e8 stata ricordata con lo spettacolo \"Il fantasma di teatro Contarini\" come protagonista: \"\u00ab la librettista Antonia Fontana sta apportando le ultime modifiche al copione \u00bb\"."}
{"id": "6259499", "revid": "1516566", "url": "https://it.wikipedia.org/wiki?curid=6259499", "title": "Cootie", "text": "Cootie \u00e8 un album discografico di Cootie Williams, pubblicato dalla casa discografica Decca Records nel 1959."}
{"id": "6259500", "revid": "767487", "url": "https://it.wikipedia.org/wiki?curid=6259500", "title": "Aftermath - La vendetta", "text": "Aftermath - La vendetta (\"Aftermath\") \u00e8 un film del 2017 diretto da Elliott Lester.\nLa pellicola, con protagonista Arnold Schwarzenegger, \u00e8 tratta dalla storia vera di Vitaly Konstantinovich Kaloyev, architetto russo la cui famiglia mor\u00ec nel volo Bashkirian Airlines 2937 che entr\u00f2 in collisione col volo cargo DHL 611 il 1\u00ba luglio 2002. Kaloyev uccise il controllore di volo danese Peter Nielsen il 24 febbraio 2004, ritenuto responsabile dell'incidente aereo.\nTrama.\nRoman Melnyk \u00e8 un architetto che lavora vicino a Pittsburg e sta aspettando l'arrivo della figlia e della moglie dal volo AX112 in arrivo a mezzanotte a New York. Al suo arrivo in aeroporto viene per\u00f2 fatto entrare in una sala privata in cui gli comunicano che il volo ha subito un tragico incidente e che non si sa se ci siano sopravvissuti. Viene invitato a tornare a casa e a frequentare un corso di sostegno psicologico. Lui non si rassegna per la morte dei suoi cari e vuole avere scuse formali da chi ha provocato l'incidente. Queste scuse non le avr\u00e0 mai n\u00e9 dalla compagnia aerea n\u00e9 dal fornitore dei servizi aerei. Roman Melnyk inizia a covare odio nei confronti del Controllore del Traffico Aereo, Jacob Bonanos detto Jake, che era in turno durante il disastro aereo e ritenuto da Roman unico responsabile dell'incidente.\nJacob Bonanos, durante un turno notturno di avvicinamento radar, rimane da solo in sala di controllo e, nonostante ci sia poco traffico aereo, ha a che fare con diverse avarie dei sistemi che lo distraggono dal controllo aereo. In particolare, ha due aeromobili a Livello di Volo 100 e rotta convergente cos\u00ec decide di far scendere uno dei 2 ma senza ascoltare la conferma del pilota e osservare l'effettiva esecuzione della manovra. Pochi minuti dopo gli aerei, AX112 e DH616, scompaiono dallo schermo radar e Jacob capisce il dramma. Da qui inizia il suo calvario personale: viene invitato dall'ANS Provider a lasciare il lavoro, viene lasciato dalla moglie, cade in depressione e inizia ad abusare di psicofarmaci fino a quando non decide di cambiare casa, citt\u00e0, lavoro e nome (Pat Dealbert). Con molta fatica, si rif\u00e0 una vita e riallaccia i rapporti con la moglie e il figlio, Samuel. Nonostante ci\u00f2, Roman riesce a trovarlo ed ucciderlo. Andr\u00e0 in carcere per 10 anni e, alla sua uscita, il figlio del controllore vorr\u00e0 a sua volta vendicarsi. Lo seguir\u00e0, incontrandolo al cimitero, chino sulla tomba di sua moglie e di sua figlia; decider\u00e0 quindi di perdonarlo.\nProduzione.\nIl titolo iniziale del film era \"478\". Le riprese del film, il cui budget \u00e8 stato di 10,5 milioni di dollari, sono iniziate il 14 dicembre 2015 a Columbus. La produzione \u00e8 terminata a met\u00e0 gennaio 2016.\nPromozione.\nIl primo trailer del film viene diffuso il 7 febbraio 2017 sul canale YouTube di Schwarzenegger.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 7 aprile 2017, mentre in Italia \u00e8 stata distribuita direttamente in home-video a partire dal 19 luglio seguente."}
{"id": "6259504", "revid": "124325540", "url": "https://it.wikipedia.org/wiki?curid=6259504", "title": "Giovanni De Andrea", "text": "Biografia.\nMonsignor Giovanni De Andrea nacque a Rivarolo Canavese il 22 aprile 1928. Anche suo fratello Giuseppe fu arcivescovo e diplomatico.\nFormazione e ministero sacerdotale.\nIl 29 giugno 1951 fu ordinato presbitero per la diocesi di Ivrea. Dal 1956 al 1958 studi\u00f2 presso la Pontificia accademia ecclesiastica, poi entr\u00f2 nel servizio diplomatico della Santa Sede. Il 21 giugno 1963 papa Paolo VI gli confer\u00ec il titolo onorario di cameriere segreto soprannumerario di Sua Santit\u00e0 e il 13 aprile 1973 quello di prelato d'onore di Sua Santit\u00e0.\nMinistero episcopale.\nIl 14 aprile 1975 papa Paolo VI lo nomin\u00f2 arcivescovo titolare di Aquaviva e delegato apostolico in Angola. Ricevette l'ordinazione episcopale l'11 maggio successivo dal cardinale segretario di Stato Jean-Marie Villot, coconsacranti gli arcivescovi Giovanni Benelli, sostituto per gli affari generali della Segreteria di Stato, e Bernardin Gantin, segretario della Congregazione per l'evangelizzazione dei popoli.\nPapa Giovanni Paolo II il 26 gennaio 1983 lo nomin\u00f2 pro-nunzio apostolico in Iran e il 22 novembre 1986 pro-nunzio apostolico in Algeria e Tunisia e delegato apostolico in Libia. Il 29 febbraio 1992 fu designato vicepresidente dell'Ufficio del Lavoro della Sede Apostolica. Dal 1993 al 2003 fu presidente del consiglio della Libreria Editrice Vaticana. Il 13 ottobre 2007 papa Benedetto XVI accett\u00f2 la sua rinuncia all'incarico per raggiunti limiti d'et\u00e0.\nFino al 2010 fu gran priore della luogotenenza dell'Italia Centrale e Sardegna dell'Ordine equestre del Santo Sepolcro di Gerusalemme. In seguito la luogotenenza venne divisa.\nMor\u00ec a Roma il 19 gennaio 2012. Le esequie si tennero nella basilica di San Pietro in Vaticano e furono presiedute dal cardinale Angelo Sodano. Una seconda cerimonia funebre, presieduta dal fratello Giuseppe, ebbe luogo il 23 gennaio alle ore 11 nella chiesa di San Giacomo di Rivarolo Canavese. La salma venne poi tumulata nella tomba di famiglia nel cimitero cittadino.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6259506", "revid": "767487", "url": "https://it.wikipedia.org/wiki?curid=6259506", "title": "Read-Copy-Update", "text": "Read-Copy-Update \u00e8 un meccanismo di sincronizzazione presente in alcuni sistemi operativi moderni, spesso usato in alternativa ai lock di scrittura-lettura. Sono caratterizzati da un ritardo di lettura nella pratica nullo, compensato da una fase di scrittura pi\u00f9 dispendiosa. Per questo motivo si adattano particolarmente alle strutture dati frequentemente lette e raramente scritte. Il funzionamento ricorda il pattern publish/subscribe: la lettura avviene all'interno di sezioni critiche in cui il thread lettore vede una versione coerente del dato, mentre chi scrivere deve \"pubblicare\" il nuovo valore. In questo modo si crea il concetto di \"versioni multiple\" dell'oggetto condiviso.\nFunzionamento.\nIl concetto chiave del meccanismo RCU \u00e8 che il thread lettore non pu\u00f2 entrare in attesa. Questo causa i ben noti problemi di sincronizzazione: come garantire che nessuno legga se l'aggiornamento del dato non \u00e8 ancora terminato e come garantire che una sequenza di letture garantisca il ritorno dello stesso valore. \nSupporto a RCU.\nSistemi operativi:\nUser-space:"}
{"id": "6259512", "revid": "1305772", "url": "https://it.wikipedia.org/wiki?curid=6259512", "title": "International Speedway", "text": "International Speedway \u00e8 un videogioco di corse motociclistiche su circuiti speedway pubblicato alla fine del 1988 per Amstrad CPC, Commodore 64 e ZX Spectrum dall'etichetta a basso costo Silverbird. Fu generalmente poco apprezzato dalla critica, anche in proporzione alla categoria economica.\nModalit\u00e0 di gioco.\nIl gioco \u00e8 solo per un giocatore, che deve affrontare una serie di gare e in base ai piazzamenti pu\u00f2 avanzare dalla lega nazionale a quella continentale e infine al campionato mondiale, a tre possibili livelli di difficolt\u00e0 generale.\nOgni gara avviene sempre in un circuito ovale percorso in senso antiorario, mostrato in prospettiva tridimensionale, con il proprio motociclista inquadrato da dietro. Nella parte inferiore dello schermo si trova una minimappa dell'intero circuito e alcuni indicatori di stato. Si gareggia sempre contro tre avversari controllati dal computer e un eventuale scontro con una moto avversaria o con il bordo pista causa solo un rallentamento, senza il rischio di cadute.\nI controlli consistono semplicemente nello sterzo e nell'accelerazione, inoltre una sola volta per gara \u00e8 possibile attivare il turbo per avere temporaneamente velocit\u00e0 extra."}
{"id": "6259538", "revid": "1516566", "url": "https://it.wikipedia.org/wiki?curid=6259538", "title": "Un concert \u00e0 minuit", "text": "Un concert \u00e0 minuit \u00e8 un album discografico dal vivo di Cootie Williams, pubblicato dalla casa discografica Decca Records nel 1959."}
{"id": "6259539", "revid": "365417", "url": "https://it.wikipedia.org/wiki?curid=6259539", "title": "Leonardo Caffo", "text": "Biografia.\nSi \u00e8 laureato in filosofia alla Universit\u00e0 degli Studi di Milano e ha conseguito il dottorato, sempre in Filosofia, presso l\u2019Universit\u00e0 degli Studi di Torino dove, sotto la guida di Maurizio Ferraris, ha poi anche lavorato al Laboratorio di Ontologia diretto da Tiziana Andina. \u00c8 noto soprattutto per le sue teoria sugli Animal Studies, il postumano contemporaneo, e l\u2019antispecismo (\u201cdebole\u201d nella sua versione), per cui \u00e8 stato anche criticato da alcuni media. Ne \"La vita di ogni giorno\" (edito da Einaudi nel 2016) si \u00e8 invece occupato di filosofia in senso pi\u00f9 ampio e divulgativo proponendo una \"alternativa filosofia\". In \"Fragile umanit\u00e0. Il postumano contemporaneo\" (Einaudi, 2017), \"si interroga su quale possa essere il nuovo paradigma di vita destinato a sostituire l'Homo Sapiens\". Dal 2017 insegna Ontologia presso la Facolt\u00e0 di Architettura del Politecnico di Torino; insegna anche alla Nuova Accademia di Belle Arti di Milano, alla Scuola Holden e al Made Program della Accademia di Belle Arti Rosario Gagliardi a Siracusa. \n\u00c8 collaboratore de \"La Lettura\", scrive saltuariamente anche sulle pagine culturali de \"La Sicilia, L'Espresso\", \"il manifesto\" e il \"Corriere della Sera\". Ha un blog su \"The Huffington Post\". Dirige la rivista \"Animot: l\u2019altra filosofia\" ed \u00e8 opinionista di varie trasmissioni televisive, come \"Tagad\u00e0\" o \"Porta a Porta\".\nPer le sue posizioni antispeciste, interviene spesso su reti televisive e radiofoniche italiane e straniere, oltre che in festival culturali. \nLa sua teoria dell'antispecismo debole \u00e8 stata dibattuta nella stampa specializzata. \nHa pubblicato le sue ricerche su riviste filosofiche quali \"The Monist\", \"Journal of Animal Ethics\", \"Domus,\" \"Rivista di Estetica\". \u00c8 stato definito da Maurizio Ferraris \u00abil pi\u00f9 promettente, versatile e originale tra i giovani filosofi italiani\u00bb. A Milano ha co-fondato il caff\u00e8 letterario Walden. Nel 2018 \u00e8 entrato a far parte, appoggiandone il progetto, nell'Advisory Panel italiano di Diem25.\nNel febbraio 2019, conduce assieme a Margherita D'Amico un programma radiofonico su Rai Radio 3, intitolato \"L'umanit\u00e0 e altri animali\". \nHa partecipato come speaker alla edizione 2019 del FestivalFilosofia di Modena con una lectio sull'antropocentrismo e le \"persone non umane\". \u00c8 stato curatore del Public Program 2020 della Triennale di Milano ed \u00e8 attualmente Filosofo in Residenza presso il Castello di Rivoli Museo d'Arte Contemporanea."}
{"id": "6259541", "revid": "729019", "url": "https://it.wikipedia.org/wiki?curid=6259541", "title": "II./Tr\u00e4gergruppe 186", "text": "Il II./Tr\u00e4gergruppe 186 (II./Tr.Gr 186 - 186\u00ba gruppo imbarcato caccia, noto anche come II./JG 186), fu un reparto aereo della Luftwaffe, l'aeronautica militare tedesca, attivo dal 1938 al 1940, destinato all'imbarco sulla portaerei Graf Zeppelin. Il reparto oper\u00f2 principalmente con il Messerschmitt Bf 109 in varie versioni.\nStoria.\nIl II./Tr\u00e4gergruppe 186 (Gruppo imbarcato 186) fu creato il 1 novembre 1938 a Kiel-Holtenau, come gruppo misto da bombardamento e caccia destinato a costituire la componente imbarcata della portaerei Graf Zeppelin allora in costruzioni presso i cantieri navali di Kiel.\nIl gruppo era destinato a ricevere le versioni dello Stuka e del Me 109 appositamente modificate per l'utilizzo come velivoli imbarcati: ganci di appontaggio e carrelli d'atterraggio sganciabili e ali ripiegabili per lo Stuka (la versione imbarcata fu denominata Ju 87C-1), ali allungate e ganci d'appontaggio per il Bf 109T, la versione imbarcata del Messerschmitt Bf 109E.\nA causa dei ritardi nello sviluppo della versione imbarcata del Messerschmitt 109, la 6 staffel che componeva inizialmente il II./Tr\u00e4gergruppe 186, fu inizialmente equipaggiata con modelli pi\u00f9 datati (Bf 109B \"Bertha\" Bf 109D \"Dora\").\nPi\u00f9 in dettaglio, lo II./Tr.Gr. 186 fu composto inizialmente dalle staffeln 4.(Stuka)/186 dotata di Ju87 B e 6.(Jagd)/186 con Bf 109B, trasferiti dalla 4./JG 136.\nIl comandante della 6./186 fu l'Hauptmann Heinrich Seelinger, un ufficiale di Marina, come provenienti dalla Kriegsmarine erano tutti gli altri piloti della squadriglia, che ne continuavano a mantenere i gradi (\"Bootsmann\", \"Oberbootsmann\"). Gli aviatori si addestravano su un simulacro di ponte d'atterraggio a Travem\u00fcnde.\nIl 15 giugno 1939, grazie all'afflusso di nuovo personale, fu costituita la staffel 5./186 al comando dell'Oberleutnant G. Kadow, mentre lo Stab II./186 venne formato il 10 settembre 1939.\nLe tre squadriglie parteciparono alla Campagna di Polonia. La 5./186 disponeva di 12 Bf 109B, mentre la 6./196 era equipaggiata con una dozzina di Bf 109E. \nDopo una trentina di missioni, il II./186 rientr\u00f2 a Kiel il 6 settembre. I Bf 109E del gruppo furono dislocati ad Hage nella bassa Sassonia con il compito di sorvegliare la Baia di Helgoland, agli ordine dello Stab/JG 1 di Schumacher.\nIl 10 settembre la 4./Tr.Gr 186 diventa la 3./Tr.Gr. 186 e la 1./Tr.Gr. 186 da bombardamento si separa definitivamente ed una nuova squadriglia di caccia la 4./Tr.Gr. 186 fu costituita agli ordini dell'Hauptmann Werner Restemeyer.\nI primi mesi di guerra vedono il Gruppo impegnato in pattuglie su Mare del Nord, decollando dalle le basi di Jever e Nordholz.\nIl 25 settembre la costruzione della Graf Zeppelin \u00e8 sospesa \"sine die\" e le unit\u00e0 destinate all'imbarco, diventano normali squadriglie terrestri.\nProblemi organizzativi impediscono al II./Tr.Gr. 186 di partecipare alla Battaglia della Baia di Helgoland. La propaganda tedesca giustificher\u00e0 questa passivit\u00e0 diffondendo la notizia che il Gruppo era stato tenuto come unit\u00e0 di riserva.\nNei mesi successivi, il II./Tr.Gr. 186 lascia i suoi \"Bertha\"'per i nuovi Bf 109E continuando le missioni di pattugliamento nel Mare del Nord, nel freddo inverno 1939-1940. I risultati tardano ad arrivare ma, finalmente, la pazienza dei piloti \u00e8 ricompensata il 27 febbraio 1940 quando l'Oberleutnant Jahnny registra la prima vittoria del gruppo abbattendo un Blenheim del No. 82 squadron della RAF al largo delle isole Frisone.\nPer compensare il trasferimento di piloti verso altri gruppi di caccia, il II./Tr.Gr. 186 riceve personale del disciolto 2./JGr. 101. In questo periodo la Luftwaffe sta procedendo ad una completa riorganizzazione della sua struttura, con lo scioglimento delle unit\u00e0 pi\u00f9 piccole. Il 15 marzo 1941, la II./Tr.Gr. 186 si trasferisce a Wangerooge. Dispone ora di 39 Bf 109E.\nil 5 maggio gli Unteroffizier Reinhold Schemetzer e Herbert Hohne rivendicano un Blenheim ciascuno al largo dell'isola di Terschelling.\nIl giorno successivo, gli Oberleutnant Peter Emmerich e Leutnant Hans-Wilhelm Schopper sempre della 5./Tr.Gr. 186 rivendicano rispettivamente un Wellington ed un Blenheim. Si tratta probabilmente di due Beaufort del No. 22 squadron, uno effettivamente abbattuto, l'altro danneggiato e distrutto durante l'atterraggio..\nIl 10 maggio 1940, dalla sua posizione nelle isole Frisone, il II./Tr.Gr. 186 partecipa all'invasione dei Paesi Bassi a fianco dei gruppi I e III./JG 26, I.,II. e III. dello JG 51 e dei Bf 110 dei gruppi I. e II./ZG 26.\nDurante l'attacco all'aeroporto di De Kooy, di scorta ai Bf 110 dello ZG 26, i Bf 109E dello II./Tr.Gr. 186 si scontrano con i Fokker D.XXI della 1ste Ja.VA (Jachtvliegtuigafdeling) dell'aeronautica militare olandese (Luchtvaartafdeeling).\nI piloti dello II./186 rivendicheranno l'abbattimento di otto Fokker. La 5./186 perder\u00e0 il suo comandante, l'Oberleutnant Dietrich Robitzsch, abbattuto sull'aeroporto De Kooy e fatto prigioniero e l'Uffz Wilhlem Rudolf il cui Me 109E si schianta in prossimit\u00e0 di dell'aeroporto di Den Helder.\nL'11 maggio il gruppo si scontra con la RAF, con l'abbattimento di un Blenheim, a prezzo della perdita dell'Unteroffizier Werner Haase, della staffel 6./16, vittima della contraerea e catturato.\nIl giorno successivo ancora due nuove vittorie: un Fokker C.V olandese ed un Lockheed Hudson.\nIl 18 maggio \u00e8 la volta del Feldwebel Reinhold Schmetzer che abbatte un altro Hudson a nord di Norderney.\nil 19 maggio la 6./Tr.Gr.186 si riposiziona a Wangerooge e l'Oberleutnant Hans-Herbert Wulff rivendica la sua prima vittoria, un Hudson nei pressi di Helgoland.\nIl 24 maggio, il reparto, alle dipendenze dello JG 51, \u00e8 dislocato a Deurne (Anversa) impegnato nella scorta ai bombardieri che attaccano le forze inglesi in ritirata a Dunkerque. \nIl 2 giugno il gruppo lascia le sue basi in Belgio e torna a Jever.\nCon la conclusione della Battaglia di Francia, il 3 giugno 1940 il II./Tr.Gr. 186 si riposiziona ad Aalborg per affiancare lo JG 77 nella difesa della Norvegia, dove l'esperienza dei suoi piloti abituati a volare sul mare, pu\u00f2 rivelarsi utile.\nLe missioni di sorveglianza delle coste norvegesi furono frequenti e gli incidenti rari. Il giorno 11 giugno, la 6 staffel viene inviata a V\u00e6rnes a protezione della Scharnhorst che stazionava nel fiordo di Trondheim.\nDurante il periodo norvegese, il reparto rivendic\u00f2 una sola vittoria, il 21 giugno, quando l'Oberleutnant Hans Schopper riusc\u00ec ad abbattere uno Sunderland al largo delle coste norvegesi. Comunque, Il II./Tr.Gr.186 come reparto autonomo ha oramai i giorni contati.\nIl 25 giugno, la staffel 4./186 lascia la Norvegia per Ostheim (Colonia) formando la 3./Erp.Gr.210. Questa unit\u00e0, equipaggiata con Bf-109E-4/B (versione cacciabombardiere del Me 109E) parteciper\u00e0 alla Battaglia d'Inghilterra.\nIl 7 luglio, ci\u00f2 che resta del II./Tr.Gr. 186 confluisce nello JG 77 per costituire il III./JG 77."}
{"id": "6259544", "revid": "76963", "url": "https://it.wikipedia.org/wiki?curid=6259544", "title": "Liesel Matthews", "text": "Ha interpretato Sara Crewe in La piccola principessa, nell'adattamento cinematografico del 1995 del classico di Frances Hodgson Burnett, e Alice Marshall in Air Force One. \u00c8 un membro della ricca famiglia Pritzker. \u00c8 successivamente diventata leader nel settore degli investimenti collettivi e a tal fine, nel 2012, ha fondato la \"Blue Haven Initiative\".\nPrimi anni di vita ed educazione.\nLiesel Anne Pritzker \u00e8 nata a Chicago, nell'Illinois, nella ricca famiglia Pritzker, figlia di Irene (nata Dryburgh) e Robert Pritzker. Suo padre fond\u00f2 il Marmon Group con suo fratello Jay Pritzker. \u00c8 di origine ebraica da parte di padre, mentre sua madre \u00e8 australiana. I due si incontrarono mentre lei lavorava in un hotel Hyatt di propriet\u00e0 di Pritzker in Australia; si sposarono nel 1980 e divorziarono nel 1989. Ha un fratello, Matthew Pritzker, e tre fratellastri dal primo matrimonio di suo padre con Audrey Gilbert Pritzker: Jennifer N. Pritzker, Linda Pritzker, Karen Pritzker Vlock. Il suo nome, deriva dal personaggio dell'opera Tutti insieme appassionatamente Liesl von Trapp, la figlia maggiore dei sette figli di von Trapp. \u00c8 una dei dodici nipoti sopravvissuti del patriarca A.N. Pritzker, un finanziere e industriale che mor\u00ec nel 1986. Suo zio, Jay Pritzker, \u00e8 il fondatore della catena Hyatt Hotel, e ha posseduto la Braniff Airlines dal 1983-1988. La famiglia controlla il TransUnion Credit Bureau e le Royal Caribbean Cruise Lines. La famiglia Pritzker \u00e8 stata in cima alla lista delle \"Famiglie pi\u00f9 ricche d'America\" della rivista Forbes da quando la lista \u00e8 iniziata nel 1982. Liesel Pritzker si \u00e8 diplomata alla New Trier High School fuori Chicago e si \u00e8 iscritta alla Columbia University.\nCarriera Attoriale.\nLiesel Pritzker usa il nome \"Liesel Matthews\" come attore sul palcoscenico e sullo schermo, in primo luogo per onorare suo fratello Matthew, e in secondo luogo per evitare conflitti tra i suoi genitori divorziati sul fatto che dovrebbe incorporare il nome del suo patrigno ed essere conosciuta come Liesel Pritzker-Bagley.\nPritzker ha debuttato sul palcoscenico professionistico come Scout in una produzione di To Kill A Mockingbird a Chicago. Ha vinto un Theatre World Award per la sua interpretazione a Vincent in Brixton. Ha recitato in due film importanti, \"La piccola principessa\" di Alfonso Cuaron e nel thriller d'azione del 1997 di Wolfgang Petersen, Air Force One.\nNel 2002, Pritzker ha interpretato il personaggio di Jenn nel film di Neil Labute \"The Distance from Here\" al Almeida Theatre di King's Cross a Londra, con Enrico Colantoni, Ana Reeder, Amy Ryan, Jason Ritter e Mark Webber nel cast. David Leveaux era il regista. \nLa causa legale di Matthews contro suo padre.\nNel 2002, Pritzker, allora studentessa al primo anno della Columbia University, intent\u00f2 una causa da 6 miliardi di dollari contro suo padre e undici cugini pi\u00f9 grandi, sostenendo che questi le avevano indebitamente sottratto denaro dai trust stabiliti per lei e suo fratello Matthew Pritzker. All'inizio del 2005, le parti hanno risolto la causa, che ha seguito un'altra causa che aveva iniziato il processo di dividere la fortuna della famiglia in undici modi. Questo risultato fece finire gli undici Pritzker nella Forbes 400, il massimo per ogni singola famiglia. Nell'ambito dell'accordo, Liesel e Matthew hanno ricevuto ciascuno circa $280 milioni in contanti e hanno ricevuto un maggiore controllo su altri trust del valore di circa $170 milioni ciascuno. \nFilantropia ed altri progetti.\nLiesel Pritzker \u00e8 la fondatrice della Giovani Ambasciatori per le Opportunit\u00e0 (YAO), una rete di giovani professionisti che mirano a ispirare, educare e coinvolgere gli altri in microfinanza e il lavoro di Opportunity International. Nel giugno 2009, ha donato $ 4 milioni a Opportunity International per aiutare a espandere i servizi di microfinanza in Africa. \u00c8 inoltre, la cofondatrice della IDP Foundation, Inc e Blue Haven Initiative. \nVita privata.\nPritzker \u00e8 sposata con Ian Simmons, l'erede del Canale Erie e risiede con lui nella zona di Boston, nel Massachusetts. "}
{"id": "6259547", "revid": "287204", "url": "https://it.wikipedia.org/wiki?curid=6259547", "title": "Frauen-Bundesliga 2013-2014", "text": "La Frauen-Bundesliga 2013-2014 \u00e8 stata la 24\u00aa edizione della massima divisione del campionato tedesco di calcio femminile. Il campionato \u00e8 iniziato il 7 settembre 2013 e si \u00e8 concluso l'8 giugno 2014. Il Wolfsburg ha vinto il campionato per la seconda edizione consecutiva. Capocannoniere del torneo \u00e8 stata C\u00e9lia \u0160a\u0161i\u0107, calciatrice dell'1. FFC Francoforte, con 20 reti realizzate.\nStagione.\nNovit\u00e0.\nDalla Frauen-Bundesliga 2012-2013 sono stati retrocessi in 2. Frauen-Bundesliga il Sindelfingen e il G\u00fctersloh 2009, mentre dalla 2. Frauen-Bundesliga sono stati promossi il Cloppenburg e l'Hoffenheim.\nSubito dopo la fine del campionato il Bad Neuenahr annunci\u00f2 bancarotta e si ritir\u00f2 dal campionato. Al suo posto venne ripescato il retrocesso Sindelfingen.\nFormula.\nLe 12 squadre si affrontano in un girone all'italiana con partite di andata e ritorno, per un totale di 22 giornate. La squadra prima classificata \u00e8 dichiarata campione di Germania, mentre le ultime due classificate vengono retrocesse in 2. Frauen-Bundesliga. Le prime due classificate sono ammesse alla UEFA Women's Champions League 2014-2015.\nAvvenimenti.\nNel dicembre 2013 il FCR 2001 Duisburg and\u00f2 incontro al fallimento e venne sciolto. Il 27 dicembre 2013 la DFB annunci\u00f2 che tutte le calciatrici del FCR 2001 Duisburg sarebbero passate al MSV Duisburg, sezione femminile dell'omonima societ\u00e0 di calcio maschile, e avrebbero continuato il campionato 2013-2014 come MSV Duisburg.\nClassifica finale.\nLegenda:\nNote:"}
{"id": "6259553", "revid": "287204", "url": "https://it.wikipedia.org/wiki?curid=6259553", "title": "Facchinetti (famiglia)", "text": "La casata dei Facchinetti fu una nobile famiglia bolognese.\nStoria.\nCapostipite della casata fu Antonio Facchinetti, figlio di Navarino originario della Val d'Ossola, che agli inizi del Cinquecento abbandon\u00f2 il luogo di origine per trasferirsi a Bologna. Fu il padre del papa Innocenzo IX.\nCol seppur breve pontificato di Innocenzo IX, le sorti della famiglia mutarono considerevolmente, al punto che il nipote di quest'ultimo Cesare, figlio di Antonia (sorella del pontefice) e di Antonio Titta da Trento, ottenne nel 1592 (anno dopo la morte del papa) dal duca di Parma il feudo e il castello di Vianino, che era appartenuto alla famiglia Pallavicini, col titolo annesso di marchese a patto di mutare il proprio cognome in Facchinetti per ragioni di prestigio. Il possedimento rimase nelle mani della famiglia Facchinetti sino al 1647 quando venne venduto per ragioni economiche.\nIl figlio di Cesare, Ludovico, ottenne in dote dalla moglie Violante da Correggio la contea di Coenzo nel 1606.\nLa famiglia si estinse alla morte, nel 1716, di Violante, figlia di Innocenzo, III marchese di Vianino, la quale aveva sposato Giovanni Battista Pamphili, II principe di San Martino al Cimino e Valmontone. Questa dispose il lascito dei propri beni al figlio secondogenito, Girolamo, il quale alla morte del fratello maggiore si ritrov\u00f2 erede anche di tutti i beni della casata dei Pamphili, ma mor\u00ec senza eredi."}
{"id": "6259554", "revid": "76963", "url": "https://it.wikipedia.org/wiki?curid=6259554", "title": "Taylor Fry", "text": ""}
{"id": "6259557", "revid": "767487", "url": "https://it.wikipedia.org/wiki?curid=6259557", "title": "Steve Whitworth", "text": "Caratteristiche tecniche.\nEra un terzino destro.\nCarriera.\nClub.\nHa giocato nel settore giovanile del , con cui nel 1970 ha esordito in prima squadra, in Second Division, campionato che ha vinto; l'anno seguente esordisce nella massima serie inglese, e col Leicester City disputa anche il Charity Shield a causa della rinuncia dell' (campione d'Inghilterra e vincitore della FA Cup nella stagione precedente) a partecipare alla competizione, nella quale le \"Foxes\", ammesse in virt\u00f9 della vittoria della Second Division, sconfiggono per 1-0 il finalista perdente della precedente edizione della FA Cup; nell'occasione, la rete decisiva per la vittoria del trofeo viene realizzata da Whitworth. Gioca poi in massima serie col Leicester City dalla stagione 1971-1972 alla stagione 1977-1978, conclusasi con l'ultimo posto in classifica e la retrocessione in seconda serie, campionato nel quale Whitworth gioca nella stagione 1978-1979, nel corso della quale viene ceduto al , dopo aver giocato in tutto 353 partite di campionato con il Leicester City, senza mai segnare; nel corso degli anni 1970 ha inoltre stabilito un record di presenze col Leicester City, scendendo in campo in 198 partite consecutive.\nGioca la seconda parte del campionato 1978-1979 nel Sunderland, giocando 10 partite in seconda divisione; nella Second Division 1979-1980 gioca altre 42 partite di campionato, contribuendo alla conquista del secondo posto in classifica con conseguente promozione in First Division, campionato nel quale nella stagione 1980-1981 gioca 29 partite; l'anno successivo gioca altre 2 partite nella medesima categoria per poi passare a stagione in corso al , con cui totalizza 29 presenze nel campionato di Second Division. Dopo un'altra stagione al Bolton terminata con 38 presenze senza reti scende di due categorie e si accasa al , club di quarta divisione, campionato in cui nella stagione 1983-1984 gioca 41 partite senza mai segnare. L'anno seguente gioca altre 9 partite di campionato e segna 2 reti, le sue prime in carriera nei campionati professionistici inglesi. Viene poi ceduto al , con cui gioca per due anni in quinta divisione e per altri tre anni in sesta divisione, terminando la carriera nel 1989.\nNazionale.\nDal 1971 al 1975 ha giocato con la Nazionale Under-23, collezionandovi in tutto 6 presenze e segnando una rete.\nHa esordito in Nazionale maggiore il 12 marzo 1975, in una partita contro la Germania Ovest; la sua settima ed ultima presenza in Nazionale \u00e8 invece stata il 19 novembre 1975, contro il Portogallo."}
{"id": "6259561", "revid": "287204", "url": "https://it.wikipedia.org/wiki?curid=6259561", "title": "Agente antischiuma", "text": "Un agente antischiuma o antischiumante \u00e8 un additivo chimico che riduce e ostacola la formazione di schiuma nei liquidi dei processi industriali. I termini agente antischiuma e antischiumante si usano spesso in modo intercambiabile. Agenti usati comunemente sono oli insolubili, polidimetilsilossani e altri siliconi, certi alcoli, stearati e glicoli. L'additivo si usa per prevenire la formazione della schiuma o si aggiunge per rompere una schiuma gi\u00e0 formata.\nNei processi industriali, le schiume pongono seri problemi. Ad esempio, causano difetti sui rivestimenti superficiali e impediscono il riempimento efficiente dei contenitori. Per prevenire la formazione delle schiume sono disponibili varie formule chimiche.\nPropriet\u00e0.\nGeneralmente un agente antischiuma \u00e8 insolubile nel mezzo schiumante e ha propriet\u00e0 attive di superficie. Una caratteristica essenziale di un prodotto antischiumante \u00e8 una bassa viscosit\u00e0 e una facilit\u00e0 di diffondersi rapidamente sulle superfici schiumose. Esso ha affinit\u00e0 con la superficie aria-liquido dove destabilizza le lamelle della schiuma. Questo causa la rottura delle bolle d'aria e la disgregazione della schiuma superficiale. Le bolle d'aria trasportate vengono agglomerate, e le bolle pi\u00f9 grandi salgono pi\u00f9 rapidamente alla superficie della massa liquida.\nStoria.\nI primi agenti antischiuma miravano a disgregare la schiuma visibile in superficie. A tale scopo si usavano cherosene, olio combustibile e altri prodotti petroliferi leggeri. Anche gli oli vegetali trovavano qualche utilizzo. Gli alcoli grassi (C7\u00a0\u2013 C22) erano antischiumanti efficaci ma costosi, che venivano aggiunti ai prodotti petroliferi per aumentarne l'efficienza. Il latte e la crema erano precursori dei moderni antischiumanti di tipo emulsionante.\nDurante gli anni 1950, iniziarono gli esperimenti con gli antischiumanti a base di silicone. Questi erano basati sul polidimetilsilossano (olio di silicone) disperso in acqua od olio leggero. Gli oli di silicone funzionavano bene, ma causavano disturbi di superficie in molte applicazioni come le vernici e la fabbricazione della carta. Nel 1963 furono brevettati i primi agenti antischiuma con particelle idrofobe (silice idrofobica) in olio leggero. Nei primi anni 1970, si svilupparono le cere idrofobiche come l'etilene bis stearamide disperse in oli. Questi tipi di antischiumanti erano molto efficienti, ma la crisi petrolifera del 1973 li rese troppo costosi ed ebbe come risultato una spinta alla riduzione del contenuto di olio. La soluzione fu quella di aggiungere acqua. Cos\u00ec apparvero agenti antischiuma allungati con acqua (acqua in emulsione oleosa) e a base di acqua (olio in emulsione acquosa).\nLo sviluppo degli agenti antischiuma a base di silicone \u00e8 continuato, usando emulsionanti diversi e oli di silicone modificati. All'inizio degli anni 1990, gli antischiumanti emulsionati con silicone che causavano meno disturbi di superficie si usavano con grande successo nell'industria della polpa di legno. Essi consentivano un migliore lavaggio, una ridotta domanda biochimica di ossigeno (in inglese \"biological oxygen demand\", BOD) nei depositi effluenti e ridotti.\nClassificazione.\nAgenti antischiuma a base di olio.\nGli agenti antischiuma a base di olio hanno un veicolo oleoso. L'olio potrebbe essere minerale, vegetale, bianco o qualsiasi altro che sia insolubile nel mezzo schiumoso, ad eccezione dell'olio di silicone. Un antischiumante a base di olio contiene anche una cera e/o una silice idrofobica per aumentare la prestazione. Cere tipiche sono l'etilene bis stearamide (EBS), le paraffine, le cere esteriche e le cere di alcoli grassi. Questi prodotti hanno anche surfattanti per migliorare l'emulsione e disperdersi nel mezzo schiumoso.\nSi tratta di antischiumanti potenti e normalmente sono i migliori per demolire la schiuma di superficie.\nAgenti antischiuma in polvere.\nGli antischiumanti in polvere sono in linea di principio antischiumanti a base di olio su un particolare vettore come la silice. A questi si aggiungono prodotti in polvere come cemento, gesso e detergenti.\nAgenti antischiuma a base di acqua.\nGli agenti antischiuma a base di acqua sono diversi tipi di oli e cere dispersi in una base acquosa. Gli oli sono spesso oli minerali od oli vegetali, e le cere sono saponi o esteri di alcoli grassi e acidi grassi a catena lunga. Questi sono i migliori come degasatori, il che significa che sono i migliori per liberare l'aria trasportata.\nAgenti antischiuma a base di silicone.\nGli antischiumanti a base di silicone sono polimeri con catene principali di silicone. Questi potrebbero essere fornite come un olio o un'emulsione a base acquosa. Il composto al silicone consiste in una silice idrofobica dispersa in un olio di silicone. Si aggiungono emulsionanti per assicurarsi che il silicone si diffonda velocemente e bene nel mezzo schiumoso. Il composto al silicone potrebbe contenere anche glicoli di silicone e altri fluidi di silicone modificati.\nAnche questi sono agenti antischiuma potenti e sono adatti sia per demolire la schiuma di superficie sia per liberare l'aria trasportata.\nGli antischiumanti a base di silicone sono adatti anche per sistemi schiumosi non acquosi come il petrolio greggio e la raffinazione del petrolio. Per applicazioni molto impegnative possono essere adatti i fluorosiliconi.\nAgenti antischiuma a base EO/PO.\nGli agenti antischiuma a base EO/PO contengono glicole polietilenico e copolimeri di glicole polipropilenico. Sono forniti come oli, soluzioni acquose o emulsioni a base acquosa. I copolimeri EO/PO normalmente hanno buone propriet\u00e0 di dispersione e sono spesso molto adatti quando vi sono problemi rilevanti di deposito.\nPoliacrilati alchilici.\nI poliacrilati sono adatti per l'uso come antischiumanti in sistemi non acquosi dove la liberazione dell'aria \u00e8 pi\u00f9 importante della disgregazione della schiuma di superficie. Questi antiaschiumanti sono spesso forniti in un veicolo solvente come i distillati del petrolio.\nProblemi industriali.\nLa forma pi\u00f9 notevole di schiuma \u00e8 quella che galleggia sulla superficie della materia prima. \u00c8 facile da monitorare e relativamente facile da gestire. La schiuma di superficie pu\u00f2 causare problemi con i livelli dei liquidi e dare tracimazione. Questo potrebbe ridurre la velocit\u00e0 del processo e la disponibilit\u00e0 di attrezzature.\nFattori legati a problemi meccanici.\nI fattori meccanici che possono generare la schiuma e l'aria intrappolata sono:\nLe principali tipologie di aria che interessano i sistemi meccanici sono:\nLa schiuma nei liquidi di processo e refrigeranti.\nLa schiuma, l'aria trasportata e quella disciolta presenti nei refrigeranti e nei liquidi di lavorazione possono causare vari tipi di problemi, inclusi:\nMetodi di collaudo.\nCi sono vari modi per collaudare gli agenti antischiuma.\nQuello pi\u00f9 facile \u00e8 guardare la schiuma di superficie. Tutto ci\u00f2 che occorre \u00e8 un sistema per generare la schiuma. Questo si potrebbe fare con un sistema di pompaggio circolare con un boccaglio e una bombola o con un sistema di iniezione di aria in una bombola. Il cilindro \u00e8 munito di una scala per misurare l'altezza della schiuma. Questa attrezzatura pu\u00f2 avere un sistema di riscaldamento per controllare la temperatura.\nL'aria trasportata pu\u00f2 essere collaudata con un'attrezzatura simile, che ha un misuratore di densit\u00e0 che pu\u00f2 registrare i cambiamenti della densit\u00e0 della soluzione nel corso del tempo.\nIl drenaggio pu\u00f2 essere collaudato con un sistema di filtraggio per misurare il tempo occorrente per drenare un liquido attraverso il filtro. Il filtro potrebbe essere pressurizzato o sotto vuoto.\nApplicazioni.\nDetergenti.\nGli agenti antischiuma si aggiungono in certi tipi di detergenti per ridurre la produzione di schiuma che potrebbe diminuire l'azione del detergente. Ad esempio, i detergenti per lavastoviglie devono essere a bassa produzione di schiuma perch\u00e9 la lavastoviglie possa funzionare correttamente.\nCibo.\nQuando si usano come ingrediente nel cibo, gli agenti antischiumanti hanno lo scopo di contenere l'effusione o l'effervescenza nella preparazione o nel servizio. Gli agenti sono inclusi in una variet\u00e0 di cibi come le crocchette di pollo sotto forma di polidimetilsilossano (un tipo di silicone).\nL'olio di silicone si aggiunge anche all'olio alimentare per prevenire la formazione di schiuma nella frittura profonda.\nUso industriale.\nGli antischiumanti si usano in molti processi e prodotti industriali: polpa di legno, carta, vernice, trattamento delle acque reflue industriali, trasformazione alimentare, estrazione del petrolio, industria delle macchine utensili, attrezzi per il taglio petrolifero, idraulica, ecc.\nFarmaci.\nGli agenti schiumanti si vendono anche commercialmente per alleviare sintomi tipo il meteorismo. Un esempio familiare \u00e8 il dimeticone, che \u00e8 il principio attivo in medicinali come Mylanta e Gas-X."}
{"id": "6259565", "revid": "584834", "url": "https://it.wikipedia.org/wiki?curid=6259565", "title": "Porer", "text": ""}
{"id": "6259570", "revid": "124123", "url": "https://it.wikipedia.org/wiki?curid=6259570", "title": "Trey Flowers", "text": "Carriera professionistica.\nNew England Patriots.\nFlowers al college gioc\u00f2 a football con gli Arkansas Razorbacks dal 2011 al 2014. Fu scelto nel corso del quarto giro (101\u00ba assoluto) del Draft NFL 2015 dai New England Patriots. A causa di un infortunio alla spalla subito in una gara di pre-stagione fu attivo per una sola partita nella sua prima stagione, venendo inserito in lista infortunati il 1\u00ba dicembre 2015. Si mise in luce invece l'anno successivo, quando disput\u00f2 tutte le 16 gare della stagione regolare, partendo come titolare nelle ultime otto e guidando la squadra con 7 sack. Il 5 febbraio 2017 part\u00ec come titolare nel Super Bowl LI vinto contro gli Atlanta Falcons per 34-28 ai tempi supplementari, in cui mise a segno 2,5 sack su Matt Ryan.\nNel 2018 Flowers guid\u00f2 New England con 7,5 sack e forz\u00f2 tre fumble, con la squadra che raggiunse il terzo Super Bowl consecutivo dove part\u00ec come titolare nella vittoria contro i Los Angeles Rams per 13-3."}
{"id": "6259577", "revid": "124842135", "url": "https://it.wikipedia.org/wiki?curid=6259577", "title": "Jannik Sch\u00fcmann", "text": "Biografia.\nAttivo nella fiction televisiva tedesca dal 2007 (ma con un primo ruolo gi\u00e0 nel 2003), \u00e8 noto in particolare per aver interpretato il ruolo di Nicolas nella serie \"Cyber Girls\". Al cinema \u00e8 nel 2013 fra i protagonisti di \"Spieltrieb\", tratto dal romanzo \"Gioco da ragazzi\" di Juli Zeh. Nel 2016 \u00e8 co-protagonista \"LenaLove\", e fra i protagonisti di \"Die Mitte der Welt\", tratto da un omonimo romanzo di Andreas Steinh\u00f6fel.\nNel 2012 vince il premio speciale della giuria al Hessischer Fernsehpreis per \"Mittlere Reife\" assieme a Isabel Bongard, Sonja Gerhardt, Vincent Redetzki e Anton Rubtsov. Nel 2016 vince il \"Shooting-Star-Award\" agli Askania Award.\nIl 26 dicembre 2020 fa coming out pubblicando una foto con il compagno Felix Kruck sul proprio profilo Instagram\nDoppiatori italiani.\nNelle versioni in italiano, Jannik Sch\u00fcmann \u00e8 stato doppiato da:"}
{"id": "6259578", "revid": "1371684", "url": "https://it.wikipedia.org/wiki?curid=6259578", "title": "Campionati mondiali di bob 1993", "text": "I Campionati mondiali di bob 1993, quarantaquattresima edizione della manifestazione organizzata dalla Federazione Internazionale di Bob e Skeleton, si sono disputati a Igls, in Austria, per le sole gare maschili, sulla Olympia-Eiskanal Innsbruck, il tracciato sul quale si svolsero le competizioni del bob e dello slittino ai Giochi di . La localit\u00e0 tirolese ha per\u00f2 gi\u00e0 ospitato le rassegne iridate del 1935, unicamente nel bob a due uomini, e del 1963 nel bob a due e nel bob a quattro, sebbene sul vecchio tracciato non pi\u00f9 utilizzato dal 1973, allorch\u00e9 venne costruita la pista odierna.\nL'edizione ha visto prevalere la Svizzera che si aggiudic\u00f2 una medaglia d'oro e una d'argento sulle sei disponibili, sopravanzando di misura la Germania, vincitrice di un oro e di un bronzo. I titoli sono stati infatti conquistati nel bob a due uomini dai tedeschi Christoph Langen e Peer J\u00f6chel e nel bob a quattro dagli svizzeri Gustav Weder, Donat Acklin, Kurt Meier e Domenico Semeraro.\nRisultati.\nBob a due uomini.\nCampioni mondiali in carica e argento olimpico a erano i tedeschi Rudi Lochner e Markus Zimmermann, non presenti sul podio in questa edizione, e il titolo \u00e8 stato quindi conquistato dai connazionali Christoph Langen, bronzo olimpico ad Albertville 1992, e Peer J\u00f6chel, alla loro prima medaglia iridata nel bob a due. Al secondo posto si sono piazzati i campioni olimpici in carica della specialit\u00e0 ad Albertville 1992, gli svizzeri Gustav Weder e Donat Acklin, con Weder per la quarta volta sul podio iridato dopo essersi aggiudicato il titolo a Sankt Moritz nel 1990 e l'argento sia a Cortina d'Ampezzo 1989 che ad Altenberg 1991, davanti all'altro equipaggio tedesco guidato da Wolfgang Hoppe, gi\u00e0 tre volte campione mondiale di specialit\u00e0 nel 1985, nel 1986 e nel 1989, in coppia con Ren\u00e9 Hannemann.\nBob a quattro.\nCampione mondiale in carica era il quartetto tedesco composto da Wolfgang Hoppe, Bogdan Musiol, Axel K\u00fchn e Christoph Langen, con Hoppe, Musiol e K\u00fchn reduci dall'argento olimpico di ma non presenti sul podio in questa edizione. Il titolo \u00e8 stato quindi conquistato dall'equipaggio svizzero formato da Gustav Weder, Donat Acklin, Kurt Meier e Domenico Semeraro, dei quali sia Weder che Acklin furono bronzo olimpico ad Albertville 1992 e lo stesso Weder colse in questa rassegna il suo terzo alloro mondiale nel bob a quattro dopo i successi ottenuti a Cortina d'Ampezzo 1989 e a Sankt Moritz 1990. Al secondo posto si \u00e8 piazzata la compagine austriaca composta da Hubert Sch\u00f6sser, Harald Winkler, Gerhard Redl e Gerhard Haidacher, con Winkler e Redl gi\u00e0 bronzo nell'edizione del 1990, davanti alla formazione statunitense costituita da Brian Shimer, Bryan Leturgez, Karlos Kirby e Randy Jones, a 24 anni di distanza dall'ultima medaglia a stelle e strisce, il bronzo ottenuto a nel 1969 a Lake Placid da Fenner, Huscher, Siler e Hachigian."}
{"id": "6259579", "revid": "599013", "url": "https://it.wikipedia.org/wiki?curid=6259579", "title": "Pramila Rijal", "text": "Nel 2009 prese parte ai campionati asiatici di atletica leggera nelle gare dei 200 e 400 metri piani, ma in entrambi i casi non si qualific\u00f2 per la fase finale. Nel 2012 partecip\u00f2 ai Giochi olimpici di Londra, dove fu eliminata nelle batterie di qualificazione dei 100 metri piani."}
{"id": "6259586", "revid": "1573940", "url": "https://it.wikipedia.org/wiki?curid=6259586", "title": "Byctiscus betulae", "text": "Il sigaraio della vite (Byctiscus betulae ) \u00e8 una specie di coleottero della famiglia Attelabidae.\nMorfologia.\nQuesta specie \u00e8 dotata di una livrea, ovvero il manto mimetico che riveste questa categoria di insetti, di colore scuro e caratterizzata da riflessi bluastri, verde-dorati, verde-marroni o neri (raramente). La loro colorazione tende principalmente al verde scuro; ci\u00f2 accade poich\u00e9 vivono su piante a foglia scura e la loro evoluzione considera i fattori ambientali a cui adattarsi per sopravvivere (fenomeno detto \"resilienza\"). \nLa loro corazza \u00e8 robusta, inoltre nasconde sotto di s\u00e9 due paia di ali: \nSono comunque in grado di svilupparsi fino a 10mm di lunghezza con il progredire dell'invecchiamento.\nCiclo biologico.\nDopo due settimane dalla deposizione delle uova queste cominciano a schiudersi, poco dopo le larve, prive di zampe e dalla tipica forma a \"C\", nascono trovando da subito nutrimento e rifugio nelle apposite sedi in cui erano state lasciate. In estate, con la caduta delle foglie in cui si erano riparate fino ad allora (rifugi fogliari detti \"sigari\"), le larve completano la metamorfosi in insetti adulti, portandosi poi a circa 20cm di profondit\u00e0 nel terreno con l'arrivo dell'autunno e fino alla fine dell'inverno, superando il periodo di gelo (svernamento). Con la ripresa vegetativa, a primavera inoltrata (maggio), gli adulti emergono dal terreno e si spostano sulle piante, nelle zone di foglie e germogli, sui quali praticano incisioni in attesa del periodo dell'accoppiamento. Da questo momento la femmina raggiunge il maschio e pratica un foro all'interno dell picciolo della foglia su cui si trovano, poi attende che si secchi, in seguito il maschio comincia ad arrotolarla perpendicolarmente al ramo dandole la particolare forma a sigaro, da cui deriva l'omonimo nome della specie. Quindi la femmina sigilla il tutto con una colla che solo lei \u00e8 in grado di produrre, per poi depositare centinaia di uova che, una volta schiuse, andranno a ripetere l'intero ciclo biologico proprio come i loro predecessori. \nDifesa.\nNonostante scelgano di vivere su varie tipologie di piante (vite, pero, tiglio, pioppo, ciliegio e altre latifoglie) si tratta di una specie praticamente innocua per le produzioni agricole, infatti danneggia solamente le foglie, trattate come nutrimento o rifugio, e non frutti o gemme necessari alla produzione degli agricoltori.\nIn caso per\u00f2 si voglia eliminare questo insetto \u00e8 consigliato di rimuovere le foglie a forma di \"sigaro\" in primavera, cos\u00ec da estinguere le future generazioni.\nSi noti che le infestazioni di grosse dimensioni sono rare, inoltre \u00e8 sconsigliata la lotta chimica contro questo coleottero, sia perch\u00e9 il danno che provoca \u00e8 relativo e indifferente sia perch\u00e9 si danneggerebbero anche la qualit\u00e0 e la quantit\u00e0 dei prodotti agronomici. "}
{"id": "6259587", "revid": "584834", "url": "https://it.wikipedia.org/wiki?curid=6259587", "title": "Estadio Romano", "text": ""}
{"id": "6259590", "revid": "729019", "url": "https://it.wikipedia.org/wiki?curid=6259590", "title": "Monte Po (metropolitana di Catania)", "text": "Monte Po \u00e8 una fermata della tratta in costruzione della Metropolitana di Catania, Nesima-Monte Po.\nLa stazione, di tipologia sotterranea, \u00e8 in corso di realizzazione nei pressi del bivio tra la circonvallazione di Catania, direzione svincolo del RA15 tangenziale ovest \"Catania circonvallazione-Misterbianco\" e il Corso Carlo Marx, via principale del Polo commerciale misterbianchese. Sar\u00e0 a servizio dell'omonimo quartiere di Monte Po, collegandosi ad esso tramite sottopasso pedonale con accesso da piazza Mercato e consentir\u00e0 di raggiungere la porzione pi\u00f9 vicina al confine di Catania del Polo commerciale.\nI lavori, iniziati il 30 dicembre 2015 con la consegna delle aree, sono in fase di esecuzione e l'apertura dell'intera tratta \u00e8 prevista entro la fine del 2023."}
{"id": "6259591", "revid": "1543377", "url": "https://it.wikipedia.org/wiki?curid=6259591", "title": "Fontana (metropolitana di Catania)", "text": "Fontana \u00e8 una fermata in costruzione della tratta Nesima-Monte Po della Metropolitana di Catania.\nLa stazione, sotterranea, \u00e8 in corso di costruzione sotto il Viale Felice Fontana (Circonvallazione di Catania) in prossimit\u00e0 del complesso ospedaliero \"Garibaldi-Nesima\" a cui si acceder\u00e0 direttamente attraverso un apposito tunnel. Nei pressi \u00e8 in corso di realizzazione il parcheggio scambiatore di Monte Po, capace di contenere 850 auto e 30 bus per l'interscambio tra i mezzi privati, provenienti anche dall'uscita \"Catania circonvallazione-Misterbianco\" del RA15 tangenziale ovest e dalla SS121, e i mezzi pubblici. La fermata, una volta operativa, servir\u00e0 anche la vicina frazione misterbianchese di Monte Palma.\nI lavori iniziarono il 30 dicembre 2015; l'apertura dell'intera tratta era prevista per novembre del 2018 ma a causa della crisi della ditta appaltatrice i lavori furono fermati e ripresi nella primavera del 2019. I ripetuti rallentamenti dei lavori hanno fatto slittare l'apertura prevista ad entro il 2023."}
{"id": "6259595", "revid": "584834", "url": "https://it.wikipedia.org/wiki?curid=6259595", "title": "Estadio Municipal Juan Rojas", "text": ""}
{"id": "6259615", "revid": "584834", "url": "https://it.wikipedia.org/wiki?curid=6259615", "title": "Estadio de San Mam\u00e9s (1913)", "text": ""}
{"id": "6259616", "revid": "47767", "url": "https://it.wikipedia.org/wiki?curid=6259616", "title": "Sigaraio della vite", "text": ""}
{"id": "6259618", "revid": "729019", "url": "https://it.wikipedia.org/wiki?curid=6259618", "title": "Rete filoviaria di Seattle", "text": "La rete filoviaria di Seattle (in inglese \"Seattle trolleybus system\", IPA: ) \u00e8 la rete di filobus a servizio della citt\u00e0 di Seattle, nello Stato di Washington. Entrata in servizio a partire dal 28 aprile 1940, \u00e8 gestita dalla King County Metro dal 1994 e si compone di 15 linee per una lunghezza totale di 109 km.\n\u00c8 una delle cinque reti filoviarie in attivit\u00e0 negli Stati Uniti d'America e nel 2015 con i suoi passeggeri annuali \u00e8 la seconda rete pi\u00f9 utilizzata, dietro a quella della citt\u00e0 di San Francisco."}
{"id": "6259627", "revid": "110157", "url": "https://it.wikipedia.org/wiki?curid=6259627", "title": "Kurage no shokud\u014d", "text": " \u00e8 una serie di light novel scritta da Miyako Aoyama e illustrata dall'artista cinese Zhao Yingle, pubblicata a puntate sulla webzine \"Box-Air\" di K\u014ddansha a partire dal 2013. Un adattamento OAV di 30 minuti, prodotto da Zexcs, \u00e8 stato pubblicato in Giappone il 9 marzo 2016."}
{"id": "6259651", "revid": "125410521", "url": "https://it.wikipedia.org/wiki?curid=6259651", "title": "Movimento Italiano di Unit\u00e0 Sociale", "text": "Il Movimento Italiano di Unit\u00e0 Sociale (MIUS) \u00e8 stato un piccolo partito politico neofascista italiano, esistito solo per un mese prima di confluire nel Movimento Sociale Italiano.\nStoria.\nIl MIUS venne fondato il 12 novembre 1946 da Giorgio Almirante, Cesco Giulio Baghino, Mario Cassiano, Giorgio Bacchi, Elio Lodolini e pochi altri camerati, veterani della Repubblica Sociale Italiana. I componenti del comitato direttivo erano: Giorgio Vicinelli (presidente), Enzo Giudici (vicepresidente), Beniamino Macaluso, Lorenzo Germani ed Elio Lodolini (membro segretario).\nLa costituzione ufficiale del partito aveva lo scopo di dare una veste ufficiale ai due rappresentanti, Baghino e Almirante, che avrebbero dovuto partecipare alla riunione del 26 dicembre nello studio di Michelini.\nIn quel giorno il MIUS, insieme al \"Fronte dell'Italiano\" di Giovanni Tonelli (direttore di Rivolta Ideale), al\" Fronte del Lavoro\", all\"'Unione Sindacale Ferrovieri Italiani\", al \"Gruppo Reduci Indipendenti\" e ad altri piccoli gruppi neofascisti partecip\u00f2 alla fondazione del Movimento Sociale Italiano."}
{"id": "6259652", "revid": "584834", "url": "https://it.wikipedia.org/wiki?curid=6259652", "title": "Terstenich", "text": ""}
{"id": "6259653", "revid": "584834", "url": "https://it.wikipedia.org/wiki?curid=6259653", "title": "Zvirinovik", "text": ""}
{"id": "6259656", "revid": "584834", "url": "https://it.wikipedia.org/wiki?curid=6259656", "title": "Terstenico", "text": ""}
{"id": "6259659", "revid": "584834", "url": "https://it.wikipedia.org/wiki?curid=6259659", "title": "Suirinovich", "text": ""}
{"id": "6259681", "revid": "2052793", "url": "https://it.wikipedia.org/wiki?curid=6259681", "title": "Jonathan Ikon\u00e9", "text": "Biografia.\nNato e cresciuto a Bondy, ha origini congolesi.\nCaratteristiche tecniche.\nGioca prevalentemente come esterno destro, \u00e8 di piede mancino, possiede buona velocit\u00e0 e buona tecnica di base \u00e8 molto abile nei dribbling, oltre a essere bravo a disorientare gli avversari tramite finte. Imprevedibile, resiste anche ai contrasti nonostante abbia un fisico leggero. Pu\u00f2 giocare anche da trequartista.\nCarriera.\nClub.\nGli inizi e l'esordio con il PSG.\nDopo avere giocato nelle giovanili del Bondy (insieme a un altro talento del calcio francese come Kylian Mbapp\u00e9), nel 2010 si \u00e8 trasferito al Paris Saint-Germain. Dopo avere giocato per 6 anni con le giovanili del club parigino, debutta in prima squadra il 28 settembre 2016 nella partita di Champions League contro il Ludogorets. Tre giorni pi\u00f9 tardi fa il suo esordio in Ligue 1 contro il .\nIl prestito al Montpellier.\nIl 18 gennaio 2017 passa in prestito semestrale al . Debutta con la nuova maglia tre giorni dopo, nella partita giocata a , mentre il successivo 8 aprile realizza il suo primo gol nella vittoriosa trasferta di . Al termine del campionato il prestito \u00e8 rinnovato per un\u2019ulteriore stagione. Nel secondo anno a Montpellier diventa titolare e va a segno due volte, in campionato a Bordeaux e in Coppa di Francia contro il . Con il Montpellier non ha potuto esprimersi al meglio anche per via del gioco difensivo del club che non lo favoriva tatticamente.\nLilla.\nTornato definitivamente a Parigi, il 2 luglio 2018 \u00e8 ceduto al Lilla per 5 milioni di euro. Qui diviene immediatamente titolare e si impone sin da subito con buone prestazioni, arrivando a vincere il campionato nell'edizione 2020-2021.\nFiorentina.\nDopo tre anni e mezzo in Alta Francia, nel gennaio 2022 si trasferisce in Italia accasandosi alla per una cifra intorno ai 14 milioni di euro. Esordisce in maglia viola il 10 gennaio, nella sconfitta per 4-0 sul campo del Torino. Tre giorni dopo, nella partita esterna contro il valida per gli ottavi di finale di Coppa Italia, in cui subentra all'89' a Nicolas Gonzalez, contribuisce alla vittoria dei toscani fornendo a Maleh l'assist per il gol del definitivo 5-2.\nNazionale.\nHa militato in tutte le nazionali giovanili francesi, svolgendo la trafila dall'Under-16 sino all'Under-19. Con la nazionale Under-17 ha vinto il campionato europeo 2015 disputatosi in Bulgaria, mettendosi in evidenza nel corso del torneo realizzando 3 reti in 4 partite.\nViene convocato per la prima volta in nazionale maggiore nel settembre 2019, in vista delle gare contro Albania e Andorra, anche per via di un infortunio accorso a Kylian Mbapp\u00e9. Debutta contro gli albanesi, trovando subito il gol nella vittoria 4-1 dei \"Bleus\", mentre nella successiva gara contro gli andorrani, vinta per 3-0, fornisce l'assist per il provvisorio 1-0 di Kingsley Coman.\nStatistiche.\nPresenze e reti nei club.\n\"Statistiche aggiornate al 1 marzo 2022\""}
{"id": "6259691", "revid": "85821954", "url": "https://it.wikipedia.org/wiki?curid=6259691", "title": "Posizione lunga", "text": ""}
{"id": "6259692", "revid": "85821957", "url": "https://it.wikipedia.org/wiki?curid=6259692", "title": "Posizione corta", "text": ""}
{"id": "6259696", "revid": "123152782", "url": "https://it.wikipedia.org/wiki?curid=6259696", "title": "Rosie Taylor-Ritson", "text": ""}
{"id": "6259701", "revid": "767487", "url": "https://it.wikipedia.org/wiki?curid=6259701", "title": "Quito Open", "text": "Il Quito Open \u00e8 stato un torneo di tennis facente parte del Grand Prix giocato dal 1979 al 1982 a Quito in Ecuador su campi in terra battuta.\nSempre a Quito, dal 2015 \u00e8 stato organizzato l'Ecuador Open, un torneo maschile di tennis facente parte del circuito ATP World Tour 250."}
{"id": "6259702", "revid": "729019", "url": "https://it.wikipedia.org/wiki?curid=6259702", "title": "Campionati mondiali di bob 1991", "text": "I Campionati mondiali di bob 1991, quarantatreesima edizione della manifestazione organizzata dalla Federazione Internazionale di Bob e Skeleton, si sono disputati a Altenberg, in Germania, sulla pista omonima. La localit\u00e0 sassone situata al confine con l'allora Cecoslovacchia ha quindi ospitato le rassegne iridate per la prima volta nel bob a due uomini e nel bob a quattro.\nL'edizione ha visto dominare la Germania che si aggiudic\u00f2 entrambe le medaglie d'oro e due di bronzo sulle sei disponibili. I titoli sono stati infatti conquistati nel bob a due uomini da Rudi Lochner e Markus Zimmermann e nel bob a quattro da Wolfgang Hoppe, Bogdan Musiol, Axel K\u00fchn e Christoph Langen.\nRisultati.\nBob a due uomini.\nLa gara si \u00e8 disputata il 9 e il 10 febbraio 1991 nell'arco di quattro \"manches\". Campioni mondiali in carica erano gli svizzeri Gustav Weder e Bruno Gerber, con Weber che in questa occasione si \u00e8 aggiudicato la medaglia d'argento ma in coppia con Curdin Morell al posto di Gerber. Il titolo \u00e8 stato quindi conquistato dai tedeschi Rudi Lochner e Markus Zimmermann mentre sul terzo gradino del podio \u00e8 salita l'altra coppia tedesca formata da Wolfgang Hoppe, gi\u00e0 tre volte campione mondiale di specialit\u00e0 nel 1985, nel 1986 e nel 1989, e Ren\u00e9 Hannemann.\nBob a quattro.\nCampione mondiale in carica era il quartetto svizzero composto da Gustav Weder, Bruno Gerber, Lorenz Schindelholz e Curdin Morell, giunto stavolta in seconda posizione con gli stessi componenti e vincendo quindi la medaglia d'argento. Il titolo \u00e8 stato pertanto conquistato dall'equipaggio tedesco formato da Wolfgang Hoppe, Bogdan Musiol, Axel K\u00fchn e Christoph Langen, dei quali soltanto Hoppe e Musiol erano gi\u00e0 saliti su un podio mondiale: a Sankt Moritz 1987 (argento) e a Cortina d'Ampezzo 1989 (bronzo). Al terzo posto si \u00e8 piazzata l'altra compagine tedesca costituita da Harald Czudaj, Tino Bonk, Axel Jang e Alexander Szelig, equipaggio che fu gi\u00e0 argento nella precedente edizione del 1990 disputatasi a Sankt Moritz."}
{"id": "6259704", "revid": "31886", "url": "https://it.wikipedia.org/wiki?curid=6259704", "title": "Bumble", "text": "Bumble \u00e8 un'applicazione e rete sociale che permette e facilita l'incontro e la comunicazione tra utenti interessati. La principale differenza con altri servizi di incontri \u00e8 che, in caso di utenti eterosessuali, solo le donne possono iniziare il primo contatto con utenti uomini. Utenti omosessuali possono invece entrambi avanzare il primo contatto per un incontro. Tutti gli utenti liberi hanno 24 ore di tempo per rispondere alle richieste di incontro prima che queste scompaiano.\nStoria.\nL'applicazione \u00e8 stata fondata dalla cofondatrice di Tinder, Whitney Wolfe, dopo aver lasciato Tinder. Questo \u00e8 avvenuto dopo che la Wolfe aveva citato in giudizio la sua ex azienda per discriminazioni sessuali e molestie, e venne in seguito stabilito un risarcimento per poco pi\u00f9 di 1 milione di dollari statunitensi nel settembre 2014. Tra l'attenzione dei media che circond\u00f2 la causa, ci fu la conoscenza con il co-fondatore di Badoo, Andrey Andreev, che cerc\u00f2 di dare una mano a Wolfe via e-mail, e i due successivamente si incontrarono. Andreev ha suggerito alla Wolfe di tornare a lavorare ad un progetto per incontri tra persone, e insieme hanno reclutato allo scopo il collega di Tinder Chris Gulzcynski e Sarah Mick per lanciare Bumble."}
{"id": "6259715", "revid": "144796", "url": "https://it.wikipedia.org/wiki?curid=6259715", "title": "Sacco di Delhi", "text": ""}
{"id": "6259717", "revid": "1456895", "url": "https://it.wikipedia.org/wiki?curid=6259717", "title": "Medaglia al Valore (Israele)", "text": "La Medaglia al Valore \u00e8 il massimo riconoscimento al valor militare concesso dallo Stato d'Israele fin dal 1970.\nStoria.\nLa medaglia \u00e8 stata istituita nel 1970 dal parlamento israeliano, il Knesset, come sostituzione per il titolo, assegnato durante la Guerra civile del 1947-1948 nella Palestina mandataria e la Guerra arabo-israeliana del 1948, di \"Eroe di Israele\".\nLa medaglia \u00e8 stata assegnata anche per eventi militari anteriori alla data della sua istituzione ed \u00e8 stata concessa per sostituzione anche a tutti i militari che avevano ricevuto il titolo di \"Eroe di Israele\".\nI destinatari della medaglia ricevono diversi privilegi; sia economico-fiscali come ad esempio riduzioni fiscali che pi\u00f9 formali come inviti a cerimonie ufficiali di stato.\nDescrizione.\nLa medaglia, progettata dal grafico israeliano Dan Reisinger, costituisce un chiaro riferimento alla persecuzione ed al genocidio perpetrato dai Nazisti a danno degli ebrei europei avvenuti prima e durante la Seconda guerra mondiale.\nDal simbolo di riconoscimento che il regime nazista aveva imposto agli ebrei infatti, una Stella di David gialla con su scritto \"ebreo\" in tedesco, provengono sia la forma della medaglia, ornata da una spada ed un ramo d'ulivo nella parte frontale, che il colore del nastro, ornato, solamente in caso di conferimento multiplo, di una riproduzione della stessa medaglia."}
{"id": "6259720", "revid": "767487", "url": "https://it.wikipedia.org/wiki?curid=6259720", "title": "Golfo di Boughrara", "text": "Il golfo di Boughrara noto anche come laguna di Boughrara \u00e8 uno spazio acquatico del sud della Tunisia, situato tra l'isola di Gerba (a nord) e due penisole, quella di Zarzis a est e quella di Jorf a ovest.\nIl sito \u00e8 classificato come zona umida di importanza internazionale dalla Convenzione di Ramsar."}
{"id": "6259723", "revid": "124218329", "url": "https://it.wikipedia.org/wiki?curid=6259723", "title": "Musica dell'Iran", "text": "La musica dell'Iran (Persiano: \u0645\u0648\u0633\u06cc\u0642\u06cc \u062f\u0631 \u0627\u06cc\u0631\u0627\u0646) o musica della Persia, come comprovato da studi archeologici sulla civilt\u00e0 di Elam, la pi\u00f9 antica cultura nel sud-ovest dell'Iran, ha origini preistoriche.\nLa musica iraniana oggi oltre a conservare la cosiddetta musica tradizionale persiana ha sviluppato una musica nei nuovi generi: pop, rock, metal, hip hop ed elettronica.\nLo stile di musica iraniano ha influenzato la musica dell'area del Caucaso, dell'Asia Centrale e di quelle nazioni che facevano parte dell'Iran in passato tra cui la musica dell'Armenia, la musica dell'Azerbaijan, la musica della Turchia e la musica del Tagikistan.\nMusica classica persiana.\nPer musica classica persiana si intende la musica suonata sin dal periodo sasanide, di musicisti come Barbad. Fino al XX secolo, \"musiqi-e assil\" era ascoltata solamente dalla corte reale, dopo che dinastia Qajar cadde nel 1925, la dinastia Pahlavi finanzi\u00f2 e support\u00f2 la musica tradizionale iraniana \"Musiqi-e assil\" e la rese disponibile al popolo, soprattutto dopo l'introduzione delle musicassette negli anni sessanta.\nDal 1925 al 1979, divennero famosi in questo genere come cantanti: Ad\u00edb, Badie zadeh, Gholam-Hossein Banan, Marzeyeh, Hoseyn Ghawami, Taj esfahani, e strumentalisti come Majid Kiani, Haj Ali Akbar khan Shahnazi, Abolhasan Saba, Asghar Bahari, Ahmad Ebadi, Hossein Tehrani, Faramarz Payvar, Ali Tadjvidi, Parviz Yahaghi, Jalil Shahnaz e Hassan Kassai.\nDopo divennero famose invece: Parviz Meshkatian, Kayhan Kalhor, Mohammad Reza Lotfi, Hossein Alizadeh, Dariush Talai, Mohammad-Reza Shajarian, e Shahram Nazeri.\nMusica sinfonica persiana.\nLa musica sinfonica persiana ha una lunga storia. Infatti l'Opera si origin\u00f2 in Persia prima che emergesse in Europa. Gli iraniani tradizionalmente si esibivano in \"Tazeeieh\",che in molti aspetti assomiglia all'Opera europea.\nI primi pezzi di musica sinfonica persiana sono stati composti da Aminollah Hossein, Parviz Mahmoud e poi da Houshang Ostovar, Samin Baghtcheban, Morteza Hannaneh, Hossein Nassehi, Hossein Dehlavi, Ahmad Pejman, etc.\nCi sono stati anche crescenti sforzi di combinare la musica tradizionale persiana con la musica classica occidentale Davood Azad, tent\u00f2 di fondere lo stile musicale di Johann Sebastian Bach e la musica classica iraniana.\nLe orchestre principali iraniane sono: \"National Orchestra\", \"Tehran Symphony Orchestra\" and \"Melal Orchestra\". \nIn Iran esistono anche noti maestri di musica sinfonica occidentale come Shardad Rohani (Orchestra sinfonica di los Angeles), Lily Afshar (chitarrista classico e studente di Andr\u00e9s Segovia), Loris Tjeknavorian and Hormoz Farhat (Composer, Ethnomusicologist, Music Professor). \nIn 2005, Ali Rahbari, the head of Tehran Symphony Orchestra, performed Beethoven's 9th Symphony in Tehran Vahdat Hall.\nMusica Pop.\nCantanti di musica pop: Dariush Eghbali, \nEbi,\nSiavash Shams, \nSiavash Ghomeyshi, \nHayedeh, \nHomeira, \nMahasti, \nHassan Sattar, \nShohreh Solati, \nAref, \nShahram Shabpareh, \nLeila Forouhar, \nAndy, \nKoros, \nMorteza, \nShadmehr Aghili,\nMansour,\nMoein,\nBijan Mortazavi,\nOmid,\nFaramarz Aslani,\nHabib,\nFarhad Mehrad\nMusica Hip hop.\nCon l'introduzione della televisione satellitare in Iran, all'inizio degli anni '90 e il riconoscimento internazionale di artisti statunitensi di questo genere, l'hip hop inizia ad avere un seguito tra i giovani iraniani.\nPrincipali\nUnderground"}
{"id": "6259724", "revid": "54354", "url": "https://it.wikipedia.org/wiki?curid=6259724", "title": "Musica della Persia", "text": ""}
{"id": "6259727", "revid": "21880", "url": "https://it.wikipedia.org/wiki?curid=6259727", "title": "Laguna di Boughrara", "text": ""}
{"id": "6259728", "revid": "256896", "url": "https://it.wikipedia.org/wiki?curid=6259728", "title": "Festival Internazionale del Jazz della Spezia", "text": ""}
{"id": "6259734", "revid": "125149517", "url": "https://it.wikipedia.org/wiki?curid=6259734", "title": "Dolphy", "text": "Soprannominato \"The King of Comedy\" (\"Il re della commedia\") e protagonista di una ricca e lunghissima carriera, \u00e8 considerato un personaggio simbolo dello spettacolo comico delle Filippine. La sua longevit\u00e0 artistica va ricercata nella sua capacit\u00e0 di adattare il proprio stile comico all'influsso di nuove mode e tendenze, mantenendo al contempo un distintivo tocco di classicismo tipico della vecchia scuola. Bench\u00e9 il suo nome sia principalmente legato al mondo della commedia, seppe altres\u00ec ritagliarsi la fama di attore versatile in virt\u00f9 di alcuni ruoli drammatici ed omosessuali. \nDopo aver svolto la professione di ballerino e di interprete di bodabil, inizi\u00f2 la carriera da attore negli anni cinquanta, periodo in cui la comicit\u00e0 locale era fondata semplicemente sullo slapstick. La sua consacrazione avvenne nel 1954 con la pellicola \"Jack en Jill\" dove inizi\u00f2 una delle sue numerose e acclamate interpretazioni di ruoli gay. Scaduto il contratto con la Sampaguita Pictures, negli anni settanta seppe trovare fortuna anche nel mondo della televisione grazie alla fortunata e longeva serie televisiva \"John En Marsha\", alla quale seguirono altre sitcom di successo come \"Home Along Da Riles\". Nel frattempo egli seppe esplorare con successo anche generi cinematografici diversi come nel film drammatico \"Ang tatay kong nanay\", interpretazione considerata dalla critica come la migliore della carriera. Pi\u00f9 tardi si ciment\u00f2 in parodie di film occidentali quali la saga di James Bond e pellicole di genere western. Malgrado il declino fisico e il diminuire della sua produzione, egli rimase attivo sino alla morte avvenuta nel 2012 per una BPCO. \nIl Dolphy Theatre, precedentemente noto come ABS-CBN Studio 1, \u00e8 stato nominato in suo onore.\nBiografia.\nDolphy nacque il 25 luglio 1928 nel quartiere di Tondo, Manila, secondo dei dieci figli del meccanico motorista navale sinofilippino Melencio Espinosa Quizon Sr. (1900-1972) e dell'insegnante ispanofilippina Salud de la Rosa Vera (1903-1985). I suoi genitori si erano sposati il 14 luglio 1925 a Malate.\nDa ragazzino vendette arachidi e semi di anguria presso un cinema, il che gli consentiva di guardare film gratuitamente. Per poter sostenere finanziariamente la numerosa famiglia, svolse al contempo una serie di lavori quali lucidatore di scarpe, operaio in una fabbrica sartoriale, scaricatore di porto e conducente di calesse. Durante il poco tempo libero assisteva a spettacoli presso il Life Theater e l'Avenue Theater. Tra i suoi interpreti preferiti vi erano il duo comico Pugo e Togo, nonch\u00e9 i ballerini Benny Mack e Bayani Casimiro.\nInizi\u00f2 la carriera come attore in un gruppo teatrale alla giovane et\u00e0 di 14 anni, durante l'occupazione giapponese di Manila. Nella compagnia conobbe il futuro compagno di lavoro Panchito, con cui consolid\u00f2 una lunga amicizia."}
{"id": "6259735", "revid": "348618", "url": "https://it.wikipedia.org/wiki?curid=6259735", "title": "Pidol", "text": ""}
{"id": "6259744", "revid": "54354", "url": "https://it.wikipedia.org/wiki?curid=6259744", "title": "Azero-iraniani", "text": "Gli Azero-iraniani (azero:\u0627\u06cc\u0631\u0627\u0646 \u0622\u0630\u0631\u0628\u0627\u06cc\u062c\u0627\u0646\u0644\u06cc\u0644\u0627\u0631\u06cc\u00a0\u2013 Iran az\u0259rbaycanl\u0131lar\u0131) sono iraniani di etnia azera che parlano la lingua azera come lingua madre.\nSono il secondo pi\u00f9 grande gruppo etnico della nazione come la pi\u00f9 grande minoranza etnica.\nInoltre la pi\u00f9 grande comunit\u00e0 di azeri al mondo vive proprio in Iran, superando anche coloro che vivono nel confinante Azerbaigian.\nLa maggior parte vive nella regione dell'Azerbaigian persiano: nelle province dell'Azerbaigian Orientale, Ardabil, Zanjan e Azerbaigian Occidentale ma anche in numero inferiore nelle province del Kurdistan, Qazvin, Hamadan, Gilan, Markazi e Kermanshah."}
{"id": "6259746", "revid": "1005847", "url": "https://it.wikipedia.org/wiki?curid=6259746", "title": "Elezioni presidenziali in Irlanda del 1973", "text": "Le elezioni presidenziali in Irlanda del 1973 si tennero il 30 maggio.\nPre-elezioni.\nScelta dei candidati.\nAlle elezioni del 1973 il Fine Gael present\u00f2 come candidato il super-favorito Tom O'Higgins, il quale sette anni prima aveva perso \u00c1ras an Uachtar\u00e1in per appena l'1% ( voti circa) contro il Presidente uscente \u00c9amon de Valera (arrivato al secondo mandato e dunque non ricandidabile). Uno degli slogan scelti per la campagna elettorale fu: \u00ab\"Vota per un uomo a contatto con il popolo\"\u00bb.\nIl Fianna F\u00e1il invece, su proposta dello stesso de Valera, scelse l'allora T\u00e1naiste Erskine H. Childers. Inizialmente si pens\u00f2 all'ex-ministro degli affari esteri Frank Aiken, che per\u00f2 rifiut\u00f2; in seguito a ci\u00f2, il Presidente uscente mise pressione al Taoiseach e leader del partito Jack Lynch per nominare il suo vice come candidato Uachtar\u00e1n. La mossa sembrava azzardata e venne accolta con notevole scetticismo anche nello stesso Fianna F\u00e1il, in quanto Childers sarebbe stato il secondo Presidente di seguito non nato in Irlanda (de Valera era infatti nato a New York) e, soprattutto, per il suo essere protestante. Lo slogan scelto fu: \u00ab\"Un Presidente per tutta la Nazione\"\u00bb.\nCampagna elettorale.\nTuttavia, in fase di campagna elettorale, i pronostici vennero ribaltati. O'Higgins, sicuro della vittoria, scelse di non partecipare ai dibattiti televisivi per concentrarsi su incontri diretti con l'elettorato, lasciando Childers da solo a parlare del suo programma, senza opposizione, davanti agli schermi di tutta la nazione. Al contrario, l'ormai ex-T\u00e1naiste (nel frattempo sostituito nel ruolo da Brendan Corish), conscio dei limiti della sua candidatura, tenne una lunga serie di interviste e conferenze; inoltre, sfruttando la sua carriera da ministro della salute, dei trasporti e dei territori, riusc\u00ec ad attirare a s\u00e9 il voto dei ceti popolari (che costituivano la maggioranza della popolazione).\nSi arriv\u00f2 cos\u00ec al 30 di maggio, giorno dell'elezione, con O'Higgins probabile, ma non pi\u00f9 sicuro, vincitore.\nEsito.\nIl 30 maggio Erskine H. Childers vinse le elezioni con il 52% di voti, contro il 48% di O'Higgins, divenendo cos\u00ec il quarto Presidente della Repubblica d'Irlanda. Childers giur\u00f2 e si insedi\u00f2 il 25 giugno."}
{"id": "6259750", "revid": "104458", "url": "https://it.wikipedia.org/wiki?curid=6259750", "title": "Dipartimento dell'Aveyron", "text": ""}
{"id": "6259751", "revid": "256896", "url": "https://it.wikipedia.org/wiki?curid=6259751", "title": "Festival Internazionale H\u00e4ndel di Gottinga", "text": ""}
{"id": "6259754", "revid": "122132539", "url": "https://it.wikipedia.org/wiki?curid=6259754", "title": "Rudolf Martin", "text": "Nato e cresciuto a Berlino, si trasfer\u00ec a Parigi dove frequent\u00f2 l'universit\u00e0, per poi trasferirsi in America, dove ha iniziato la sua carriera cinematografica, prendendo parte in diversi film, tra cui \"\".\n\u00c8 sposato dal 2012 con Katherine LaPlant, da cui ha avuto una figlia, Eloise."}
{"id": "6259755", "revid": "671029", "url": "https://it.wikipedia.org/wiki?curid=6259755", "title": "Roma Calcio Femminile 2015-2016", "text": "Questa voce raccoglie le informazioni riguardanti l'Associazione Sportiva Dilettantistica Roma Calcio Femminile nelle competizioni ufficiali della stagione 2015-2016.\nStagione.\nLe prime partite ufficiali della stagione sono state le partite del Quadrangolare G della Coppa Italia, in cui la squadra capitolina ha ottenuto 7 punti grazie alle due vittorie per 3-1 sulla Roma XIV Decimoquarto e per 6-0 nel derby con la Lazio Women, oltre al pareggio per 0-0 contro la . Il cammino delle giallorosse si \u00e8 poi interrotto ai sedicesimi di finale a causa di una sconfitta per 1-0 in casa dell'. \nIn campionato la Roma risultava essere la favorita alla vittoria finale insieme al , aspettative rispettate fino allo scontro diretto avvenuto all'ultima giornata del girone d'andata, disputato al Vittiglio di Roma, al quale le due squadre sono arrivate con 30 punti ciascuna, frutto di 10 vittorie su altrettanti incontri disputati. A seguito del pareggio per 0-0, Roma e Chieti hanno continuato a braccetto in cima alla classifica fino al 13 marzo, quando la Lazio ha costretto le giallorosse al pareggio casalingo nel derby, conclusosi per 1-1. L'incontro che ha deciso il campionato, disputatosi il 22 maggio in casa del Chieti, ha visto la vittoria delle padrone di casa per 1-0, risultato che ha sancito la permanenza in Serie B della Roma.\nOrganigramma societario.\nArea tecnica"}
{"id": "6259759", "revid": "39884", "url": "https://it.wikipedia.org/wiki?curid=6259759", "title": "Ben Alexander (cantante)", "text": ""}
{"id": "6259760", "revid": "256896", "url": "https://it.wikipedia.org/wiki?curid=6259760", "title": "PSSD", "text": ""}
{"id": "6259770", "revid": "628767", "url": "https://it.wikipedia.org/wiki?curid=6259770", "title": "Steppa e macchia desertica dell'Azerbaigian", "text": "La steppa e macchia desertica dell'Azerbaigian \u00e8 un'ecoregione dell'ecozona paleartica, definita dal WWF (codice ecoregione: PA1305), che comprende una piccola area dell'Asia sud-occidentale, situata prevalentemente in Azerbaigian ma con propaggini che giungono fin entro i confini di Georgia e Iran.\nTerritorio.\nIl 70% della superficie dell'ecoregione ricade entro i confini dell'Azerbaigian, mentre il rimanente 30% \u00e8 suddiviso tra il sud-est della Georgia e il nord-ovest dell'Iran. Aridit\u00e0, estati lunghe e calde e inverni brevi e miti caratterizzano il clima. Si tratta della regione pi\u00f9 arida del Caucaso. Le precipitazioni annue medie si aggirano sui 300\u2013400\u00a0mm, e le temperature annue medie sui 12-14\u00a0\u00b0C. L'altitudine varia tra i -27\u00a0m (lungo le coste del Caspio) e i 900 m.\nFlora.\nLa diversit\u00e0 della morfologia ha portato allo sviluppo di tre principali tipi di vegetazione: deserto e semi-deserto, boscaglia aperta arida e steppa. Inoltre, entro i confini dell'ecoregione si trovano altri due tipi di habitat, molto meno estesi: foreste alluvionali (o ripariali) lungo il corso dei fiumi e paludi\nTra le principali specie vegetali del deserto figurano specie alofile come \"Artemisia lerchiana\", \"A. snowitziana\", \"Salsola nodulosa\", \"S. ericoides\" e \"S. dendroides\", piante effimere come \"Poa bulbosa\" e \"Colpodium humile\", e terofite come varie specie dei generi \"Petrosimonia\", \"Climacoptera\", \"Salicornia\" e \"Gamanthus\".\nLa boscaglia aperta si sviluppa sulle colline pedemontane e sui fianchi di montagne non troppo elevate nelle zone pi\u00f9 aride della regione. Qui le piante pi\u00f9 comuni sono tre specie di ginepro (\"Juniperus\") e la decidua \"Pistacia mutica\". Nel sottobosco si trovano arbusti spinosi (\"Paliurus spina-christi\") e altre specie come \"Jasminum fruticans\", \"Berberis iberica\", \"Rhamnus pallasii\", \"Cerasus\" spp., ecc.\nNella regione \u00e8 presente un particolare tipo di steppa caratterizzata da erbe molto alte, simile alla prateria del Nordamerica. La specie dominante di questo tipo di habitat \u00e8 \"Bothriochloa ischaemum\", ma sono presenti anche alcune specie del genere \"Stipa\" caratteristiche delle steppe dell'Ucraina e dell'Asia centrale. Cespugli di \"Paliurus spina-christi\" creano una caratteristica comunit\u00e0 nelle zone ricoperte dalla steppa.\nLe foreste alluvionali sono dominate da specie relitte come \"Quercus robur\", nonch\u00e9 \"Populus nigra\" e \"Populus\" \u00d7 \"hybrida\". Altre specie caratteristiche sono \"Ulmus minor\", \"Salix excelsa\", \"Tilia rubra\" e \"Tamarix ramosissima\", senza dimenticare le piante del sottobosco. Nelle poche aree rimaste di questo tipo di foresta trovano rifugio cinghiali, lupi, caprioli, il cervo nobile del Caspio (10-12 esemplari nel santuario di Gardabani in Georgia) e altri grandi mammiferi, oltre a numerose specie di uccelli.\nFauna.\nL'ecoregione ospita un gran numero di specie endemiche e in pericolo di estinzione. La diversit\u00e0 faunistica \u00e8 particolarmente degna di nota. Nell'ecoregione vi sono circa 4000 specie di piante, di cui 300 endemiche del Caucaso, e 15.000 di animali.\nNella regione vivono specie tipiche degli ecosistemi aridi, come la iena striata (\"Hyaena hyaena\"), la gazzella gozzuta (\"Gazella subgutturosa\") e il criceto dorato di Turchia (\"Mesocricetus brandti\"), ma anche specie piuttosto insolite da trovare in questi ecosistemi, come la lince euroasiatica (\"Lynx lynx\"). Altre specie qui presenti sono il cinghiale, l'orso bruno, il lupo, il tasso, la faina, lo sciacallo dorato e il gatto selvatico.\nLa regione \u00e8 anche degna di nota per le numerose specie di rettili. Abitano la regione la testuggine greca (\"Testudo graeca\"), la vipera levantina (\"Macrovipera lebetina\"), il boa delle sabbie (\"Eryx jaculus\") e il colubro saetta (\"Platyceps najadum\"). La testuggine greca e la vipera levantina sono particolarmente rare nella regione del Caucaso.\nTra i rappresentanti pi\u00f9 caratteristici dell'avifauna vi sono la coturnice orientale (\"Alectoris chukar\"), il grifone (\"Gyps fulvus\"), l'avvoltoio monaco (\"Aegypius monachus\"), l'aquila di mare (\"Haliaeetus albicilla\") e la cicogna nera (\"Ciconia nigra\"). Migliaia di galline prataiole svernano nelle pianure. La regione ospita inoltre importanti popolazioni di anseriformi tipici dell'Europa meridionale. Alcuni, come il gobbo rugginoso, la moretta tabaccata e l'anatra marmorizzata, occupano areali relativamente ristretti. Durante le migrazioni e i periodi di svernamento, si fa ancora pi\u00f9 accentuata l'importanza della linea costiera e delle zone umide. Oltre a specie presenti tutto l'anno, \u00e8 possibile trovare qui un gran numero di specie di uccelli acquatici: oltre alle tre specie prima menzionate, fa la sua comparsa anche l'oca lombardella minore, specie minacciata a livello globale.\nConservazione.\nIn Azerbaigian \u00e8 stato stimato che ben 1,2 milioni di ettari di terreno sono attualmente colpiti da un grave livello di salinizzazione (dovuta all'eccessivo e prolungato utilizzo di fertilizzanti chimici), e quasi 3 milioni di ettari sono danneggiati dal sovrapascolo e dal disboscamento incontrollato. Delle foreste alluvionali e delle boscaglie di pistacchio e ginepro oggi rimane appena il 5-7% della superficie originaria. La iena striata \u00e8 quasi scomparsa dall'ecoregione e l'unica popolazione in buono stato di gazzella gozzuta (circa 3500 esemplari) \u00e8 quella ospitata nel parco nazionale di Shirvan."}
{"id": "6259774", "revid": "729019", "url": "https://it.wikipedia.org/wiki?curid=6259774", "title": "Conversada", "text": "Conversada o Conversari (in croato Kuvrsada o Koversada) \u00e8 un isolotto disabitato della Croazia, situato lungo la costa occidentale dell'Istria, a nord del canale di Leme.\nAmministrativamente appartiene al comune di Orsera, nella regione istriana.\nGeografia.\nCoversada si trova tra punta Trolle (\"rt \u0160jole\") e punta Bojko (\"rt Bojko\"), poco a nordovest dell'ingresso al canale di Leme e poco a sud della baia Pontisel (\"uvala Studena\"). Nel punto pi\u00f9 ravvicinato dista 155\u00a0m dalla terraferma, a cui \u00e8 collegata per mezzo di un pontile.\nConversada \u00e8 un isolotto di forma irregolare, orientato in direzione nord-sud, che misura 330\u00a0m di lunghezza e 315\u00a0m di larghezza massima. Ha una superficie di 0,0675\u00a0km\u00b2 e uno sviluppo costiero di 0,990\u00a0km. Al centro, raggiunge un'elevazione massima di 12\u00a0m s.l.m.\nDi fronte all'isola, a ovest, si trova la secca omonima (secca Conversada, \"pli\u010dina Koversada\"), un popolare sito per immersioni. L'isolotto \u00e8 anche parte del centro naturista Koversada, uno dei pi\u00f9 famosi in Europa.\nIl nome Conversari deriva dal fatto che, nel Medioevo, l'isola era luogo di raccolta dei \"conversi\" dei conventi vicini, ovvero i frati che, pur indossando il saio, non avevano preso i voti e per questo erano addetti ai lavori manuali pi\u00f9 umili."}
{"id": "6259793", "revid": "1005847", "url": "https://it.wikipedia.org/wiki?curid=6259793", "title": "Voblasc' di Br\u0117st", "text": ""}
{"id": "6259794", "revid": "1005847", "url": "https://it.wikipedia.org/wiki?curid=6259794", "title": "Voblasc' di Homel'", "text": ""}
{"id": "6259795", "revid": "1005847", "url": "https://it.wikipedia.org/wiki?curid=6259795", "title": "Voblasc' di Hrodna", "text": ""}
{"id": "6259796", "revid": "486946", "url": "https://it.wikipedia.org/wiki?curid=6259796", "title": "Voblasc' di Mahil\u00eb\u016d", "text": ""}
{"id": "6259797", "revid": "1005847", "url": "https://it.wikipedia.org/wiki?curid=6259797", "title": "Voblasc' di Minsk", "text": ""}
{"id": "6259798", "revid": "1005847", "url": "https://it.wikipedia.org/wiki?curid=6259798", "title": "Voblasc' di Vicebsk", "text": ""}
{"id": "6259799", "revid": "767487", "url": "https://it.wikipedia.org/wiki?curid=6259799", "title": "Procuratore generale della Florida", "text": "Il procuratore generale della Florida (\"Florida attorney general\") \u00e8 un ufficiale di gabinetto eletto nello stato americano della Florida. Il procuratore generale serve come il principale funzionario giuridico dello Stato ed \u00e8 responsabile del Florida Department of Legal Affairs."}
{"id": "6259800", "revid": "13102", "url": "https://it.wikipedia.org/wiki?curid=6259800", "title": "Gustavo Uzielli", "text": "Biografia.\nNato in una famiglia ebraica, Gustavo Uzielli studi\u00f2 in un Liceo a Marsiglia e poi si laure\u00f2 all'Universit\u00e0 di Parigi.\nScienziato multiforme e dotato di inestinguibile curiosit\u00e0, ma anche patriota sincero, insegn\u00f2 Mineralogia e Geologia nelle universit\u00e0 di Modena, di Torino e di Parma. Part\u00ec volontario nel 1859, come soldato d'artiglieria. Ufficiale garibaldino nella Campagna del 1860, ha combattuto nella Battaglia del Volturno, meritando la medaglia d'argento al Valor Militare. Con Garibaldi, prese parte anche alla Campagna del Tirolo, nel 1866.\nRicchissimo e vario \u00e8 il catalogo dei suoi scritti. Appassionato di mineralogia, studi\u00f2 anche storia della geografia, in particolare Paolo Toscanelli e Amerigo Vespucci e fu redattore di molte pubblicazioni scientifiche, tra cui \"Bollettino della Societ\u00e0 Geografica Italiana\", \"Rivista geografica italiana\", \"Il Buonarroti\", \"Bollettino del R. Comitato Geologico\", \"Bollettino del C.A.I.\", \"Rivista italo-americana\", \"L'Italia economica\" e \"Bullettino di bibliografia e di storia delle scienze matematiche e fisiche\".\nHa pubblicato studi e memorie su Leonardo da Vinci e su altri temi del Rinascimento. In particolare, a Leonardo non solo dedic\u00f2 molte ricerche, ma, insieme a Federico, Luigi e Roberto Martelli, collabor\u00f2 a far nascere il Museo vinciano, impegnandosi anche a lungo per la fondazione di una Biblioteca leonardiana. La Biblioteca vide la luce solamente molti anni dopo la sua morte, nel 1928, anche beneficiando del fondo leonardiano della biblioteca privata di Uzielli che il Comune di Vinci aveva acquisito nel 1911.\nMolti suoi scritti sono in realt\u00e0 conferenze o si trovano pubblicati in \"Atti\" congressuali. Si firmava talvolta con lo pseudonimo \"Teostene\".\nEra amico e confidente di Diego Martelli e di alcuni pittori macchiaioli. Nel 1876 chiam\u00f2 Telemaco Signorini ad illustrare un suo libro su Leonardo da Vinci e cur\u00f2 l'edizione postuma degli scritti del pittore e scultore Adriano Cecioni. Luisa Orsini Uzielli, sua nipote, fu allieva di Telemaco Signorini.\nFondi Uzielli in Toscana.\nCarte e documenti a stampa che lo riguardano sono conservati in particolare a Firenze. Il carteggio e i manoscritti che compongono il Fondo Uzielli della Biblioteca nazionale di Firenze sono stati consegnati nel 1914 dagli esecutori testamentari di Gustavo Uzielli. Il Fondo si compone di lettere e di manoscritti, oltre ai libri e agli opuscoli stampati e postillati dall\u2019autore che sono stati acquistati nel 1912 dalla Biblioteca. Lettere di Gustavo Uzielli, in altri fondi della stessa Biblioteca, sono reperibili attraverso il catalogo dei \"Carteggi vari\".\nNella Biblioteca Marucelliana di Firenze sono presenti lettere di Gustavo Uzielli nel Fondo Diego Martelli. Un altro fondo a stampa \u00e8 nella Biblioteca Riccardiana ed \u00e8 specifico dei suoi studi sulla scoperta dell'America.\nDocumenti sulle campagne militari di Gustavo Uzielli sono alla Biblioteca e archivio del Risorgimento di Firenze. \nUna raccolta vinciana di Uzielli (circa trecento pubblicazioni) \u00e8 conservata nella Biblioteca comunale Leonardiana di Vinci. Nel Museo leonardiano di Vinci sono conservati altri documenti, diplomi e medaglie di Uzielli."}
{"id": "6259801", "revid": "2184720", "url": "https://it.wikipedia.org/wiki?curid=6259801", "title": "Fa talmente male", "text": "Fa talmente male \u00e8 un singolo della cantautrice italiana Giusy Ferreri, il primo estratto dal quinto album in studio \"Girotondo\" e pubblicato l'8 febbraio 2017.\nComposizione.\nProdotto da Takagi &amp; Ketra e scritto da Roberto Casalino e Paolo Catalano, \"Fa talmente male\" \u00e8 un brano caratterizzato da influenze pop. Riguardo al brano, Giusy Ferreri ha dichiarato che: \nAccoglienza.\n\"Fa talmente male\" ha ricevuto recensioni contrastanti da parte della critica musicale. Paride Sannelli di \"Gazzetta di Parma\" ha assegnato al brano una valutazione non pienamente sufficiente (cinque e mezzo su dieci) e ha aggiunto che il brano \u00e8 un' \"inevitabile hit con un ritornello assassino, che entra in testa e non esce pi\u00f9\" mentre il critico musicale Ernesto Assante per \"la Repubblica\" un \"pezzo di media levatura\". Michele Monina de \"il Fatto Quotidiano\" lo ha valutato ampiamente sufficiente (sei e mezzo su dieci) ed ha aggiunto che \"la canzone \u00e8 perfetta per lei, un po\u2019 elettronica, tanto per ricordare che lei \u00e8 quella di \"Roma-Bangkok\" e un po\u2019 latina.\"\nFederico Vacalebre di \"Il Mattino\" gli ha assegnato una valutazione pari a cinque e mezzo pur essendo \"destinata ad ossessionarci dalle radio. Fatalmente hit\" mentre Giovanni Ferrari per \"Panorama\" \"vuole aggiudicarsi l'effetto-tormentone con un intro ritmato con chitarra acustica.\" Alessandro Alicandri di \"TV Sorrisi e Canzoni\" ha invece definito \"Fa talmente male\" come un \"piccolo gioiello\". Secondo il giornalista, il testo del brano \u00e8 fatto su misura per la cantante.\nVideo musicale.\nIl videoclip del brano \u00e8 stato pubblicato l'8 febbraio 2017 attraverso il canale Vevo della cantante. Come gi\u00e0 successo per la realizzazione dei due video musicali presentati nel corso dell'edizione 2011 e 2014 del Festival di Sanremo (\"Il mare immenso\" e \"Ti porto a cena con me\") dalla cantautrice \u00e8 stato il regista Gaetano Morbioli con la sua \"Run Multimedia\" a occuparsi della direzione del video.\nIl videoclip \u00e8 stato ambientato in vari esercizi commerciali di Verona. In particolare, il Museo Nicolis mostra la cantante accanto a una Rolls-Royce Camargue con annessa statuetta Spirit of Ecstasy. Il concetto del video \u00e8 il racconto di un viaggio d'amore tormentato e ha come protagonista la stessa Giusy Ferreri.\nEsibizioni dal vivo.\nIl brano \u00e8 stato presentato per la prima volta dal vivo in occasione della prima serata del Festival di Sanremo 2017."}
{"id": "6259832", "revid": "729019", "url": "https://it.wikipedia.org/wiki?curid=6259832", "title": "Fukuokak\u016bk\u014d (metropolitana di Fukuoka)", "text": " \u00e8 una stazione della metropolitana di Fukuoka che si trova a Hakata. La stazione, capolinea orientale della linea K\u016bk\u014d, serve direttamente il sovrastante aeroporto di Fukuoka. Da questo punto di vista, si tratta dell'unica stazione metropolitana servente un aeroporto in Giappone, in quanto gli altri aeroporti del paese sono raggiunti da ferrovie o monorotaie.\nStruttura.\nLa stazione \u00e8 dotata di un marciapiede a isola con due binari passanti sotterrani.\nStatistiche di utilizzo.\nIn media, nell'anno 2015 ogni giorno gli utenti sono stati 24.901 persone, rendendola la terza stazione pi\u00f9 utilizzata della rete cittadina, dopo Hakata e Tenjin.\nDi seguito la tabella sul traffico passeggeri degli ultimi anni:"}
{"id": "6259833", "revid": "287204", "url": "https://it.wikipedia.org/wiki?curid=6259833", "title": "Elogio di Carlo V", "text": "L\u2032Elogio di Carlo V (\"\u00c9loge de Charles V\") \u00e8 un'opera elogiativo-biografica dell'astronomo e letterato francese Jean Sylvain Bailly, che celebra la memoria dell'antico re di Francia, Carlo V. L'opera ottenne, il 25 agosto 1767, una \"menzione d'onore\" dall'Acad\u00e9mie fran\u00e7aise.\nElaborazione dell'opera.\nSe Jean Sylvain Bailly intraprese la carriera di biografo puramente per ambizione e con l'intento di diventare segretario perpetuo dell'Accademia delle scienze non \u00e8 del tutto chiaro. Sappiamo che Bailly ebbe un flirt con le \"belles-lettres\" prima di scoprire la matematica; sappiamo anche che per tutta la vita continu\u00f2 a scrivere poesie occasionali; abbiamo anche la testimonianza di Lalande secondo cui \u00abil suo gusto per la letteratura lo rilassava dal suo lavoro astronomico\u00bb. Quello che sappiamo \u00e8 anche che l'insigne matematico D'Alembert consigli\u00f2 a Bailly di scrivere biografie elogiative di illustri personaggi del passato, perch\u00e9 era necessario per l'avanzamento di carriera nell'accademia.\nNel 1767 l'Acad\u00e9mie fran\u00e7aise, la pi\u00f9 importante accademia di Francia, propose un concorso di \"\u00e9loge\" per il re Carlo V di Francia che metteva in palio un \"prix d'eloquence\". Bailly decise di partecipare, scrivendo un proprio elogio, intitolandolo \"\u00c9loge de Charles V\". L'astronomo, ancora agli albori della sua successiva carriera letteraria, riusc\u00ec comunque ad entrare nella rosa dei finalisti, ma al termine del concorso, nella sessione pubblica del 25 agosto, la sua opera ottenne solo una menzione d'onore. A vincere il premio fu comunque un amico di Bailly, il poeta Jean-Fran\u00e7ois de La Harpe.\nSuccessivamente al concorso, prima della pubblicazione comunque, Bailly ritocc\u00f2 l'opera facendo alcuni ridimensionamenti.\nCommentando l'elogio a Carlo V, uno dei biografi di Bailly, il matematico Fran\u00e7ois Arago scrive: \u00abniente \u00e8 pi\u00f9 istruttivo che fare ricerche riguardanti le epoche nelle quali si erano originati i principi e le opinioni di quelle persone che poi agirono ruoli importanti sulla scena politica, e su come tali opinioni si fossero poi sviluppate. Con una fatalit\u00e0 molto deplorevole, gli elementi di queste indagini sono poco numerosi e raramente fedeli. Noi non dobbiamo esprimere questi rimpianti relativamente a Bailly: ogni composizione ci mostra la serena, candida, e virtuosa mente dell'insigne scrittore, attraverso un nuovo e vero punto di vista. L'Eloge di Carlo V \u00e8 stato il suo punto di partenza, seguito poi da una lunga serie di altri lavori\u00bb.\nGli scritti approvati dall'Acad\u00e9mie fran\u00e7aise, non raggiungevano per\u00f2 gli occhi del pubblico se non dopo essere stati sottoposti alla severa censura di quattro Dottori in Teologia. Se siamo sicuri di possedere integralmente l'\u00e9loge di Bailly a Carlo V lo possiamo intuire dalla penna dello stesso autore; se non abbiamo motivo di temere che nessun suo pensiero sub\u00ec una qualche mutilazione, lo dobbiamo ad un breve discorso che Bailly pronunci\u00f2 durante una seduta dell'Accademia delle scienze nel 1767. I pensieri di Bailly, per\u00f2, avrebbero sfidato, come scrive Arago \u00able menti pi\u00f9 schizzinose, la suscettibilit\u00e0 pi\u00f9 oscure\u00bb.\nContenuto.\nL\u2032\"\u00c9loge de Charles V\" di Bailly, che aveva come soggetto il re francese Carlo V di Francia, \u00e8 in realt\u00e0 un catalogo di tutte le cose buone che un suddito obbediente dovrebbe dire di un monarca saggio e buono. La piet\u00e0 che viene attribuita al re Carlo V non fu calcolata da Bailly per antagonizzare i quattro dottori di teologia il cui compito sarebbe stato quello di censurare l'opera, in realt\u00e0 il re, semplicemente, era ricordato come un sovrano saggio e magnanimo.\nFran\u00e7ois Arago constata, probabilmente in modo sbagliato, che \u00abnessun tratto nell'opera rivela n\u00e9 fa prevedere nello scrittore il futuro presidente di un'assemblea nazionale riformatrice e soprattutto il futuro sindaco di Parigi al tempo di una effervescenza rivoluzionaria\u00bb. Questa osservazione \u00e8 senza dubbio ispirata dal modo in cui Bailly tratta nell'opera la storica rivolta borghese guidata da Marcel, che viene bollato come \u00abun sindaco insolente\u00bb mentre il suo assassino \u00e8 definito \u00abun cittadino fedele\u00bb. Arago sembra dispiacersi del fatto che Bailly non anticipi il proprio ruolo nella rivoluzione. In realt\u00e0 \u00e8 cos\u00ec solo parzialmente: in effetti, nella fattispecie, l'apprezzamento di Bailly verso Carlo non \u00e8 particolarmente profondo e spesso \u00e8 solo banale e superficiale.\nEd infatti l'autore non si preoccupa del regno di Carlo solo in quanto tale. Sotto la patina di storicit\u00e0 il sottofondo forte che si trova \u00e8 quello di un vero e proprio trattato politico settecentesco sulla monarchia e sul governo, che forse pu\u00f2 non essere originale, ma \u00e8 sicuramente al passo del movimento filosofico del tempo.\nBailly descrive in dettaglio la cattiva amministrazione e la corruzione del regno precedente, quello del re Giovanni II, gli interessi della nobilt\u00e0 e la devastazione economica operata dai \"subsides\" (i sussidi). \u00abIl panegirista [Bailly] \u2014 scrive Arago \u2014 srotola con emozione le disgrazie terribili che assalivano la Francia durante il regno di re Giovanni. La temerariet\u00e0, l'imprevidenza di quel monarca; le passioni vergognose del re di Navarra; i suoi tradimenti; l'avidit\u00e0 barbara della nobilt\u00e0; la sediziosa disposizione del popolo; i saccheggi sanguinosi delle grandi imprese; l'insolenza ricorrente dell'Inghilterra; esprimendo tutto questo senza veli, ma con estrema moderazione\u00bb.\nA questo punto, come contraltare all'immagine negativa del re Giovanni, appare Carlo V \"il Saggio\". In realt\u00e0, infatti \u00e8 pi\u00f9 come riformatore che come re che Carlo V diventa degno di un elogio. E soprattutto, in quanto re, Bailly lo vede come l'incarnazione della legge e il simbolo della volont\u00e0 popolare. \u00abUn re \u00e8 la legge resa vivente\u00bb scrive Bailly. Questi infatti, nella sua ora pi\u00f9 rivoluzionaria, quando divenne prima presidente dell'Assemblea nazionale e poi sindaco di Parigi, non perse mai il suo rispetto per la legge, che egli considerava come un'estensione dei principi naturali. Secondo Bailly il sistema monarchico era, in una visione contrattualistica della storia ispirata da Locke, il compromesso che la saggezza umana aveva ideato tra gli eccessi dell'anarchia e quelli del dispotismo. Il monarca era il principale agente della legge. Se anche avesse potuto comandare tutto, era perch\u00e9 avrebbe comunque dovuto rappresentare la somma totale della volont\u00e0 popolare; se tutti erano obbligati ad obbedirgli, era perch\u00e9 \u00abloro stessi se l'erano proposto\u00bb. Questa cessione dei diritti della popolo alla volont\u00e0 di un singolo individuo dipendeva dunque un patto, un vincolo sacro che imponeva al popolo di obbedire al monarca e al monarca di obbedire al popolo. Il monarca quindi aveva l'obbligo di essere giusto, buono e illuminato. In questo tratto la dottrina politica di Bailly riecheggia con forza quella di Montesquieu, Voltaire e Rousseau.\nBailly inoltre si preoccupa particolarmente degli aspetti economici del regno di Carlo e analizza in dettaglio le sue politiche fiscali. Carlo \u00e8 lodato per aver recuperato i doni eccessivi, dati in forma di terra e \"subsides\" (sussidi), con cui i suoi predecessori avevano acquistato l'appoggio della nobilt\u00e0. Allo stesso tempo l'autore fa risferimento alla raccolta equa ed efficiente delle tasse, che era stata a lungo fonte di corruzione e di spoliazioni del tesoro nazionale.\nInoltre, il re \u00e8 elogiato perch\u00e9 pratic\u00f2 l'economia di stato in tempi prosperi e la spesa pubblica in tempi di sventura. Bailly \u00e8 ansioso di vedere lo governo economizzare, senza per\u00f2 per questo impedire al re di essere generoso se vuole: \u00abla saggezza decide il momento in cui l'economia diventa una virt\u00f9\u00bb.\nBailly si rende conto che una spesa pubblica intelligente pu\u00f2 creare capitali di ricchezza e appianare i punti di massima causate da alternanza tra periodi di scarsit\u00e0 e abbondanza. \u00abL'imposta non \u00e8 mai pesante quando \u00e8 destinata alle spese della nazione, rifluisce la nazione stessa e va ad alimentare la fonte da dove \u00e8 venuta\u00bb.\nPer quanto riguarda il valore monetario della valuta, Bailly mostra degli istinti conservatori, ammettendo che \u00e8 preferibile difendere le ampie fortune dalle incursioni dell'inflazione. L'inflazione, infatti, calcolata per consentire allo Stato di far fronte ai propri impegni, per Bailly non poteva che avere effetti disastrosi per l'economia: serviva solo per rovinare i creditori a beneficio dei debitori. Gli effetti sarebbero stati nefasti: i poveri sarebbero diventati troppo potenti; il tesoro dei ricchi sarebbe diventato il loro oro; il commercio sarebbe entrato in crisi, e la fede delle persone (in tutti i sensi) sarebbe stata scossa. Carlo viene elogiato anche perch\u00e9, a differenza dei suoi predecessori, evit\u00f2 l'imprudenza di emettere denaro a basso valore che Bailly definisce una \u00abrisorsa vergognosa e momentanea\u00bb.\nBailly elogia Carlo anche per la sua alta moralit\u00e0. Il re infatti, in quanto incarnazione universale della legge, deve vivere egli stesso secondo una legge morale interiore, in modo che la sua condotta sia esemplare davanti al popolo. Qui, in effetti, si pu\u00f2 leggere una previsione di quelle che poi sarebbero state le politiche che Bailly avrebbe portato avanti come sindaco di Parigi. Altri motivi di elogio furono: la soppressione, da parte del re, del vizio nella capitale; il suo incoraggiamento all'agricoltura, all'industria e al commercio; e il suo interesse per l'educazione e l'apprendimento. Sull'importanza dell'educazione e della cultura, ben dimostrata dal re, Bailly scrive:\nNel passaggio Bailly fa riferimento alla fondazione della prima \"Biblioth\u00e8que du roi\" presso il \"tour de la librairie\" dell'antico Louvre.\nMa Carlo V era anche un re guerriero, e Bailly, non esattamente un militarista, afferma: \u00abIl ferro \u00e8 malauguratamente l'arbitro delle nazioni\u00bb. Per giustificare comunque le guerre di Carlo, Bailly le interpret\u00f2 come difensive, condannando al tempo stesso le guerre di aggressione e gli ingrandimenti territoriali.\nBailly afferma, polemizzando contro gli effetti nefasti della guerra, che \u00abse la natura avesse creato solo degli eroi di guerra, la terra sarebbe stata presto deserta\u00bb. Perci\u00f2 un re che voglia dirsi \u00abbenefattore degli uomini non pu\u00f2 anche esserne il distruttore\u00bb, non pu\u00f2 essere, cio\u00e8, un re-conquistatore che attui infausti conflitti.\nBailly sottolinea anche un altro fatto importante: ovvero che, durante il periodo di reggenza che Carlo fece fornire per il suo successore, esisteva un \"Consiglio di Stato\" in rappresentanza di tutti gli ordini della nazione, \u00abdai grandi che circondano il trono, dai ministri custodi della volont\u00e0 del principe, fino al semplice cittadino che non ha altro che il suo zelo e le sue luci\u00bb.\nStile e ispirazioni.\nL'Elogio di Carlo V \u00e8 stata forse l'opera che pi\u00f9 di tutte ha mostrato il credo politico di Bailly. Egli si dimostra essere un monarchico moderato, o meglio, con pi\u00f9 precisione, un \"monarchico costituzionale\", che accetta l'autorit\u00e0 del re in qualit\u00e0 di garante della legge e della volont\u00e0 generale del popolo.\nSi \u00e8 gi\u00e0 detto che, nella sua visione politica, Bailly sembra avvicinarsi a Voltaire, che sarebbe diventato pi\u00f9 in l\u00e0 il suo nume tutelare, a Montesquieu e, soltanto in alcuni passaggi, Rousseau. La visione contrattualistica invece riprende per certi aspetti John Locke.\nGran parte della retorica di Bailly rappresenta la convenzionale verbosit\u00e0 del XVIII secolo, ed \u00e8 difficile determinare in che misura egli fu influenzato dagli scrittori contemporanei. In questo caso, sicuramente, si pu\u00f2 rilevare la fine mano di Voltaire per vari motivi: nel modo in cui viene trattata la storia, ovvero come complesso delle attivit\u00e0 umane; nella richiesta di una monarchia illuminata; nella forte vena umanitaria; e, soprattutto, nella diatriba contro la guerra. Ed infatti \"L'Histoire de Charles XII\" di Voltaire si propone come modello per l'attacco di Bailly sul concetto del re-conquistatore.\nI passaggi economici sono invece riconducibili, forse, a due opere economico-filosofiche che erano apparse nel 1763: il libro dell'abate Nicolas Baudeau \"Id\u00e9es d'un citoyen sur l'administration des finances du roi\" (pubblicato ad Amsterdam) e il libro di Roussel de la Tour \"La Richesse de l'\u00e9tat\". Questi due autori proponevano modi e mezzi fattibili per tagliare le spese ed aumentare le entrate e chiedevano specificatamente l'abolizione di numerosi privilegi feudali e i numerose tecniche di riscossione che favorivano la ricchezza delle famiglie nobiliari a svantaggio della nazione.\nBailly non era certamente un economista rivoluzionario nel 1767, n\u00e9 era un esperto banchiere come Necker, ma l'insinuazione di tali idee economiche in un \u00c9loge dedicato ad un sovrano francese \u00e8 la prova evidente che egli era bene informato in materia economica, e su di essa aveva delle idee molto precise. Bailly, ormai, aveva capito infatti che numerosi mali dell'economia dipendevano dall\u2032\"ancien r\u00e9gime\" e dagli antichi retaggi e privilegi, soprattutto di natura economica, che erano concessi ai nobili, e che non potevano che sfavorire il sistema economico nazionale."}
{"id": "6259834", "revid": "729019", "url": "https://it.wikipedia.org/wiki?curid=6259834", "title": "Nakasu-Kawabata (metropolitana di Fukuoka)", "text": " \u00e8 una stazione della metropolitana di Fukuoka che si trova a Hakata. La stazione \u00e8 servita dalla linea K\u016bk\u014d, ed \u00e8 altres\u00ec capolinea per la linea Hakozaki, i cui treni proseguono poi in direzione Tenjin sulla linea K\u016bk\u014d.\nStruttura.\nLa stazione si trova sotto la strada Meiji-d\u014dri, e si sviluppa su tre piani sotterranei. Il primo \u00e8 il mezzanino, con servizi e tornelli di accesso. Subito sotto si trova il binario di destinazione della linea Hakozaki, e quello in direzione Tenjin per la linea K\u016bk\u014d. Al piano inferiore sono presenti i binari della linea K\u016bk\u014d.\nStatistiche di utilizzo.\nIn median, nell'anno 2015 ogni giorno gli utenti sono stati circa 16\u00a0000 persone.\nDi seguito la tabella sul traffico passeggeri degli ultimi anni"}
{"id": "6259835", "revid": "729019", "url": "https://it.wikipedia.org/wiki?curid=6259835", "title": "Tenjin (metropolitana di Fukuoka)", "text": " \u00e8 una stazione della metropolitana di Fukuoka che si trova nel quartiere di Ch\u016b\u014d. La stazione \u00e8 servita dalla linea K\u016bk\u014d.\nStruttura.\nLa stazione \u00e8 localizzata sotto la citt\u00e0 sotterranea di Tenjin, ed \u00e8 dotata di un marciapiede a isola con due binari passanti sotterrani.\nStatistiche di utilizzo.\nIn media, nell'anno 2014 ogni giorno gli utenti sono stati 72.000 persone, rendendo la stazione pi\u00f9 utilizzata dell'intera rete."}
{"id": "6259851", "revid": "223378", "url": "https://it.wikipedia.org/wiki?curid=6259851", "title": "Nino Aragno Editore", "text": "La Nino Aragno Editore \u00e8 una casa editrice italiana fondata nel 1999 a Torino.\nStoria.\nLa casa editrice \u00e8 stata fondata dall'imprenditore e bibliofilo Nino Aragno. Nel 2000 viene nominato direttore Raffaele Crovi fino al 2007, anno della sua scomparsa. Da quel momento Nino Aragno \u00e8 direttore unico della casa editrice. Simbolo della casa editrice \u00e8 il centauro Chirone.\nLa casa editrice pubblica classici del pensiero europeo antichi e moderni. A questi si aggiungono edizioni in collaborazione con il Warburg Institute di Londra, il Coll\u00e8ge de France, l\u2019Istituto di giudaistica della Freie Universit\u00e4t di Berlino, l\u2019Istituto Italiano per gli Studi Filosofici di Napoli e la Fondazione Biblioteca Benedetto Croce.\nCollane editoriali.\nIl catalogo di titoli \u00e8 diviso in 29 collane, tra saggistica e testi inediti, che trattano argomenti di storia, filosofia, arte, letteratura, economia, politica, storia del giornalismo, i classici e la poesia. Tra queste la pi\u00f9 importante \u00e8 la \"Biblioteca Aragno\" che include anche testi di celebri autori dell'Ottocento e del Novecento.\nTra le pubblicazioni pi\u00f9 rilevanti vi sono il \"Journal\" di Edmond e Jules de Goncourt, le \"Memorie\" di Talleyrand e il carteggio tra Giovanni Gentile e Benedetto Croce. Vi \u00e8 anche la ristampa del \"Vortr\u00e4ge (1921-1931)\" del Warburg Institute e l\u2019edizione delle opere di Aby Warburg.\nLa collana \u201cClassici del giornalismo\u201d, diretta da Alberto Sinigaglia, attraverso le raccolte di articoli di eminenti giornalisti fornisce una testimonianza del rapporto della cultura italiana con le istituzioni e la politica.\nAlla poesia sono dedicate tre collane editoriali, \u201cLicenze poetiche\u201d con le novit\u00e0 contemporanee, \u201cI domani\u201d, progettata da Maria Grazia Calandrone, Andrea Cortellessa e Laura Pugno, che raccoglie la poetica d\u2019avanguardia italiana, e \u201cCastalia\u201d, diretta da Giovanni Tesio, riservata alla poesia dialettale.\nPremi.\nIl 16 maggio 2009 la Giuria del premio Nazionale Alassio 100 libri \u2013 Un Editore per l\u2019Europa, assegna alla Nino Aragno l\u2019undicesima edizione del Premio. Il 25 marzo 2013 il Presidente della Repubblica Giorgio Napolitano, su proposta del Ministro per i Beni e le Attivit\u00e0 Culturali, conferisce all'editore la Medaglia d\u2019oro ai Benemeriti della Cultura e dell\u2019Arte. Il 3 novembre 2016 riceve il Premio Vittorio De Sica per l\u2019Editoria."}
{"id": "6259858", "revid": "767487", "url": "https://it.wikipedia.org/wiki?curid=6259858", "title": "Una volta nella vita", "text": "Una volta nella vita (\"Les h\u00e9ritiers\") \u00e8 un film del 2014 diretto da Marie-Castille Mention-Schaar.\nSi tratta della vera storia di una classe di un liceo della banlieue parigina che nel 2009 affront\u00f2 la sfida di partecipare ad un concorso nazionale, per iniziativa di un'intraprendente professoressa. Di fronte ad un tema che scuote le coscienze di tutti, la Shoah vista dalla parte delle vittime pi\u00f9 piccole, la classe si scopr\u00ec sorprendentemente unita, volenterosa e capace.\nTrama.\nA Cr\u00e9teil, periferia sud-est di Parigi, convivono persone di numerosissime etnie e religioni diverse. Nel locale liceo, \"L\u00e9on Blum\", c'\u00e8 una classe seconda multiculturale, particolarmente problematica e irrispettosa nei confronti dei professori. L'unico professore in grado di farsi rispettare \u00e8 Anne Gueguen, con venti anni di esperienza nell'insegnamento di storia, geografia e storia dell'arte.\nContro il parere di tutti, la professoressa Gueguen sceglie la classe di indisciplinati per partecipare all'annuale Concorso Nazionale della Resistenza e della Deportazione (CNRD), indetto dal Ministero della Pubblica Istruzione. Il tema di quest'anno riguarda i bambini e gli adolescenti nei campi di concentramento nazisti. Dopo le perplessit\u00e0 iniziali gli studenti si entusiasmano nello studio e nel lavoro di gruppo, stupendo tutti, in primo luogo se stessi. Dopo il commovente incontro con il superstite L\u00e9on Zyguel e dopo aver completato il loro lavoro per il concorso, i ragazzi vengono convocati presso l'\u00c9cole militaire dove vengono insigniti del primo premio.\nProduzione.\nAhmed Dram\u00e9 nel 2012 contatt\u00f2 Marie-Castille Mention-Schaar cui propose la storia della sua classe e della propria professoressa Anne Angl\u00e8s, con una bozza dal titolo \"Le Vrai Combat\". La regista spos\u00f2 il progetto che due anni dopo si \u00e8 trasformato in un film alla cui sceneggiatura ha collaborato lo stesso Dram\u00e9, che inoltre ha interpretato Malik, una sorta di suo alter ego cinematografico. Pi\u00f9 tardi Dram\u00e9 ha anche pubblicato un libro sulla stessa storia, dal titolo \"Nous sommes tous des exceptions\".\nPrima dei titoli di coda si viene informati del fatto che \"Malik\" \u00e8 poi diventato attore e sceneggiatore, come nei suoi propositi, e inoltre che 20 dei 27 alunni della sua classe si sono diplomati con il massimo dei voti. L\u00e9on Zyguel che interpreta se stesso, deportato a 15 anni prima ad Auschwitz e poi a Buchenwald, \u00e8 morto nel gennaio del 2015 poco dopo l'uscita del film in Francia."}
{"id": "6259859", "revid": "767487", "url": "https://it.wikipedia.org/wiki?curid=6259859", "title": "Au fil d'Ariane", "text": "Au fil d'Ariane \u00e8 un film del 2014 diretto da Robert Gu\u00e9diguian."}
{"id": "6259860", "revid": "767487", "url": "https://it.wikipedia.org/wiki?curid=6259860", "title": "Une histoire de fou", "text": "Une histoire de fou \u00e8 un film del 2015 diretto da Robert Gu\u00e9diguian."}
{"id": "6259875", "revid": "110157", "url": "https://it.wikipedia.org/wiki?curid=6259875", "title": "SM-koris 2003-2004", "text": "La SM-koris 2003-2004 \u00e8 stata la 64\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6259888", "revid": "619191", "url": "https://it.wikipedia.org/wiki?curid=6259888", "title": "Giorgione Calcio 1997-1998", "text": "Questa voce raccoglie le informazioni riguardanti il Giorgione Calcio nelle competizioni ufficiali della stagione 1997-1998."}
{"id": "6259889", "revid": "380453", "url": "https://it.wikipedia.org/wiki?curid=6259889", "title": "Miguel Tavares", "text": "Gioca nel ruolo di palleggiatore nel .\nCarriera.\nLa carriera di Miguel Tavares inizia nel , in Primeira Divis\u00e3o, nella stagione 2010-11: resta legato al club di Lisbona per quattro annate aggiudicandosi due scudetti, due Coppe di Portogallo e quattro Supercoppe portoghesi; in questo periodo fa parte delle nazionali giovanili portoghesi, esordendo in quella maggiore nel 2012.\nNella stagione 2014-15 viene ingaggiato dal in Superlega italiana, dove rimane per due annate, per poi passare, per il campionato 2016-17 al , nella Ligue B francese, con cui conquista la promozione in Ligue A, categoria dove milita nella stagione successiva veste la stessa maglia e vincendo la Coppa di Francia 2017-18; con la nazionale vince la medaglia d'oro alla Volleyball Challenger Cup 2018.\nNella stagione 2018-19 si accasa al , sempre in Ligue A."}
{"id": "6259896", "revid": "339392", "url": "https://it.wikipedia.org/wiki?curid=6259896", "title": "Meteo (Apple)", "text": ""}
{"id": "6259906", "revid": "767487", "url": "https://it.wikipedia.org/wiki?curid=6259906", "title": "Di rose e di spine", "text": "Di rose e di spine \u00e8 un brano musicale interpretato dal cantante italiano Al Bano, che l'ha presentato in gara in occasione del Festival di Sanremo 2017, manifestazione nella quale non si \u00e8 qualificato per la serata finale. Al brano \u00e8 stato assegnato il premio come \"Miglior arrangiamento\". Il brano \u00e8 stato scritto da Al Bano insieme a Maurizio Fabrizio e Katia Astarita ed \u00e8 contenuto nell'album omonimo, uscito il successivo 10 febbraio."}
{"id": "6259910", "revid": "201394", "url": "https://it.wikipedia.org/wiki?curid=6259910", "title": "Film Society", "text": ""}
{"id": "6259911", "revid": "2184720", "url": "https://it.wikipedia.org/wiki?curid=6259911", "title": "Tutta colpa mia (singolo)", "text": "Tutta colpa mia \u00e8 un singolo della cantante italiana Elodie, pubblicato l'8 febbraio 2017 come primo estratto dall'album omonimo.\nDescrizione.\nIl brano, scritto e composto da Emma Marrone, Oscar Angiuli, Francesco Cianciola, Giovanni Pollex, \u00e8 stato presentato in gara in occasione del Festival di Sanremo 2017, dove si \u00e8 classificato all'8\u00ba posto.\nLa canzone \u00e8 stata scritta da Emma Marrone, Oscar Angiuli, Giovanni Pollex e Francesco Cianciola , prodotta da Luca Mattioni ed \u00e8 contenuta nell'album omonimo.\nSuccesso commerciale.\nIl 10 febbraio il singolo debutta alla 45\u00aa posizione della classifica FIMI e la settimana successiva raggiunge la 12\u00aa posizione .\nIl 13 marzo \u00e8 stato certificato disco d'oro da FIMI per aver superato le 25.000 unit\u00e0 vendute in digitale, mentre il 7 agosto viene certificato disco di platino per aver superato le 50.000 copie vendute."}
{"id": "6259916", "revid": "2184720", "url": "https://it.wikipedia.org/wiki?curid=6259916", "title": "Vedrai", "text": "Vedrai \u00e8 un singolo del cantautore italiano Samuel, pubblicato l'8 febbraio 2017 come terzo estratto dal primo album in studio \"Il codice della bellezza\".\nIl brano \u00e8 stato presentato in gara dal cantante in occasione del Festival di Sanremo 2017. Nonostante si sia classificata solo al 10\u00ba posto, \u00e8 stata la seconda canzone della gara pi\u00f9 trasmessa dalle radio, dopo la vincitrice \"Occidentali's Karma\" di Francesco Gabbani.\nLa canzone \u00e8 stata scritta dallo stesso Samuel Umberto Romano, Riccardo Onori e Christian Rigano."}
{"id": "6259921", "revid": "164044", "url": "https://it.wikipedia.org/wiki?curid=6259921", "title": "Idrettsklubben Start 2017", "text": "Questa voce raccoglie le informazioni riguardanti l'Idrettsklubben Start nelle competizioni ufficiali della stagione 2017.\nStagione.\nA seguito del 16\u00ba posto nell'Eliteserien 2016 ed alla conseguente retrocessione, nella stagione 2017 lo Start avrebbe affrontato la 1. divisjon, oltre al Norgesmesterskapet. Il 20 dicembre \u00e8 stato compilato il calendario del nuovo campionato, che alla 1\u00aa giornata avrebbe visto la squadra ospitare il Fredrikstad, nel weekend dell'1-2 aprile 2016.\nIl 7 marzo 2017, l'allenatore Steinar Pedersen ha nominato il nuovo acquisto Simon Larsen come capitano della squadra.\nIl 7 aprile \u00e8 stato sorteggiato il primo turno del Norgesmesterskapet 2017: lo Start avrebbe fatto visita al Randesund. Superato questo ostacolo, lo Start \u00e8 stato eliminato dal Flekker\u00f8y nel secondo turno della manifestazione.\nIl 29 settembre, \u00e8 stato reso noto l'esonero di Pedersen. Mick Priest e J\u00f3hannes Har\u00f0arson sono stati cos\u00ec chiamati a guidare la squadra in vista dell'imminente partita di campionato contro lo Str\u00f8mmen, in programma il 1\u00ba ottobre.\nIl 29 ottobre, dopo aver perso per 0-1 contro l'Elverum ed a seguito della contemporanea sconfitta del Sandnes Ulf, primo inseguitore, lo Start si \u00e8 garantito il 2\u00ba posto finale in campionato e la conseguente promozione in Eliteserien.\nMaglie e sponsor.\nLo sponsor tecnico per la stagione 2017 \u00e8 stato Umbro, mentre lo sponsor ufficiale \u00e8 stato Sparebanken S\u00f8r. La divisa casalinga era composta da una maglietta gialla con una inserti neri, pantaloncini neri e calzettoni gialli. Quella da trasferta era invece costituita da una maglia blu con inserti bianchi, pantaloncini bianchi e calzettoni blu."}
{"id": "6259922", "revid": "2184720", "url": "https://it.wikipedia.org/wiki?curid=6259922", "title": "Che sia benedetta", "text": "Che sia benedetta \u00e8 un brano musicale interpretato dalla cantante italiana Fiorella Mannoia, con cui \u00e8 arrivata al secondo posto nella 67\u00aa edizione del Festival di Sanremo.\nLa canzone \u00e8 stata scritta da Amara e Salvatore Mineo ed \u00e8 contenuta nella riedizione del diciassettesimo album \"Combattente\".\nVideo musicale.\nIl videoclip, diretto da Consuelo Catucci, \u00e8 stato pubblicato l'8 febbraio 2017 sul canale Youtube della cantante."}
{"id": "6259925", "revid": "2184720", "url": "https://it.wikipedia.org/wiki?curid=6259925", "title": "Portami via (Fabrizio Moro)", "text": "Portami via \u00e8 un singolo del cantautore italiano Fabrizio Moro, primo estratto dall'album \"Pace\" e pubblicato l'8 febbraio dalla Sony Music. Il brano \u00e8 stato presentato in gara nel Festival di Sanremo 2017, vincitore del premio Lunezia come \"miglior testo\" e \"videoclip\" in gara. Nella classifica finale \u00e8 giunto al 7\u00ba posto.\nLa canzone.\nLa canzone \u00e8 stata scritta dallo stesso Fabrizio Moro e da Roberto Cardelli. L'artista romano ha affermato che le parole del brano sono interamente dedicate alla figlia Anita, di appena tre anni, sostenendo che la sua presenza lo ha aiutato ad uscire da un momento molto complicato della sua vita.\n\"Portami via\" \u00e8, dunque, una canzone d'amore, una commovente ballata, esprime quell'amore che salva da ogni tipo di disagio, una sorta di richiesta d'aiuto per fuggire dalle ostilit\u00e0.\nVideoclip.\nIl video musicale \u00e8 stato diretto da Andrea Folino e Corrado Perria e pubblicato l'8 febbraio 2017 nel canale Vevo del cantautore. Ha superato i 70 milioni di visualizzazioni ed \u00e8 ambientato in un carcere. Mostra il percorso di un uomo (interpretato dall'attore Fabrizio Ferracane) che sconta la propria pena e incontra nella figlia la sua fonte di salvezza."}
{"id": "6259936", "revid": "2184720", "url": "https://it.wikipedia.org/wiki?curid=6259936", "title": "Vietato morire (singolo)", "text": "Vietato morire \u00e8 un singolo del cantautore albanese Ermal Meta, pubblicato l'8 febbraio 2017 come primo estratto dall'album omonimo.\nDescrizione.\nTraccia d'apertura dell'album, il brano funge da seguito per il singolo \"Lettera a mio padre\" del 2014, nel quale Meta descriveva il rapporto conflittuale con una figura paterna violenta. In questo testo viene invece trattato il tema pi\u00f9 generale della violenza domestica. Il brano \u00e8 di speranza ed \u00e8 dedicato alla madre, che trov\u00f2 il coraggio di troncare ogni rapporto con il marito e di trasferirsi con i tre figli in Italia, lasciandosi il passato alle spalle.\nMeta ha presentato per la prima volta dal vivo il brano in occasione della sua partecipazione al Festival di Sanremo 2017, con il quale si \u00e8 classificato al terzo posto.\nUna versione alternativa del brano \u00e8 stata inclusa come traccia d'apertura del terzo disco dell'edizione deluxe dell'album."}
{"id": "6259938", "revid": "339392", "url": "https://it.wikipedia.org/wiki?curid=6259938", "title": "Salute (Apple)", "text": ""}
{"id": "6259948", "revid": "110157", "url": "https://it.wikipedia.org/wiki?curid=6259948", "title": "Euro Cup 1997", "text": "La Euro Cup 1997 \u00e8 stata la seconda edizione dell'omonimo torneo disputato nel 1997. \u00c8 stata organizzata dalla EFAF.\nLa finale \u00e8 stata vinta per 21-13 dai danesi Roskilde Kings sugli svizzeri Seaside Vipers.\nAl campionato hanno preso parte 4 squadre, suddivise in 2 gironi.\nStagione regolare.\nClassifica.\nLa classifica della regular season \u00e8 la seguente:"}
{"id": "6259949", "revid": "119560783", "url": "https://it.wikipedia.org/wiki?curid=6259949", "title": "Automaton (singolo)", "text": "Automaton \u00e8 un singolo del gruppo musicale britannico Jamiroquai, pubblicato il 27 gennaio 2017 come primo estratto dall'album omonimo.\nVideo musicale.\nIl video, diretto da Charlie Lightening, \u00e8 stato pubblicato sui canali ufficiali YouTube e Vevo del gruppo lo stesso giorno del singolo."}
{"id": "6259950", "revid": "287204", "url": "https://it.wikipedia.org/wiki?curid=6259950", "title": "794 (numero)", "text": "Settecentonovantaquattro (794) \u00e8 il numero naturale dopo il 793 e prima del 795."}
{"id": "6259970", "revid": "1494169", "url": "https://it.wikipedia.org/wiki?curid=6259970", "title": "Veruschka (disambigua)", "text": ""}
{"id": "6259971", "revid": "339392", "url": "https://it.wikipedia.org/wiki?curid=6259971", "title": "Wallet (iOS)", "text": ""}
{"id": "6259973", "revid": "106908", "url": "https://it.wikipedia.org/wiki?curid=6259973", "title": "Juno Awards 2015", "text": "I Juno Awards 2015 si sono tenuti a Hamilton il 14 e 15 marzo 2015. La cerimonia si \u00e8 svolta presso il FirstOntario Centre ed \u00e8 stata condotta da Jacob Hoggard, cantante del gruppo Hedley."}
{"id": "6259978", "revid": "305248", "url": "https://it.wikipedia.org/wiki?curid=6259978", "title": "Lago di Traiano", "text": ""}
{"id": "6259979", "revid": "21880", "url": "https://it.wikipedia.org/wiki?curid=6259979", "title": "Agenzia Magnum", "text": ""}
{"id": "6259984", "revid": "33689", "url": "https://it.wikipedia.org/wiki?curid=6259984", "title": "Gobria (cospiratore)", "text": "Biografia.\nGobria, noto in persiano antico come \"Gaubaruva\", era il padre di un nobile persiano di nome Mardonio. Nel 522 a.C., approfittando dell'assenza del re Cambise II, che era impegnato in una spedizione in Egitto, un mago di nome Gaumata si spacci\u00f2 per Bardiya, fratello di Cambise e che lo stesso Cambise aveva fatto segretamente uccidere prima di partire per l'Egitto, e si proclam\u00f2 re di Persia. Cambise, scoperta la cosa, cerc\u00f2 subito di tornare in Persia, ma mor\u00ec in circostanze misteriose durante il viaggio. Grazie a ci\u00f2, Gaumata pot\u00e9 mantenere il potere per sette mesi. Tuttavia il suo comportamento ben presto cominci\u00f2 a creare sospetti presso Otane, uno dei pi\u00f9 importanti nobili persiani, il quale, scoperto con uno stratagemma che l'uomo al potere in realt\u00e0 non era Bardiya ma un impostore, radun\u00f2 i pi\u00f9 alti dignitari persiani, tra i quali c'era anche Gobria, e li mise al corrente della situazione: questi credettero subito alle parole di Otane, ma ritenevano non fosse ancora il momento di intervenire contro l'impostore. Fu solo l'arrivo di Dario, all'epoca ufficiale negli \"Immortali persiani\" e a conoscenza anch'egli che il re era in realt\u00e0 un impostore, ad indurli a sciogliere le riserve ed agire immediatamente: Dario era infatti convinto che se avessero atteso ancora giorni, qualcuno li avrebbe denunciati e sarebbero stati giustiziati. Gobria fu il primo a condividere il piano di Dario, ed ebbe il merito di convincere anche gli altri cospiratori. Quello stesso giorno Dario, Gobria e gli altri cinque cospiratori si recarono alla reggia di Susa con l'obiettivo di uccidere l'usurpatore o morire nel tentativo. Arrivati al palazzo, i congiurati, elusa la sorveglianza delle guardie, attaccarono in armi Gaumata e il fratello che lo sosteneva. Nel corso dello scontro Gaumata corse a nascondersi nella sua camera, venendo inseguito dai soli Dario e Gobria: quest'ultimo si gett\u00f2 addosso a Gaumata e tra i due inizi\u00f2 un corpo a corpo, ma Dario rimase fermo in disparte poich\u00e9 era buio e temeva di colpire Gobria. Gobria, essendo in difficolt\u00e0, chiese a Dario perch\u00e9 non lo stesse aiutando, e quando Dario gliene spieg\u00f2 la ragione, Gobria lo invit\u00f2 a colpire ugualmente. Dario obbed\u00ec e alla fine colp\u00ec Gaumata, uccidendolo. Morto l'impostore, i congiurati si accordarono affinch\u00e9 fosse Dario a divenire re.\nL'ascesa al trono di Dario rappresent\u00f2 anche la fortuna di Gobria: un accordo tra i congiurati prevedeva infatti che il re avrebbe potuto sposare solo donne che provenivano dalle famiglie dei congiurati, e questo rafforz\u00f2 in particolare i legami tra il re e lo stesso Gobria. Infatti, Dario spos\u00f2 una figlia di Gobria, mentre Gobria spos\u00f2 la sorella di Dario. Da quest'ultimo matrimonio sarebbe poi nato Mardonio, generale persiano durante le due guerre persiane.\nLa fiducia di Dario verso Gobria \u00e8 testimoniata anche dal fatto che nel 521 a.C., quando alcune province, approfittando del clima di tensione che si era creato a seguito della vicenda del falso Bardiya, si ribellarono per sottrarsi al giogo persiano, Dario invi\u00f2 proprio Gobria a fronteggiare la rivolta dell'Elam, condotta dal re ribelle Atamaita. Gobria riusc\u00ec a domare la ribellione, venendo come premio nominato satrapo dell'Elam, ed Atamaita venne giustiziato personalmente da Dario.\nL'ultima notizia certa posseduta su Gobria \u00e8 quella che attesta la sua partecipazione alla campagna di Dario contro gli sciti nel 514 a.C.\nAnche la data di morte di Gobria \u00e8 incerta, anche se si sa con sicurezza che questa avvenne dopo il 498 a.C.: in quell'anno infatti alcuni testi amministrativi persiani pervenuti ai giorni nostri lo indicano come ancora in vita."}
{"id": "6259985", "revid": "400694", "url": "https://it.wikipedia.org/wiki?curid=6259985", "title": "Veruschka (album)", "text": "Veruschka \u00e8 un album del compositore italiano Ennio Morricone, interpretato dalla cantante italiana Edda Dell'Orso pubblicato nel 1995 da Point Records in formato CD. Si tratta della colonna sonora del film del 1971 \"Veruschka, poesia di una donna\" diretto da Franco Rubartelli e interpretato da Veruschka.\nIl disco.\nLa colonna sonora del film \u00e8 stata composta da Ennio Morricone, prodotta da Gianni Dell'Orso e interpretata da Edda Dell'Orso.\nLa colonna sonora completa del film \u00e8 stata pubblicata per la prima volta solamente nel 1995 in CD dalla Point Records, e comprende 14 tracce. In seguito ristampata varie volte in CD e in LP da Easy Tempo, GDM e Dagored, con un numero di tracce superiori, da 21 a 24. Prima dell'edizione in CD del 1995, solamente il tema dei titoli del film era apparso in alcune compilation e raccolte di Ennio Morricone."}
{"id": "6259986", "revid": "287204", "url": "https://it.wikipedia.org/wiki?curid=6259986", "title": "793 (numero)", "text": "Settecentonovantatr\u00e9 (793) \u00e8 il numero naturale dopo il 792 e prima del 794."}
{"id": "6259987", "revid": "106908", "url": "https://it.wikipedia.org/wiki?curid=6259987", "title": "Juno Awards 2016", "text": "I Juno Awards 2016 si sono tenuti a Calgary il 2 e 3 aprile 2016. La cerimonia si \u00e8 svolta presso il Scotiabank Saddledome ed \u00e8 stata condotta dalla cantante Jann Arden e dall'atleta e personaggio televisivo Jon Montgomery."}
{"id": "6259990", "revid": "767487", "url": "https://it.wikipedia.org/wiki?curid=6259990", "title": "Dean Brody", "text": ""}
{"id": "6259991", "revid": "228587", "url": "https://it.wikipedia.org/wiki?curid=6259991", "title": "Smithers", "text": ""}
{"id": "6259995", "revid": "2194416", "url": "https://it.wikipedia.org/wiki?curid=6259995", "title": "Ufficio notificazioni, esecuzioni e protesti", "text": "L'ufficio notificazioni, esecuzioni e protesti (in acronimo, UNEP) \u00e8 l'ufficio presente presso i tribunali ordinari italiani all'interno del quale prestano servizio, tra gli altri, gli ufficiali giudiziari. La struttura \u00e8 competente per le notifiche e adempimenti procedurali previsti per l'esecuzione forzata e le notifiche relative ai \"protesti\"."}
{"id": "6259996", "revid": "124123", "url": "https://it.wikipedia.org/wiki?curid=6259996", "title": "\u014ckuma Tomohide", "text": "Serv\u00ec inizialmente il clan Uesugi della provincia di Echigo. Si ribell\u00f2 nel 1556 ma la sua rivolta non and\u00f2 come previsto e fugg\u00ec nella provincia di Etch\u016b. Nel 1563 divenne servitore del clan Takeda della provincia di Kai, nemici storici degli Uesugi. Guid\u00f2 truppe sotto il comando di Yamagata Masakage.\nSegu\u00ec i Takeda fino alla fine e mor\u00ec nel 1582 con Takeda Katsuyori nella battaglia di Tenmokuzan.\nI suoi discendenti divennero degli importanti servitori del clan Sanada."}
{"id": "6259999", "revid": "110157", "url": "https://it.wikipedia.org/wiki?curid=6259999", "title": "Hits Tour", "text": "Hits Tour \u00e8 un tour di Giusy Ferreri realizzato nel 2016 per promuovere la raccolta \"Hits\".\nStoria.\nIl tour promozionale dell'album raccolta \"Hits\" ha inizio l'8 maggio 2016 presso La Citt\u00e0 del Teatro di Cascina (Pisa), per proseguire, all'Auditorium Parco della Musica di Roma, al Barclays Teatro Nazionale di Milano, all'Arenile di Bagnoli di Napoli, e ad altre trentasette piazze italiane, per chiudersi il 29 novembre a Tirana, in occasione dell\"'Albania National Day\", per un totale di 42 date.\nIl tour tocca 12 regioni italiane, ossia Lombardia, Veneto, Toscana, Marche, Lazio, Abruzzo, Molise, Campania, Puglia, Calabria, Sicilia e Sardegna, ed uno stato estero.\nDate.\nDate cancellate.\nPer motivi tecnici:"}
{"id": "6260001", "revid": "54354", "url": "https://it.wikipedia.org/wiki?curid=6260001", "title": "Angelo Joseph Rossi", "text": "Ricopr\u00ec la carica di sindaco di San Francisco, California, dal gennaio 1931 fino al gennaio 1944. \u00c8 stato il primo sindaco di origini completamente italiane di una grande citt\u00e0 statunitense (tra le 10 citt\u00e0 con il maggior numero di abitanti tra il 1776 e il 1931).\nBiografia.\nRossi nacque a Volcano, nella Contea di Amador, in California, e giunse a San Francisco nel 1890 con la madre vedova e sei tra fratelli e sorelle dopo che la casa di famiglia e l'emporio erano bruciati fino alle fondamenta in pochi minuti: suo padre Angelo aveva lasciato l'Italia nel 1849 all'et\u00e0 di 16 anni su una nave partita da Genova, che trasportava un carico di marmo; quando era arrivato nella Contea di Amador, aveva aperto l'emporio dopo aver scavato in cerca dell'oro.\nQuando Angelo arriv\u00f2 a San Francisco con la famiglia nel 1890, frequent\u00f2 la scuola ma l'abbandon\u00f2 a 11 anni per lavorare; fece il cassiere e il commesso in un paio di negozi di fiori diversi; uno di questi, Pelicano and Sons, divenne Pelicano and Rossi quando ne divenne socio all'inizio del Novecento. Infine fond\u00f2 una propria societ\u00e0, la Angelo J. Rossi Inc., che sotto la sua guida ebbe sede in un edificio Art D\u00e9co di sua propriet\u00e0, ubicato al numero 45 di Grant Avenue.\nFu nominato sindaco per la prima volta quando il suo predecessore James Rolph si dimise per diventare Governatore della California nel gennaio del 1931. Dopo aver concluso l'ultimo anno del mandato di Rolph, Rossi fu eletto sindaco nel novembre del 1931. Fu poi rieletto sindaco per altri due mandati, rispettivamente nel 1935 e nel 1939. Si candidl anche per un quarto mandato alle elezioni nel 1943, ma fu sconfitto perch\u00e9 un suo pupillo, George Reilly, si candid\u00f2 contro di lui, spaccando i votanti di fede cattolica, e perch\u00e9 Roger Lapham fu spinto a candidarsi da interessi d'affari, in parte per portare avanti la lotta in merito all'acquisto da parte della citt\u00e0 della Market Street Railway.\nAppartenente al partito Repubblicano, durante i mandati di Rossi furono costruiti il Golden Gate Bridge e il San Francisco\u2013Oakland Bay Bridge; supervision\u00f2 anche la costruzione di Treasure Island e la Golden Gate International Exposition (fiera mondiale) del 1939, e inaugur\u00f2 la croce sul monte Davidson nel marzo del 1934. Sotto la sua amministrazione la citt\u00e0 non rispett\u00f2 il Raker Act, che obbligava San Francisco a vendere l'energia prodotta dalla Hetch Hetchy Reservoir di Yosemite a municipalit\u00e0 o distretti d'acqua municipali, e non alle aziende, una condizione per l'uso della Hetch Hetchy Valley. Fu fortemente a favore dei programmi del New Deal e lavor\u00f2 costantemente con il governo federale per incrementare il numero di posti di lavoro e gli investimenti in opere pubbliche a San Francisco.\nFu fieramente anti-comunista, e defin\u00ec come \"opera di agitatori\" gli scioperi e l'organizzazione sindacale pi\u00f9 militante. Durante lo sciopero generale a San Francisco del luglio 1934, Rossi organizz\u00f2 un comitato per contrastare lo sciopero; chiese al governatore Frank Merriam di inviare la Guardia Nazionale per reprimere lo sciopero, ma fren\u00f2 il governatore che voleva dichiarare la legge marziale. Due partecipanti allo sciopero furono uccisi dai proiettili, e 85 furono i feriti finiti in ospedale.\nIl 19 luglio 1934 Rossi parl\u00f2 alla radio nazionale, dichiarando: \"Mi congratulo con i veri leader del sindacato per il ruolo avuto nella decisione di concludere lo sciopero generale. San Francisco ha soffocato senza concessioni o compromessi un tentativo di importare nella sua vita un reale pericolo di rivolta... Ci occuperemo efficacemente del piccolo gruppo di persone che si \u00e8 opposto alla pace e ha pianificato la rivoluzione\".\nQuando la polizia fece dei blitz negli uffici politici e nelle organizzazioni dei lavoratori dopo lo sciopero, Rossi rilasci\u00f2 un comunicato: \"Mi impegno con voi, come massima autorit\u00e0 di San Francisco: usando tutti i poteri conferitimi, fermer\u00f2 ogni agitatore comunista a San Francisco, e che questa sar\u00e0 la norma d'ora in poi a San Francisco\".\nIn un periodo di scandali pubblici legati alla polizia, chiese e ottenne 70.000 dollari per investigare sulla corruzione nel dipartimento. Il procuratore distrettuale, Matthew Brady, assunse Edwin Atherton, un investigatore privato, che pubblic\u00f2 il Rapporto Atherton sulla corruzione della polizia nel 1937. Partecip\u00f2 alla posa della prima pietra per il San Francisco City College nell'aprile del 1937. Divenne amico di Fiorello La Guardia e lo ospit\u00f2 a San Francisco, visitando poi New York come suo ospite.\nDurante uno sciopero prolungato alla fine degli anni trenta, Rossi attacc\u00f2 Harry Bridges, a capo del C.I.O. della West Coast, affermando che la citt\u00e0 era \"stufa dello straniero\" in un telegramma al Presidente Roosevelt, chiedendo l'intervento federale. Nel maggio del 1942, sei mesi dopo il bombardamento di Pearl Harbor, alle audizioni del Comitato Tenney tenute a San Francisco, Rossi fu chiamato a comparire, essendo stato accusato di supportare il fascismo in Italia. Secondo il New York Times del 26 maggio 1942, \"Con le lacrime agli occhi e la voce rotta dall\u2019emozione, il sindaco Angelo J. Rossi ha protestato oggi la sua fedelt\u00e0 'al 100 per cento' all\u2019America e ha dichiarato al comitato del Parlamento della California che la sua presenza l\u00ec come testimone '\u00e8 basata sulle dannate bugie di gente irresponsabile'\". Era stato accusato di aver fatto il saluto fascista alle celebrazioni del Columbus Day a San Francisco, un fatto che neg\u00f2 risolutamente. Rossi testimoni\u00f2 di aver rimosso una foto di Benito Mussolini dal proprio ufficio prima dell'inizio della guerra. L'anno seguente la sua rielezione sfum\u00f2 in seguito a una campagna elettorale piena di rancore.\nMor\u00ec nel 1948 e fu sepolto all'Holy Cross Cemetery, di Colma, in California. Gli sono stati dedicati un parco pubblico con giochi e piscina e una strada nel quartiere di Richmond, a San Francisco."}
{"id": "6260003", "revid": "729019", "url": "https://it.wikipedia.org/wiki?curid=6260003", "title": "Zro'a Ha-Yabasha", "text": "Zro'a Ha-Yabasha (\u05d6\u05e8\u05d5\u05e2 \u05d4\u05d9\u05d1\u05e9\u05d4) \u00e8 l'attuale esercito dello Stato di Israele. Raggruppa tutte le forze terrestri delle Forze di Difesa Israeliane.\nFino al 1998 era denominato \"Mifkedet Zro'a ha-Yabasha\" e per questo conosciuto con l'acronimo MIZA.\nStoria.\nNacque il 29 maggio 1948, all'indomani dell'indipendenza dello stato d'Israele, integrando l'Haganah, la principale forza militare ebraica, con le altre organizzazioni paramilitari minori, l'Irgun e il Lehi.\nOrganizzazione.\nLa dimensione attuale delle forze di terra israeliane \u00e8 stimata in circa 133.000 soldati in servizio e 380.000 soldati della riserva, che vengono richiamati periodicamente\nL'esercito d'Israele conta 15 divisioni, suddivise in 76 brigate, 3.500 carri armati, 10.000 mezzi blindati e veicoli per il trasporto truppe, 1.300 pezzi d'artiglieria.\nIl \"GAC\" \u00e8 suddiviso in cinque corpi; l'ultimo, creato nel 2000, \u00e8 quello dell'intelligence militare:\nComando.\nIl comandante, un maggior generale, dipende direttamente dal Ramatkal il capo di stato maggiore generale.\nGradi.\nAll'interno delle forze di autodifesa israeliane i gradi sono uguali per tutti i corpi senza differenze tra aeronautica, esercito e marina. L'avanzamento di grado avviene principalmente in base all'anzianit\u00e0 e al periodo durante il quale si \u00e8 prestato servizio e non per meriti."}
{"id": "6260007", "revid": "1543377", "url": "https://it.wikipedia.org/wiki?curid=6260007", "title": "Sait\u014d Tomonobu", "text": "Si mise in evidenza durante la spedizione nella regione del Kant\u014d e nell'invasione della provincia di Etch\u016b. Era un amministratore molto abile e Uesugi Kenshin lo mise in una posizione molto importante del clan. Serv\u00ec anche sotto Uesugi Kagekatsu, dopo la morte di Kenshin. Contrast\u00f2 con successo anche molti attacchi del clan Oda da parte di Shibata Katsuie.\nTomonobu combatt\u00e9 in diverse campagne per gli Uesugi nel corso della sua vita. \u00c8 spesso considerato uno dei generali pi\u00f9 capaci degli Uesugi e fu molto apprezzato per le sue capacit\u00e0 amministrative oltre che per essere un formidabile guerriero."}
{"id": "6260009", "revid": "767487", "url": "https://it.wikipedia.org/wiki?curid=6260009", "title": "Dallas Green", "text": "Carriera.\nDal 2001 fa parte del gruppo post-hardcore Alexisonfire, in cui \u00e8 autore, vocalist e chitarrista.\nDa solista produce a partire dalla seconda met\u00e0 degli anni 2000 con lo pseudonimo City and Colour, che deriva dal suo stesso nome Dallas Green: Dallas \u00e8 una citt\u00e0 (\"city\") e green (dalla lingua inglese \"verde\") \u00e8 un colore (\"colour\").\nNel 2014 ha pubblicato un album collaborativo con Pink (Alecia Moore) in un duo chiamato You+Me. Il titolo dell'album \u00e8 \"Rose ave.\"."}
{"id": "6260012", "revid": "287204", "url": "https://it.wikipedia.org/wiki?curid=6260012", "title": "792 (numero)", "text": "Settecentonovantadue (792) \u00e8 il numero naturale dopo il 791 e prima del 793."}
{"id": "6260015", "revid": "965985", "url": "https://it.wikipedia.org/wiki?curid=6260015", "title": "C\u0153ur de pirate", "text": ""}
{"id": "6260018", "revid": "371529", "url": "https://it.wikipedia.org/wiki?curid=6260018", "title": "Arc / Weld", "text": ""}
{"id": "6260024", "revid": "1544245", "url": "https://it.wikipedia.org/wiki?curid=6260024", "title": "Servizio pubblico federale interno", "text": "Il Servizio pubblico federale interno (in francese: \"Service public f\u00e9d\u00e9ral Int\u00e9rieur\", in olandese: \"Federale Overheidsdienst Binnenlandse Zaken\", in tedesco: \" F\u00f6deraler \u00d6ffentlicher Dienst Inneres\"), abbreviato in \"IBZ\" \"Int\u00e9rieur Binnenlandse Zaken\", o \"SPF Int\u00e9rieur\", \u00e8 un servizio pubblico federale parte del governo federale del Belgio.\nLa sua missione \u00e8 quella di garantire la sicurezza interna del paese (pubblica sicurezza - antincendio e protezione civile - e di polizia), la gestione degli aspetti istituzionali e normativi, e l'esercizio di alcuni diritti democratici, per quanto riguardano la giurisdizione federale, la registrazione e l'identificazione delle persone fisiche e della politica estera. \u00c8 diretto dal Ministro degli Interni - attualmente Pieter De Crem (CD&amp;V).\nDal Servizio pubblico federale degli Interni dipende la Protezione civile belga."}
{"id": "6260032", "revid": "371529", "url": "https://it.wikipedia.org/wiki?curid=6260032", "title": "Compagni, cittadini, fratelli, partigiani / Ortodossia II", "text": ""}
{"id": "6260034", "revid": "729019", "url": "https://it.wikipedia.org/wiki?curid=6260034", "title": "Alfredo F\u00e8 d'Ostiani", "text": "Biografia.\nEra figlio del conte Andrea F\u00e8 d'Ostiani (1814-1866) e della contessa Paolina Bettoni (1834-1890) e fratello di Giovan Battista (1863 - 1929). Fu generale di cavalleria del Regno d'Italia; si distinse in battaglia e venne decorato con la croce di guerra. Ebbe incarichi militari in Italia ed all'estero, tra cui una missione in America.\nIl 25 ottobre 1900 prese in moglia la nobile Amalia dei Baroni Casana dalla quale ebbe cinque figli: Teresa che and\u00f2 in moglie a Luigi dei marchesi Corsi, nobile capitano di fregata, Andrea tenente di vascello, che spos\u00f2 M. Luisa Narducci, Alfredo, che spos\u00f2 Anna Bosio ed Alessandro, che spos\u00f2 Amalia Pulcher.\nNel 1928 fu incaricato durante i festeggiamenti per il IV Centenario della nascita di Emanuele Filiberto in Torino dell'organizzazione del memorabile Carosello. Per i meriti ricevuti, in segno di benemerenza gli venne concesso che il titolo di conte (che era riservato al primogenito), venne per grazia di S. M. esteso anche ai suoi ultrogeniti con diritto di trasmissione."}
{"id": "6260035", "revid": "124123", "url": "https://it.wikipedia.org/wiki?curid=6260035", "title": "Shibata Naganori", "text": "Figlio di Shibata Tsunasada e fratello maggiore di Shibata Shigeie, Naganori serv\u00ec Uesugi Kenshin sin dalle sue prime campagne. Durante l\"'\u014ctate no ran\" Naganori support\u00f2 il figlio adottivo di Kenshin, Uesugi Kagekatsu. Mor\u00ec di malattia nel 1580."}
{"id": "6260037", "revid": "371529", "url": "https://it.wikipedia.org/wiki?curid=6260037", "title": "Concerto / Poesia di Venezia", "text": ""}
{"id": "6260038", "revid": "287204", "url": "https://it.wikipedia.org/wiki?curid=6260038", "title": "Samskara", "text": "I samskara sono una serie di riti di passaggio che segnano i momenti significati della vita di una persona. Essi hanno diversi gradi di accettazione tra le persone religiose che aderiscono all'induismo, al giainismo e ad alcune scuole buddiste.\nNel contesto dell'induismo c'\u00e8 un altro tipo di \"samskara\": le \"impressioni\" (ad esempio ripetuti atti) che vengono registrati nella mente e creano la personalit\u00e0 di un essere umano.\nNome in sanscrito.\nOggi, \"sanskar\" significa \"patrimonio culturale\".\nSamskara come sacramenti.\nI \"Samskara\" sono una serie di sacramenti, sacrifici e rituali che costituiscono dei riti di passaggio e segnano le varie fasi della vita umana marcando l'ingresso in un ashrama (fase della vita religiosa di un ind\u00f9). Alla maggior parte della popolazione indiana (schiavi, membri della quarta e ultima casta, la Shudra) erano vietati questi riti, essendo esclusivi per i \" Dvija\" (\"nati due volte\", membri delle tre caste superiori). Dovevano quindi fare una serie di sacrifici con offerte agli dei, antenati e tutori, secondo i precetti imposti dalla religione vedica per una vita virtuosa (dharma). Tutti questi rituali erano fondamentalmente di purificazione, per eliminare il peccato \"(p\u0101pa)\" e per fornire buone qualit\u00e0 \"(guna)\".\nLa maggior parte dei rituali ind\u00f9 sono costituiti da \"homa\", che sono sacrifici del fuoco realizzati con disegni elaborati e metodologie intrinseche e complesse, accompagnati dalla recita dei \"Veda\", da parte del bramino (sacerdote), in onore delle divinit\u00e0, in particolare olocausti con vari ingredienti, doni che vengono dati in beneficenza, la presenza di anziani per le benedizioni, terre ed erbe sacre e presagi di buoni auspici. Ogni tappa importante nella vita di un duish\u00e1 deve essere celebrata da un particolare samskara.\nI rituali \"samskara\" servono ad informare la famiglia e la comunit\u00e0 dei cambiamenti intervenuti nella vita dei suoi membri ed assicurano la benedizione degli dei. I diversi samskara sono descritti nel \"Grijia-shastra\".\nLa maggior parte sono accompagnati da mantra specifici dal \"Rig-veda\" (il testo pi\u00f9 antico dell'India, risalente al 2000 a.C.).\nI 16 samskara.\nLa maggior parte degli appartenenti alla casta dei bramhani praticano rituali complessi relazionati agli eventi principali della vita, come la gravidanza, la nascita, l'educazione, il matrimonio e la morte. Anche se i principali samskara oscillano tra 12 e 18 nella \" Grijia-sutra\", successivamente il loro numero si \u00e8 attestato a 16, generalmente denominati \"shodasha samskaras\" (\"sedici sacramenti\").\nCi sono diversi tipi di sacramenti per tutta la vita di un ind\u00f9:\nSamskara della nascita.\nNel rito del concepimento e delle benedizioni del neonato."}
{"id": "6260039", "revid": "371529", "url": "https://it.wikipedia.org/wiki?curid=6260039", "title": "G. P. Reverberi - Rond\u00f2 Veneziano / Stagioni di Venezia", "text": ""}
{"id": "6260041", "revid": "767487", "url": "https://it.wikipedia.org/wiki?curid=6260041", "title": "You+Me", "text": "You+Me \u00e8 un progetto musicale folk formato come supergruppo dal duo composto dal cantautore canadese Dallas Green (City and Colour, Alexisonfire) e dalla cantautrice statunitense Alecia Moore, meglio conosciuta come Pink (o P!nk).\nIl loro primo album in studio dal titolo \"Rose ave.\" \u00e8 stato pubblicato il 14 ottobre 2014 da RCA Records. Il singolo promozionale \"You and Me\" \u00e8 stato diffuso alcune settimane prima del disco."}
{"id": "6260044", "revid": "371529", "url": "https://it.wikipedia.org/wiki?curid=6260044", "title": "Barocco / Musica... fantasia", "text": ""}
{"id": "6260046", "revid": "1629429", "url": "https://it.wikipedia.org/wiki?curid=6260046", "title": "Around Midnight", "text": "Around Midnight \u00e8 un album discografico a nome di Cootie Williams Wini Brown, pubblicato dall'etichetta discografica Jaro International Records nell'ottobre del 1959."}
{"id": "6260049", "revid": "438678", "url": "https://it.wikipedia.org/wiki?curid=6260049", "title": "The RoxBox/Roxette 86-06", "text": ""}
{"id": "6260050", "revid": "371529", "url": "https://it.wikipedia.org/wiki?curid=6260050", "title": "Rock the Rebel / Metal the Devil", "text": ""}
{"id": "6260052", "revid": "124123", "url": "https://it.wikipedia.org/wiki?curid=6260052", "title": "Yamayoshi Toyomori", "text": "Toyomori negozi\u00f2 un trattato di pace con il clan H\u014dj\u014d nel 1570, giusto un anno dopo che divenne un hatamoto. Quando Kenshin combatteva altrove per il clan Uesugi, affidava la difesa del castello di Kasugayama a Toyomori.\nMor\u00ec per malattia nel 1577."}
{"id": "6260055", "revid": "1522738", "url": "https://it.wikipedia.org/wiki?curid=6260055", "title": "Spedizione di Nadir nel Sindh", "text": "La spedizione nel Sindh fu una delle ultime campagne militari di Nadir Shah nel corso della sua guerra nell'India settentrionale. Dopo la sua vittoria sull'imperatore mughal Muhammad Shah, Nadir lo costrinse a cedere alla Persia tutte le terre ad ovest del fiume Indo. Il suo ritorno da Delhi venne bene accolto da tutti igovernatori dei nuovi territori annessi ad eccezione di Khodayar-khan, governante di Sindh, che non si present\u00f2 alla convocazione malgrado fosse stato chiamato come gli altri.\nLa discesa di Nadir nel Sindh.\nNadir attravers\u00f2 le montagne dell'Hindu Kush con un viaggio di 1700 chilometri che gli impieg\u00f2 due mesi di tempo. Khodayar-khan venne colto completamente alla sprovvista e non pot\u00e9 resistere con le proprie sole forze pur richiedendo rinforzi all'Impero moghul. Abbandonato e demoralizzato si arrese a Nadir, venne incatenato e tutte le sue ricchezze personali vennero confiscate dal governo persiano. Dopo l'intercessione di un altro governatore a lui vicino, Nadir liber\u00f2 Khodayar-khan e lo reinstall\u00f2 come governatore del Sindh con solenne promessa e giuramento di fedelt\u00e0."}
{"id": "6260056", "revid": "371529", "url": "https://it.wikipedia.org/wiki?curid=6260056", "title": "Waiting to Happen / 36", "text": ""}
{"id": "6260057", "revid": "144796", "url": "https://it.wikipedia.org/wiki?curid=6260057", "title": "Invasione di Nadir Shah nell'Impero Mughal", "text": ""}
{"id": "6260060", "revid": "1318658", "url": "https://it.wikipedia.org/wiki?curid=6260060", "title": "Lemmer", "text": "Lemmer (in frisone: \"De Lemmer\") \u00e8 un villaggio costiero di circa 10.000 abitanti del nord-est dei Paesi Bassi, facente parte della provincia della Frisia e della municipalit\u00e0 di De Friese Meren/De Fryske Marren ed affacciato sull'IJsselmeer (ex-Zuiderzee); fino al 2003, aveva fatto parte della municipalit\u00e0 soppressa di Lemsterland, di cui era il capoluogo. Tra il XIX e la prima met\u00e0 del XX secolo, \u00e8 stato uno dei pi\u00f9 importanti porti pescherecci dei Paesi Bassi.\nGeografia fisica.\nIl villaggio di Lemmer si trova nell'estremit\u00e0 sud-occidentale della provincia della Frisia, quasi lungo il confine con la provincia del Flevoland, a sud-ovest del Tjekemeer e a sud-ovest del villaggio di Sloten e dello Slotermeer.\nOrigini del nome.\nIl toponimo \"Lemmer\", attestato anticamente come \"in de Lemmer\" (1309), \"totten Lemmers toe\" (1411), \"in dae Lyaemmer\" (1471), \"Liam(m)er\" (1488), deriva forse dal termine \"Lenne-meer\", che significherebbe \"lago a cui affluisce il Lemme\".\nStoria.\nDalla fondazione ai giorni nostri.\nGli abitanti che fondarono Lemmer si insediarono in un territorio alla confluenza dei fiumi Rien e Zijlroede intorno alla fine del XII secolo, epoca in cui il conte Guglielmo I aveva fatto costruire una fortezza in zona.\nNel 1422, fu costruito a Lemmer un castello per voler di Jan van Beieren.\nNel 1521, Carlo di Egmond, duca di Gheldria, fece costruire a Lemmer un fortino in loco.\nNel 1581, nel corso della guerra degli ottant'anni, il villaggio fu conquistato dalle truppe spagnole assieme al vicino villaggio di Sloten.\nAgli inizi del XVIII secolo, iniziarono le fortune di Lemmer come porto peschereccio.\nNel 1787, il villaggio fu conquistato da Bernardus Jelgersma e nel 1799, nel corso della guerra che vedeva opposte Francia e Gran Bretagna, Lemmer fu occupato dalle truppe di questo Paese.\nNel corso del XIX secolo, con l'insabbiamento del porto di Kuinre, Lemmer inizi\u00f2 a diventare uno dei pi\u00f9 importanti porti pescherecci del Paese. Nel periodo di massimo splendore, il porto di Lemmer contava 146 imbarcazioni.\nNel 1825, molti edifici del villaggio andarono distrutti e molti abitanti morirono annegati a causa della rottura di una diga della zona.\nL'attivit\u00e0 peschereccia conobbe per\u00f2 il proprio declino con la costruzione, nel 1932, della Grande Diga (Afsluitdijk), che trasform\u00f2 l'ex-Zuiderzee in un lago, l'IJsselmeer.\nSimboli.\nNello stemma di Lemmer, \u00e8 raffigurato un braccio che esce da una nuvola e che regge una bandiera di color rosso con una croce bianca.\nQuesto stemma, di origine sconosciuta, \u00e8 menzionato per la prima volta nel 1695 in un manoscritto di Andries Schoenmaker.\nMonumenti e luoghi d'interesse.\nLemmer vanta 28 edifici classificati come rijksmonumenten e 157 edifici classificati come gemeentelijke monumenten.\nArchitetture religiose.\nChiesa protestante.\nTra i principali edifici religiosi di Lemmer, figura la chiesa protestante, costruita nel 1716 su progetto dell'architetto Auke Bouwes Disma per sostituire una chiesa del 1413, distrutta nel 1516 da un incendio.\nWillibrorduskerk.\nAltro edificio religioso di Lemmer \u00e8 la Willibrorduskerk, costruita nel 1901 su progetto dell'architetto N. Molenaar in sostituzione di una chiesa omonima del 1767.\nArchitetture civili.\nIr.D.F. Woudagemaal.\nAltro luogo d'interesse \u00e8 la Ir.D.F. Woudagemaal: realizzata nel 1920, \u00e8 la pi\u00f9 grande stazione di pompaggio a vapore al mondo tuttora in funzione e come tale, \u00e8 stata inserita dall'UNESCO nel patrimonio dell'umanit\u00e0.\nChiusa di Lemmer.\nAltro edificio importante di Lemmer, \u00e8 la chiusa (\"Lemstersluis\"), costruita alla fine degli anni ottanta del XIX secolo."}
{"id": "6260064", "revid": "1104133", "url": "https://it.wikipedia.org/wiki?curid=6260064", "title": "Rose ave.", "text": "Rose ave. \u00e8 il primo album in studio del duo folk You+Me, composto dal cantautore canadese Dallas Green (City and Colour, Alexisonfire) e dalla cantautrice statunitense Alecia Moore (Pink). Il disco \u00e8 stato pubblicato nell'ottobre 2014."}
{"id": "6260065", "revid": "124123", "url": "https://it.wikipedia.org/wiki?curid=6260065", "title": "Yasuda Nagahide", "text": "Nagahide fu un servitore di fiducia di Uesugi Kenshin e ricevette un encomio per il coraggio dimostrato durante la quarta battaglia di Kawanakajima. Support\u00f2 Uesugi Kagekatsu durante l\"'\u014ctate no Ran\". "}
{"id": "6260066", "revid": "641453", "url": "https://it.wikipedia.org/wiki?curid=6260066", "title": "Jos\u00e9 G\u00e1lvez Est\u00e9vez", "text": ""}
{"id": "6260070", "revid": "736476", "url": "https://it.wikipedia.org/wiki?curid=6260070", "title": "De Lemmer", "text": ""}
{"id": "6260071", "revid": "110157", "url": "https://it.wikipedia.org/wiki?curid=6260071", "title": "Euro Cup 1996", "text": "La Euro Cup 1996 \u00e8 stata la prima edizione dell'omonimo torneo disputato nel 1996. \u00c8 stata organizzata dalla EFAF.\nLa finale, giocata il 22 giugno, \u00e8 stata vinta per 7-0 dagli svizzeri Seaside Vipers sugli olandesi Rotterdam Trojans.\nAl campionato hanno preso parte 6 squadre, suddivise in 2 gironi.\nStagione regolare.\nClassifica.\nLa classifica della regular season \u00e8 la seguente:"}
{"id": "6260072", "revid": "767487", "url": "https://it.wikipedia.org/wiki?curid=6260072", "title": "Servizio pubblico federale affari esteri, commercio estero e cooperazione allo sviluppo", "text": "Il Servizio pubblico federale degli affari esteri, del commercio estero e della cooperazione allo sviluppo (in francese: \"Service public f\u00e9d\u00e9ral Affaires \u00e9trang\u00e8res\", in olandese: \"Federale Overheidsdienst Buitenlandse Zaken, Buitenlandse Handel en Ontwikkelingssamenwerking o SPF\") \u00e8 il servizio pubblico federale del Governo federale del Belgio, responsabile della politica estera e delle relazioni con l'Unione europea.\nStoria.\nIl servizio pubblico federale \u00e8 stato fondato il 25 febbraio 1831 come Ministero degli Affari Esteri. Nel 2000 il Ministero, nell'ambito della riforma del Servizio pubblico federale, cambia il suo nome in Servizio pubblico federale degli affari esteri. Mantiene una presenza in 130 ambasciate, consolati e altre missioni diplomatiche e impiega circa 3.400 persone, tra cui dipendenti all'estero.\nOrganizzazione.\nIl servizio pubblico federale \u00e8 suddiviso in sei direzioni generali:\nIl servizio pubblico federale amministra:"}
{"id": "6260074", "revid": "111470562", "url": "https://it.wikipedia.org/wiki?curid=6260074", "title": "Parco nazionale di Shirvan", "text": "Il parco nazionale di Shirvan (azero: \"\u015eirvan Milli Park\u0131\") \u00e8 un parco nazionale dell'Azerbaigian. \u00c8 stato istituito su decreto del presidente Ilham Aliyev il 5 luglio 2003 all'interno del territorio appartenente ai distretti amministrativi di Salyan e di Neft\u00e7ala. La sua superficie \u00e8 di 543,735 km\u00b2.\nIl parco nazionale \u00e8 stato creato sulle fondamenta di una riserva statale preesistente istituita nel 1969 e sulle aree limitrofe. L'attivit\u00e0 della riserva \u00e8 incentrata sulla protezione e la riproduzione della gazzella gozzuta (\"Gazella subgutturosa\"), nonch\u00e9 sulla salvaguardia degli uccelli acquatici e di alcuni biotipi di piante tipici della pianura di Shirvan."}
{"id": "6260076", "revid": "965985", "url": "https://it.wikipedia.org/wiki?curid=6260076", "title": "Sometimes (City and Colour)", "text": "Sometimes \u00e8 il primo album in studio di City and Colour, progetto folk solista del cantautore canadese Dallas Green (gi\u00e0 Alexisonfire). Il disco \u00e8 stato pubblicato nel 2005."}
{"id": "6260077", "revid": "6923", "url": "https://it.wikipedia.org/wiki?curid=6260077", "title": "Campionato mondiale rally 2015", "text": ""}
{"id": "6260078", "revid": "965985", "url": "https://it.wikipedia.org/wiki?curid=6260078", "title": "Bring Me Your Love", "text": "Bring Me Your Love \u00e8 il secondo album in studio di City and Colour, progetto del cantautore canadese Dallas Green. Il disco \u00e8 stato pubblicato nel 2008.\nTracce.\nEdizione standard"}
{"id": "6260079", "revid": "1318658", "url": "https://it.wikipedia.org/wiki?curid=6260079", "title": "Octave Uzanne", "text": "Biografia.\nFiglio di Charles Uzanne e Laurence Octavie Chaulmet, Charles Uzanne \u00e8 cresciuto in una famiglia di commercianti d'origine savoiarda stabilitisi a Auxerre dopo la Rivoluzione.\nDopo aver seguito gli studi classici al collegio di Auxerre, egli si stabilisce a Parigi per completare i suoi studi di Diritto. In seguito incontra alla Biblioteca dell'Arsenal, lo studioso Paul Lacroix che gli trasmette il gusto per la bibliofilia; si appassiona anche alle arti grafiche del XVIII secolo..\nOctave \u00e8 fratello minore di Joseph Uzanne (1850-1937) che fu giornalista, critico d'arte e membro di Hydropathes.\nA partire dall'aprile del 1876, Octave Uzanne collabora al \"Conseiller du bibliophile\" (1876-1877) e fonda successivamente quattro riviste: \"Les Miscellan\u00e9es bibliographiques\" (1878-1880) con \u00c9douard Rouveyre, \"Le Livre : bibliographie moderne\" (1880-1889), \"Le Livre moderne : revue du monde litt\u00e9raire et des bibliophiles contemporains\" (1890-1891) et \"L'Art et l'id\u00e9e : revue contemporaine du dilettantisme litt\u00e9raire et de la curiosit\u00e9\" (1892-1893), queste ultime tre dell'editore Albert Quantin.\nAlbert Quantin, editore di Octave Uzanne dal 1878 al 1894, \u00e8 senza dubbio anche un suo caro amico che condivideva con lui la passione per la bibliofilia., Essi pubblicano insieme la rivista bibliografica \"Le Livre\".\nUzanne pubblica alcune opere inedite, con note biografiche e bibliografiche, di numerosi autori come Paradis de Moncrif et Benserade, Caylus e Besenval, Sade, che erano caduti nell'oblio, e degli inediti di Baudelaire.\nNel 1889, con altre 160 persone, fonda la \"Soci\u00e9t\u00e9 des bibliophiles contemporains\" che successivamente diviene la Soci\u00e9t\u00e9 des bibliophiles ind\u00e9pendants, il cui editore pi\u00f9 attivo sar\u00e0 Henri Floury.\nUzanne ha pubblicato anche opere proprie: romanzi, libri fantasy, recensioni di letteratura. Tra i suoi lavori, i pi\u00f9 spesso citati, sono quelli che trattano di moda femminile. Sono opere riccamente illustrate a bassa tiratura e prodotte in collaborazione con artisti come Paul Avril e Felicien Rops.\nFra un libro e l'altro, Uzanne viaggia molto: brevi viaggi a Londra o Bruxelles ma nel 1893 compie il giro del mondo. Egli inizia dagli Stati Uniti, Giappone e Ceylon, come riferisce Remy Gourmon\nUzanne \u00e8 stato uno dei testimoni di Jean Lorrain nel suo duello a Meudon contro Marcel Proust il 6 febbraio 1897.\nFrequenta i circoli di Art nouveau, che influenza significativamente, e del Simbolismo; si lega in particolare con Jean Lorrain, Barbey d'Aurevilly, Remy de Gourmont, Albert Robida e con quest'ultimo Uzanne lavora alla stesura di un libro di racconti per bibliofili, che contiene il celebre racconto futuristico intitolato La Fin des livres (1895).\nEgli collabora anche con giornali e riviste come \"La Plume\", \"Le Monde moderne\", \"L'\u00c9cho de Paris\", \"La D\u00e9p\u00eache de Toulouse\", Le Figaro, il Mercure de France.\nUzanne ha trascorso gli ultimi anni della sua vita a Saint-Cloud, sempre circondato dai libri dove i suoi amici fedeli venivano ad: \"ascoltare Otave Uzanne mescolare le ceneri ancora tiepide di quel passato che amava\".\n\u00c8 stato cremato nel cimitero di P\u00e8re-Lachaise."}
{"id": "6260080", "revid": "124123", "url": "https://it.wikipedia.org/wiki?curid=6260080", "title": "Uesugi Akisada", "text": "Biografia.\nFiglio di Uesugi Fusasada, Akisada combatt\u00e9 il ramo Ogigayatsu-Uesugi per decenni, in alleanza con Ashikaga Shigeuji.\nNagao Tamekage si mosse contro di lui nel 1510 con l'aiuto di H\u014dj\u014d S\u014dun, prendendo la provincia e uccidendo Akisada. S\u014dun, con l'aiuto di Tamekage, conquist\u00f2 la provincia di Sagami, diventando una delle pi\u00f9 importanti figure del periodo Sengoku; il figlio di Tamekage, Uesugi Kenshin, sarebbe diventato allo stesso modo uno dei principali signori della guerra del periodo, la sua ascesa con il Kant\u014d come centro della sua base di potere, come risultato della sconfitta di Akisada, fu un elemento cruciale per il suo successo.\nSuo figlio adottivo fu Uesugi Norifusa."}
{"id": "6260083", "revid": "965985", "url": "https://it.wikipedia.org/wiki?curid=6260083", "title": "Little Hell", "text": "Little Hell \u00e8 il terzo album in studio di City and Colour, progetto del cantautore canadese Dallas Green. Il disco \u00e8 stato pubblicato nel 2011."}
{"id": "6260084", "revid": "965985", "url": "https://it.wikipedia.org/wiki?curid=6260084", "title": "The Hurry and the Harm", "text": "The Hurry and the Harm \u00e8 il quarto album in studio di City and Colour, progetto del cantautore canadese Dallas Green. Il disco \u00e8 stato pubblicato nel 2013.\nTracce.\nTutte le tracce sono state scritte e composte da Dallas Green.&lt;br&gt;\nEdizione standard\nEdizione deluxe - Tracce bonus"}
{"id": "6260086", "revid": "965985", "url": "https://it.wikipedia.org/wiki?curid=6260086", "title": "If I Should Go Before You", "text": "If I Should Go Before You \u00e8 il quinto album in studio di City and Colour, progetto del cantautore canadese Dallas Green. Il disco \u00e8 stato pubblicato nel 2015."}
{"id": "6260088", "revid": "599013", "url": "https://it.wikipedia.org/wiki?curid=6260088", "title": "Enrique Mart\u00edn S\u00e1nchez", "text": ""}
{"id": "6260089", "revid": "729019", "url": "https://it.wikipedia.org/wiki?curid=6260089", "title": "Campionati mondiali di bob 1990", "text": "I Campionati mondiali di bob 1990, quarantaduesima edizione della manifestazione organizzata dalla Federazione Internazionale di Bob e Skeleton, si sono disputati dal 3 all'11 febbraio 1990 a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e delle skeleton ai Giochi di e di e le rassegne iridate maschili del 1931, del 1935, del 1937 (limitatamente al bob a quattro), del 1938 e del 1939 (solo bob a due), del 1947, del 1955, del 1957, del 1959, del 1965, del 1970, del 1974, del 1977, del 1982 e del 1987 per entrambe le specialit\u00e0 maschili. La localit\u00e0 elvetica ha ospitato quindi le competizioni iridate per la quattordicesima volta nel bob a quattro e per la tredicesima nel bob a due uomini.\nL'edizione ha visto prevalere la Svizzera che si aggiudic\u00f2 entrambe le medaglie d'oro mentre la Germania Est dovette accontentarsi di due argenti e un bronzo. I titoli sono stati infatti conquistati nel bob a due uomini da Gustav Weder e Bruno Gerber e nel bob a quattro ancora da Gustav Weder, Bruno Gerber e gli altri frenatori Lorenz Schindelholz e Curdin Morell.\nRisultati.\nBob a due uomini.\nLa gara si \u00e8 disputata il 3 e il 4 febbraio 1990 nell'arco di quattro \"manches\". Campioni mondiali in carica erano i tedeschi orientali Wolfgang Hoppe e Bogdan Musiol, giunti terzi al traguardo e vincitori quindi della medaglia di bronzo, e il titolo \u00e8 stato quindi conquistato dagli svizzeri Gustav Weder e Bruno Gerber, entrambi gi\u00e0 argento nell'edizione precedente disputatasi a Cortina d'Ampezzo nel 1989, davanti all'altra coppia tedesca orientale formata da Harald Czudaj e Axel Jang, vincitori dell'argento ed entrambi alla loro prima medaglia iridata di specialit\u00e0.\nBob a quattro.\nLa gara si \u00e8 disputata il 10 e l'11 febbraio 1990 nell'arco di quattro \"manches\". Campione mondiale in carica era il quartetto svizzero composto da Gustav Weder, Curdin Morell, Bruno Gerber e Lorenz Schindelholz, riconfermatisi al vertice anche in questa occasione e con gli stessi componenti, davanti all'equipaggio tedesco orientale formato da Harald Czudaj, Tino Bonk, Alexander Szelig e Axel Jang, e alla compagine austriaca costituita da Ingo Appelt, Gerhard Redl, J\u00fcrgen Mandl e Harald Winkler, tutti quanti alla loro prima medaglia iridata nel bob a quattro."}
{"id": "6260093", "revid": "110157", "url": "https://it.wikipedia.org/wiki?curid=6260093", "title": "Diocesi di Maintirano", "text": "La diocesi di Maintirano (in latino: \"Dioecesis Maintiranensis\") \u00e8 una sede della Chiesa cattolica in Madagascar suffraganea dell'arcidiocesi di Antananarivo. Nel 2019 contava 32.120 battezzati su 409.800 abitanti. \u00c8 retta dal vescovo Gustavo Bombin Espino, O.SS.T.\nTerritorio.\nLa diocesi comprende la regione di Melaky nella parte occidentale del Madagascar.\nSede vescovile \u00e8 la citt\u00e0 di Maintirano, dove si trova la cattedrale di Nostra Signora dell'Assunzione.\nIl territorio si estende su 38.852\u00a0km\u00b2 ed \u00e8 compreso in un'unica parrocchia.\nStoria.\nLa diocesi \u00e8 stata eretta da papa Francesco l'8 febbraio 2017, ricavandone il territorio dalle diocesi di Tsiroanomandidy, di Mahajanga e di Morondava.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 409.800 contava 32.120 battezzati, corrispondenti al 7,8% del totale."}
{"id": "6260095", "revid": "889336", "url": "https://it.wikipedia.org/wiki?curid=6260095", "title": "Andr\u00e9s Molteni", "text": "Specialista del doppio il suo miglior piazzamento ATP \u00e8 il numero 39 ottenuto il 30 aprile 2018. Ha conquistato il suo primo titolo nel circuito maggiore il 7 agosto 2016."}
{"id": "6260101", "revid": "729019", "url": "https://it.wikipedia.org/wiki?curid=6260101", "title": "Battaglia di Tonegawa", "text": "La battaglia di Tonegawa fu combattuta durante gli ultimi anni del periodo Sengoku. Nel 1571, il famoso Uesugi Kenshin avanz\u00f2 nella provincia di Kozuke e attacc\u00f2 il castello di Ishikura del clan Takeda. Shingen rispose all'attacco ed entrambe le forze si trovarono in una posizione di stallo sulle rive del fiume Tone. Gli avversari alla fine si disimpegnarono dopo una battaglia ben combattuta."}
{"id": "6260104", "revid": "124986046", "url": "https://it.wikipedia.org/wiki?curid=6260104", "title": "Jeevan Nedunchezhiyan", "text": "Specialista del doppio, il suo miglior piazzamento ATP \u00e8 il numero 64, ottenuto il 18 marzo 2019. Ha vinto il suo primo titolo nel circuito maggiore in coppia con il connazionale Rohan Bopanna al torneo di Chennai.\nStatistiche.\n\"Aggiornate al 4 ottobre 2021.\""}
{"id": "6260126", "revid": "1892390", "url": "https://it.wikipedia.org/wiki?curid=6260126", "title": "Servizio pubblico federale giustizia", "text": "Il Servizio pubblico federale giustizia (in francese: \"Service public f\u00e9d\u00e9ral Justice\", in olandese: \"Federale Overheidsdienst Justitie\", in tedesco: \"F\u00f6deraler \u00d6ffentlicher Dienst Justiz\") \u00e8 il servizio pubblico federale del governo federale del Belgio, responsabile della giustizia. Il SPF \u00e8 stato creato da Decreto reale il 23 maggio 2001.\nStoria.\nIl SPF Giustizia \u00e8 nato con il nome \"Comitato di giustizia\" e \"Ministero della giustizia\" durante la creazione del Belgio nel 1830. Il primo ministro della giustizia \u00e8 stato Alexandre Gendebien.\nIl nome attuale di \"Servizio pubblico federale giustizia\" risale al 15 luglio 2002, a seguito della cosiddetta Piano Copernico.\nL'attuale ministro federale della Giustizia nel Governo Michel II \u00e8 Koen Geens.\nOrganizzazione.\nIl Servizio pubblico federale della giustizia \u00e8 composto da:\nLa Direzione generale delle Case di Giustizia (MJH) alla fine del 2014 \u00e8 stata trasferita alla Federazione Vallonia-Bruxelles per comunit\u00e0 di lingua francese e alla Comunit\u00e0 fiamminga del Belgio quella fiamminga."}
{"id": "6260128", "revid": "287204", "url": "https://it.wikipedia.org/wiki?curid=6260128", "title": "Primera Divisi\u00f3n 1950-1951 (Messico)", "text": "Il campionato di calcio di Primera Divisi\u00f3n messicana 1950-1951 (da questa edizione perde la denominazione Liga Mayor) \u00e8 stato l'ottavo campionato a livello professionistico del Messico. Cominci\u00f2 il 24 settembre 1950 e si concluse il 29 aprile del 1951. Vide la vittoria finale dell'. Da questa stagione venne introdotta la \"retrocessione\" (la squadra ultima classificata). Il numero delle squadre partecipanti diminu\u00ed a 12 in quanto le squadre , e Moctezuma in contrasto con la federazione rinunciarono a parteciparvi; in compenso si aggiunse una squadra \"storica\" il \nClassifica finale.\nLegenda:\nNote:"}
{"id": "6260133", "revid": "438678", "url": "https://it.wikipedia.org/wiki?curid=6260133", "title": "Heavy duty (culturismo)", "text": ""}
{"id": "6260135", "revid": "767487", "url": "https://it.wikipedia.org/wiki?curid=6260135", "title": "Point Edward", "text": "Point Edward \u00e8 un villaggio nella provincia dell'Ontario. Adiacente alla citt\u00e0 di Sarnia, nella contea di Lambton, si trova in posizione opposta, rispetto al Fiume Saint Clair, a Port Huron, nel Michigan, al quale \u00e8 collegato tramite il Blue Water Bridge. Secondo il censimento del 2011, Point Edward conta 2034 abitanti, con un incremento dello 0,7% rispetto alla popolazione del 2006. \nNell'estate del 2003, Point Edward ha celebrato il suo 125\u00ba anniversario dalla fondazione.\nAttivit\u00e0 economiche.\nNel villaggio sono presenti numerose piccole attivit\u00e0 commerciali ma quella pi\u00f9 grande \u00e8 il \"The OLG Point Edward Casino\" una casa da gioco sita nel villaggio sul lungofiume Venetian Boulevard, di fronte al Blue Water Bridge. Si tratta di un'attivit\u00e0 aperta 24 ore su 24 dal gioved\u00ec alla domenica e dalle 9 del mattino alle 4 del mattino seguente negli altri giorni. Il casin\u00f2, cui \u00e8 collegato un ristorante aperto ai clienti della casa da gioco ma anche agli esterni, sponsorizza numerose attivit\u00e0 a favore della comunit\u00e0 del villaggio e contribuisce alla sua economia: considerando anche le imposte pagate alla municipalit\u00e0, il suo contributo \u00e8 di 33,4 milioni di dollari annui."}
{"id": "6260136", "revid": "1494169", "url": "https://it.wikipedia.org/wiki?curid=6260136", "title": "Heavy duty", "text": ""}
{"id": "6260139", "revid": "599013", "url": "https://it.wikipedia.org/wiki?curid=6260139", "title": "Savar", "text": ""}
{"id": "6260141", "revid": "1305772", "url": "https://it.wikipedia.org/wiki?curid=6260141", "title": "Rinascimento timuride", "text": "Il rinascimento timuride \u00e8 un'epoca artistica, culturale e scientifica brillante instauratasi nel XV secolo dai Timuridi, dai discendenti di Tamerlano, soprattutto nelle due citt\u00e0 di Herat e Samarcanda. Fu descritto come un incontro glorioso per il Quattrocento italiano.\nLa citt\u00e0 di Herat rivaleggiava con quella del Firenze come il centro di una rinascita culturale. Il periodo diffuse nel mondo islamico lasciando profondi impatti nell'Asia medievale.\nGli attori principali di questo periodo sono stati, in particolare:\nL'originalit\u00e0 del movimento culturale Timuride \u00e8 che permise lo sviluppo del chagatay come lingua letteraria (Mir Alisher Navoi, fondatore della letteratura classica chagatay) accanto ai grandi autori in persiano (Jami, gli storici Mirkhond (1433-1498) e Khondemir). Ci\u00f2 permetter\u00e0 pi\u00f9 tardi a Babur, il primo dei Grandi Moghul indiani, di scrivere la sua vita, il Baburnama interamente in turco chiaghatay. L'India eredito' il Rinascimento Timuride tramide i Moghul lansciando ache un'influenza significativa sull'impero Ottomano e sui Persiani Safavidi."}
{"id": "6260144", "revid": "599013", "url": "https://it.wikipedia.org/wiki?curid=6260144", "title": "Parigi-Camembert 1975", "text": "La Parigi-Camembert 1975, trentaseiesima edizione della corsa e valida come evento del circuito UCI categoria CB1.1, si svolse il 1\u00ba aprile 1975. Fu vinta dal francese Raymond Martin."}
{"id": "6260146", "revid": "93556", "url": "https://it.wikipedia.org/wiki?curid=6260146", "title": "Sky Ireland", "text": "Sky Ireland Limited, parte del gruppo Sky, \u00e8 una societ\u00e0 di telecomunicazioni nella Repubblica d'Irlanda. Fornisce accesso a servizi televisivi, a internet ed \u00e8 anche un operatore telefonico.\nGli abbonati di Sky che risiedono in Irlanda hanno un numero pi\u00f9 ristretto di canali, comparati a quelli disponibili nell'Irlanda del Nord o in Gran Bretagna. I canali nazionali come RT\u00c8 One, RT\u00c8 Two, TV3, TG4 e 3e sono disponibili a tutti i clienti irlandesi ma non disponibili con altri decoder.\nAd ogni modo solo BBC Irlanda del Nord e Channel 4 sono disponibili agli abbonati irlandesi. Canali gratuiti come quelli di ITV o BBC Three, BBC Four, BBC News e Channel 5 possono essere visibili solo nella categoria Altri Canali. Dal momento che per\u00f2 sono solo disponibili in questa categoria, per gli abbonati irlandesi non \u00e8 possibile registrare programmi da questi canali attraverso i decoder Sky+ o Sky+ HD."}
{"id": "6260148", "revid": "599013", "url": "https://it.wikipedia.org/wiki?curid=6260148", "title": "Francisco Javier Mori", "text": ""}
{"id": "6260150", "revid": "96758", "url": "https://it.wikipedia.org/wiki?curid=6260150", "title": "Pirri Mori", "text": ""}
{"id": "6260151", "revid": "96758", "url": "https://it.wikipedia.org/wiki?curid=6260151", "title": "Francisco Javier Mori Cuesta", "text": ""}
{"id": "6260155", "revid": "48344", "url": "https://it.wikipedia.org/wiki?curid=6260155", "title": "Voblasc' della Bielorussia", "text": ""}
{"id": "6260156", "revid": "767487", "url": "https://it.wikipedia.org/wiki?curid=6260156", "title": "Nahal Hever", "text": "Nahal Hever (in ebraico: \u05e0\u05d7\u05dc \u05d7\u05d1\u05e8; in arabo: Wadi al-Khabat) \u00e8 un Uadi, un flusso d'acqua nel deserto della Giudea, che scorre da En Gedi e Masada al Mar Morto.\nAlla testa del letto del torrente sono due grotte, la \"grotta delle lettere\" (\u05de\u05e2\u05e8\u05ea \u05d4\u05d0\u05d9\u05d2\u05e8\u05d5\u05ea), e la \"grotta degli orrori\" (\u05de\u05e2\u05e8\u05ea \u05d4\u05d0\u05d9\u05de\u05d4). I siti sono stati scoperti tra il 1953 e il 1960-1961 nel corso di scavi dall'archeologo israeliano Yigael Yadin. Ulteriori scavi tra il 1999 e il 2000 sono stati effettuati da Richard Freund dell'universit\u00e0 di Hartford. \nLa grotta delle lettere.\nLa \"Grotta delle lettere\" \u00e8 stata chiamata cos\u00ec a causa del grande numero di manoscritti e lettere che sono stati scoperti ed estratti da l\u00ec. In tale sito sono stati ritrovati dei frammenti di passi dell'Antico testamento. \nI papiri sono stati pubblicati in due volumi in greco (1989), e in ebraico e aramaico (1991).\nLa grotta degli orrori.\nNella grotta degli \"orrori\" si sono trovate prove archeologiche della ribellione di Kokheba e della Terza guerra giudaica (132 -136). Erano presenti i corpi di 17 individui (tre uomini, otto donne, sei bambini) i cui teschi erano stati raccolti in una cesta privi della mandibola. Sono state scoperti, inoltre, un cofanetto per gioielli, vasellame, abiti, scarpe, uno specchio e una chiave."}
{"id": "6260157", "revid": "1445531", "url": "https://it.wikipedia.org/wiki?curid=6260157", "title": "Tolda", "text": ""}
{"id": "6260159", "revid": "1543377", "url": "https://it.wikipedia.org/wiki?curid=6260159", "title": "Eloquence", "text": "Eloquence (noto anche come \"Eloquence: Complete Works\") \u00e8 un album solista del musicista elettronico tedesco ed ex membro dei Kraftwerk Wolfgang Fl\u00fcr. L'album \u00e8 stato annunciato dalla Cherry Red Records il 2 ottobre 2015 e rilasciato il 16 ottobre 2015."}
{"id": "6260160", "revid": "1444345", "url": "https://it.wikipedia.org/wiki?curid=6260160", "title": "Sometimes (Hooverphonic)", "text": "Sometimes \u00e8 un singolo del gruppo musicale belga Hooverphonic, pubblicato nel 2002 come secondo estratto dal quarto album in studio \"Hooverphonic Presents Jackie Cane\".\nDescrizione.\nIl brano contiene un sample di Young Man Cried dei Walker Brothers del 1966.\nVideo musicale.\nIl videoclip mostra la frontman del gruppo Geike Arnaert uscire da un edificio e passeggiare per le strade di Bruxelles."}
{"id": "6260162", "revid": "124131379", "url": "https://it.wikipedia.org/wiki?curid=6260162", "title": "Stazione di Sant'Andrea", "text": "La stazione di Sant'Andrea era una fermata della linea Calalzo-Padova a servizio di Sant'Andrea, frazione di Perarolo di Cadore. Il gestore era la societ\u00e0 Ferrovie dello Stato.\nStoria.\nLa stazione venne inaugurata nel 1914, il suo esercizio dur\u00f2 fino al 1928 mentre la sede continu\u00f2 fino al 2003, anno in cui venne aperta la variante in galleria tra Perarolo e Sottocastello.\nStrutture e impianti.\nLa stazione era composta da un fabbricato viaggiatori e dal solo binario di circolazione. La stazione era situata nei pressi della galleria di Sant'Andrea."}
{"id": "6260165", "revid": "729019", "url": "https://it.wikipedia.org/wiki?curid=6260165", "title": "Linea M4 (metropolitana di Budapest)", "text": "La linea M4 \u00e8 una linea della metropolitana di Budapest. Viene indicata sulla piantina delle linee con il colore verde. \u00c8 composta da 10 stazioni distribuite su 7,4\u00a0km di lunghezza complessiva, attraversando la citt\u00e0 in senso Sud occidentale\u2194Nord orientale.\nStoria.\nI primi piani per la realizzazione di una quarta linea della metropolitana di Budapest sono stati sviluppati gi\u00e0 nel 1972; la linea \u00e8 stata progettata tra il Sud di Buda e R\u00e1kospalota / \u00dajpalota, in seguito estesa a Zugl\u00f3. Il primo decreto \u00e8 stato fatto nel 1976 e il governo voleva avviare la costruzione nel 1978, ma il progetto \u00e8 stato abbandonato proprio nel 1978, preferendogli l'estensione della Linea M3. I lavori di costruzione sono iniziati nel 2004 e la prima sezione, composta da 10 stazioni, \u00e8 stata aperta nel 2014.\nIl tracciato della linea M4 collega la parte sud-occidentale della citt\u00e0 a (Buda) con la parte nord-orientale a (Pest). La prima tratta, tra la Stazione ferroviaria Kelenf\u00f6ldi fino alla Stazione orientale, per una lunghezza di 7,4\u00a0km, \u00e8 stata inaugurata il 28 marzo 2014. La seconda sezione, con 4 stazioni, tra la stazione orientale e piazza Bosny\u00e1k, per una lunghezza di 3\u00a0km, deve invece ancora essere completata. Dal 2002 al 2004 sono stati effettuati preparativi per la linea M4 in via B\u00e9la Bart\u00f3k e in via Feh\u00e9rv\u00e1ri, insieme al totale rinnovamento delle piazze.\nNel 2005 ha avuto inizio la costruzione a piazza Baross; \u00e8 stata costruita una nuova uscita, collegante la stazione esistente della linea M2 con la superficie nell'area di un parcheggio.\nStazioni di scambio.\nLa M4 ha una stazione di scambio sia per la Linea M2 nella stazione di Keleti p\u00e1lyaudvar sia per la Linea M3 nella stazione di Kalvin ter.\nPasseggeri.\nOltre agli attuali passeggeri trasportati dalla linea M2, "}
{"id": "6260166", "revid": "76963", "url": "https://it.wikipedia.org/wiki?curid=6260166", "title": "Takaya Honda", "text": "Noto per aver interpretato il ruolo di Josh Lee nel programma televisivo \"Cyber Girls\", \u00e8 stato anche Klaus Thomson in \"The Family Law\". Dal 2016 \u00e8 entrato nel cast principale della soap opera \"Neighbours\". Ha co-presentato una stagione di \"My Great Big Adventure\", serie televisiva per bambini on onda su \"ABC Me\", e dal 2015 presenta \"Play School\" su ABC Kids."}
{"id": "6260168", "revid": "110157", "url": "https://it.wikipedia.org/wiki?curid=6260168", "title": "Eccellenza Liguria 2016-2017", "text": "Il campionato italiano di calcio di Eccellenza regionale 2016-17 \u00e8 il ventiseiesimo organizzato in Italia. Rappresenta il quinto livello del calcio italiano. Questo \u00e8 il girone organizzato dal comitato regionale della regione Liguria."}
{"id": "6260190", "revid": "944090", "url": "https://it.wikipedia.org/wiki?curid=6260190", "title": "Salina Turda", "text": ""}
{"id": "6260191", "revid": "92723", "url": "https://it.wikipedia.org/wiki?curid=6260191", "title": "Foreste miste del Pindo", "text": "Le foreste miste del Pindo sono un'ecoregione terrestre dell'ecozona paleartica appartenente al bioma delle foreste, boschi e macchie mediterranei (codice ecoregione: PA1217) che si sviluppa per circa 39.500\u00a0km\u00b2 lungo la catena montuosa dei monti albanesi e del Pindo nella penisola balcanica meridionale.\nLo stato di conservazione \u00e8 considerato in pericolo critico.\nLa regione fa parte dell'ecoregione globale 123 Formazioni forestali mediterranee, inclusa nella lista Global 200.\nTerritorio.\nL'ecoregione si sviluppa lungo i balcani centro-meridionali per una lunghezza di circa 500\u00a0km a partire del confine fra l'Albania settentrionale ed il Kosovo fino all'Etolia nella Grecia Centrale, con un'estensione nel Peloponneso sui monti del Taigeto. Comprendono (da nord a sud); le Albanidi (esclusa la parte pi\u00f9 settentrionale delle Alpi Albanesi, che fa parte dell'ecoregione delle foreste miste delle Alpi Dinariche), il gruppo del monte Korab, il Gali\u010dica, i monti Baba, il gruppo del monte Tomorr, la catena del Pindo ed il Taigeto. Le cime pi\u00f9 alte della regione sono il monte Korab (2.764\u00a0m) nell'Albania settentrionale al confine con la Macedonia, il monte Sm\u00f3likas (2.637\u00a0m) e il monte Gramos (2.520\u00a0m) in Grecia, nella catena del Pindo, il monte Pelisteri (2.601\u00a0m) sui monti Baba nella Macedonia meridionale, il monte Giona (2.510\u00a0m). nella Grecia centrale e il monte Tal\u00e9ton (2.404 m.) nel Taigeto.\nClimaticamente, l'ecoregione \u00e8 caratterizzata da una piovosit\u00e0 media annua di 1.200\u00a0mm, ma in certe aree di alta quota pu\u00f2 essere superiore a 2.000\u00a0mm. La neve cade spesso durante l'inverno e le temperature medie minime sono sotto lo zero (-5 a 0\u00a0\u00b0C).\nFlora.\nL'ampia gamma altitudinale dell'ecoregione determina due principali zone di vegetazione: una zona di conifere, che si trova a quote pi\u00f9 elevate (altezza media di 1.200-2.500\u00a0m s.l.m.), e una zona di latifoglie miste, a ad altitudini medie e in pianura.\nLe specie di alberi dominanti delle foreste di conifere di montagna sono il pino nero subsp. pallasiana (\"Pinus nigra\" subsp. \"pallasiana\"), l'abete di Cefalonia (\"Abies cephalonica\"), e l'abete bulgaro ibrido (\"Abies \u00d7 borisii-regis\"). Due specie di pino rare ed endemiche \"(Pinus heldreichii\" e \"Pinus peuce)\" si verificano su alcuni massicci montuosi. Boschi misti di abete e faggio \"(Fagus sylvatica)\" appaiono frequentemente nelle montagne di Albania e Macedonia nel Pindo settentrionale. Boschi di ginepro fetido \"(Juniperus foetidissima)\" sono spesso presenti nelle zone di alta montagna di alcuni massicci.\nQuerceti misti dominano a media e bassa quota e nelle valli umide. Qui si registra una straordinaria diversit\u00e0 di specie di querce caducifoglie: \"Quercus frainetto\", \"Quercus pubescens\", \"Quercus cerris\", Quercus trojana, Quercus petraea, Quercus dalechampii e di altre specie di latifoglie a foglia larga, cio\u00e8 Carpinus orientalis, Carpinus betulus, Ostrya carpinifolia, Tilia spp., Sorbus spp., Acer spp. Le valli ospitano alcune importanti specie relitte, come Aesculus hippocastanum. Lecci, soprattutto della specie \"Quercus calliprinos\" sono diiffuse sui pendii esposti a sud asciutti e rocciosi, dalla zona di bosco misto di latifoglie alla zona di conifere in alta quota.\nIl tasso di endemismo di questa regione pu\u00f2 superare il 35%, soprattutto nella Grecia meridionale e centrale, all'interno di un totale di circa 4.000 specie presenti. La maggior parte delle specie di alberi di conifere (Abies cephalonica , Abies borisii-regis, Pinus heldreichii, e Pinus peuce) sono endemiche dell'ecoregione. Tra le specie endemiche e relitte ci sono, oltre al gi\u00e0 citata Aesculus hippocastanum, \"Jancaea heldreichii\", \"Ramonda nathaliae\", \"Arnebia densiflora\", e \"Primula kitaibeliana\".\nFauna.\nL'ecoregione ospita un alto livello di diversit\u00e0 faunistica, soprattutto per quanto riguarda gli uccelli. Nella regione sono presenti numerose Important Bird Area, e diverse specie di interesse europeo. I laghi di Prespa ospitano una sorprendente avifauna. Questa includoe grandi colonie di nidificazione di aironi, spatole e egrette. La popolazione pellicano dalmata di Prespa rappresenta una delle poche colonie in Europa.\nL'orso bruno (\"Ursus arctos\") \u00e8 ancora presente in modo significativo nell'area. Altri importanti grandi mammiferi in via di estinzione presenti nell'ecoregione sono il lupo (\"Canis lupus\") e lo sciacallo (\"Canis aureus\").\nPopolazione.\nLa natura montagnosa e selvaggia di questa area fa s\u00ec che la popolazione umana sia sempre stata piuttosto bassa. Tuttavia l'instabilit\u00e0 politica della parte settentrionale della regione determina le condizioni per un pericoloso impatto ambientale.\nConservazione.\nNonostante una popolazione non molto densa l'impatto umano \u00e8 alto. Ci\u00f2 \u00e8 dovuto in parte all'instabilit\u00e0 socio-economica e politica della parte settentrionale dell'ecoregione (Albania e Macedonia) che determina condizioni per il disboscamento illegale che ha gi\u00e0 distrutto vaste aree forestali, tra cui alcuni parchi nazionali in Albania. Il turismo non ben gestito, la costruzione indiscriminata di impianti di risalita, e la costruzione di strade sono l'altro elemento che sta fortemente degradando gli ecosistemi di montagna della foresta. Attivit\u00e0 collaterali minacciano alcune aree protette e gli habitat di alcune specie in via di estinzione. Un esempio di questo \u00e8 l'estrazione di bauxite nel Parco nazionale del Monte Eta.\nNella regione si trovano diverse aree naturali protette e parchi nazionali."}
{"id": "6260197", "revid": "599013", "url": "https://it.wikipedia.org/wiki?curid=6260197", "title": "Jo\u00ebl Hauvieux", "text": ""}
{"id": "6260198", "revid": "287204", "url": "https://it.wikipedia.org/wiki?curid=6260198", "title": "Time Pie", "text": "Time Pie \u00e8 un album del gruppo di musica elettronica Yamo. Tutte le tracce sono state scritte e prodotte dall'ex Kraftwerk Wolfgang Fl\u00fcr.\nRegistrazione.\nL'album \u00e8 stato registrato e mixato al St. Martin Tonstudio di D\u00fcsseldorf, ed \u00e8 stato masterizzato al EMI Maarweg Studio di Colonia."}
{"id": "6260204", "revid": "76963", "url": "https://it.wikipedia.org/wiki?curid=6260204", "title": "Rusty Schwimmer", "text": "Carriera.\nRusty Schrwimmer ha fatto il suo debutto cinematografico nel 1988, apparendo in Alla scoperta di pap\u00e0. Aveva piccole parti in Highlander II - Il ritorno, Isonnambuli e Candymen - Terrore dietro lo specchio, prima di giocare Joey B in Jason va all'inferno 1993. Nel 1995,ha interpretato il ruolo di Amelia Minchin in La picolla principessa diretto da Alfonso Cuar\u00f3n. Ha continuato ad apparire come la signora Thornton (la madre di Jo Harding) a Twister 1996, la signora Pendleton in Amistad 1997, Alice in Edtv 1999, Irene Big Red Johnson La tempesta perfetta 2000, Millie Dupree a Runaway Jury 2003, Big Betty in North Country 2005, e come zia Martha in Perfect Sisters 2014."}
{"id": "6260206", "revid": "1305772", "url": "https://it.wikipedia.org/wiki?curid=6260206", "title": "Acceptance", "text": ""}
{"id": "6260207", "revid": "1543377", "url": "https://it.wikipedia.org/wiki?curid=6260207", "title": "Medjay", "text": "Medjay (traslitterato anche Medjai, Mazoi, Madjai, Mejay, in antico egizio: m\u1e0f\u021d.y da \"m\u1e0f\u021d\") era il nome utilizzato dagli antichi Egizi per indicare la popolazione nubiana che abitava la regione Medja del Sudan settentrionale.\nNel Nuovo Regno, il termine Medjay fu utilizzato per riferirsi a membri dell'esercito egizio impiegati come esploratori e guardie per siti di interesse dei faraoni.\nQuesto cambiamento nell'impiego del termine \u00e8 pi\u00f9 probabilmente dovuto a un cambiamento nella definizione, piuttosto che a una sostituzione delle popolazioni del Deserto orientale.\nOrigini e servizi mercenari.\nLa prima citazione dei Medjay nelle fonti scritte risale all'Antico Regno, quando furono elencati fra le popolazioni della Nubia da Weni, che all'epoca era un generale al servizio di Pepi I.\nIn questo periodo il termine Medjay si riferiva alla gente della regione di Medja, un distretto che si ritiene fosse situato appena a est della seconda cateratta, in Nubia.\nUn decreto del regno di Pepi I, che elenca vari ufficiali, tra i quali un Sovrintendente di Medja, Irtjet e Satju, informa che, almeno in qualche misura, la Medja fosse soggetta al governo egizio.\nNel Medio Regno, la definizione di Medjay cominci\u00f2 a cambiare per indicare pi\u00f9 una trib\u00f9 che un territorio (questo nonostante i riferimenti alla regione Medja continuassero ad esistere).\nResoconti scritti, come i dispacci di Semna, indicano i Medjay come popolo nomade del deserto.\nIn quanto genti itineranti, i Medjay lavoravano in tutti i settori della societ\u00e0 egizia, come servitori a palazzo, impiegati dei templi, mercanti, ecc.\nLavoravano anche nelle fortificazioni egizie in Nubia e pattugliavano i deserti anche in collaborazione con altri soldati egizi quali gli Akhwty.\nTalvolta erano anche impiegati come soldati, come si desume dalla Stele di Res e Ptahwer.\nDurante il Secondo periodo intermedio furono utilizzati anche nella campagna di Kamose contro gli Hyksos, risultando strumentali per la trasformazione dello Stato egizio in una potenza militare.\nForza di polizia.\nDurante la XVIII dinastia del Nuovo Regno, i Medjay erano una forza paramilitare d'\u00e9lite con funzioni di polizia.\nIl termine pertanto non si riferiva pi\u00f9 a un gruppo etnico e, nel corso del tempo, esso divenne sinonimo di forza di polizia in generale.\nEssendo una forza di polizia d'\u00e9lite, i Medjay erano spesso impiegati per la protezione di aree di particolare valore, soprattutto le aree di interesse dei faraoni, quali le citt\u00e0 capitali, le necropoli reali e i confini dell'Egitto.\nSebbene siano principalmente noti per la protezione da loro data ai palazzi e alle tombe reali di Tebe e delle aree circostanti, i Medjay sono noti anche per essere stati utilizzati sia nell'Alto, sia nel Basso Egitto. Ogni unit\u00e0 regionale aveva i propri capitani. Sono noti capi dei Medjay anche del Nuovo Regno, ma quel titolo \u00e8 probabilmente utilizzato per indicare persone incaricate di realizzare edifici e di approvvigionare i materiali costruttivi.\nDapprincipio, il gruppo consisteva unicamente di persone che erano considerate etnicamente dei Medjay e discendevano dall'antico gruppo tribale.\nNel corso del tempo, via via che persone egizie assumevano il loro ruolo, la situazione cambi\u00f2. Sulla base delle fonti scritte, si rileva che vari capi e capitani Medjay possedevano nomi egizi ed erano ritratti come Egizi.\nNon \u00e8 ben noto agli egittologi la causa di questo cambiamento, ma si pu\u00f2 ritenere che, per il fatto che i Medjay erano considerati un corpo di guerrieri d'\u00e9lite, molti Egizi si unirono ad essi per conseguire un simile status.\nScomparsa dei Medjay.\nDopo la XX dinastia, nelle fonti scritte egizie il termine Medjay non \u00e8 pi\u00f9 utilizzato.\nGli egittologi ignorano se l'impiego come \"Medjay\" fu abolito o se il nome dell'impiego fu sostituito con un altro. Comunque, esiste una discussione in merito alla corrispondenza fra i Meded, un gruppo di persone che combatterono contro il Regno di Kush nel V e nel IV secolo a.C., e i Medjay.\nCi\u00f2 nonostante non vi \u00e8 dubbio che i Medjay svolsero un ruolo importante nell'antico Egitto, prima come mercenari stranieri al servizio dell'esercito egizio, poi come forza di polizia paramilitare che sorvegliava palazzi e tombe reali.\nNella cultura di massa.\nNel film del 1999 \"La mummia\" e nel suo sequel del 2001 \"La mummia - Il ritorno\", i Medjay sono citati come guardie del corpo personali del faraone Seti I, sebbene nel doppiaggio italiano del primo film vengono chiamati Horas.\nNel videogioco \"\" il protagonista Bayek \u00e8 indicato come \"l'ultimo dei Medjay\"."}
{"id": "6260209", "revid": "1123126", "url": "https://it.wikipedia.org/wiki?curid=6260209", "title": "Diocesi di Tebe", "text": ""}
{"id": "6260210", "revid": "729019", "url": "https://it.wikipedia.org/wiki?curid=6260210", "title": "Campagna di Nadir in Asia centrale", "text": "Alla met\u00e0 delLE DUE UVA XVIII secolo l'Impero persiano di Nadir Shah si imbarc\u00f2 nella conquista ed annessione dei khanati di Bukhara e Khiva. I primi combattimenti vennero combattuti alla fine degli anni '30 del Settecento dal figlio di Nadir Shah e vicer\u00e9 Reza Qoli Mirza che ottenne una serie di vittorie in questo teatro mentre Nadir era impegnato con l'invasione dell'India a sud. Le invasioni di Reza Qoli di Khiva irritarono il khan di Ilbars, leader di Khiva. Mentre Ilbars cerc\u00f2 di tramare per creare un contrattacco, il figlio di Nadir riusc\u00ec ad avere la meglio e torn\u00f2 vittorioso verso Delhi per unirsi anch'egli alla campagna del padre.\nDopo aver annesso Khiva giustizil Ilbars e lo rimpiazz\u00f2 con Abu ol-Fayz Kha, che Nadir reputava essere pi\u00f9 favorevole alla propria sovranit\u00e0. Il conflitto si concluse con uno straordinario trionfo persiano sui khanati dell'Asia centrale che, assieme all'annessione dell'India settentrionale, l'Impero di Nadir super\u00f2 quello di tutti i suoi predecessori, persino dell'epoca antica.\nLa conquista di Bukhara.\nNegli anni 1734-35 Ilb\u0101rs Khan invi\u00f2 una squadra di turkmeni in un raid contro il Khorasan, i quali saccheggiarono i curdi \u010came\u0161gezek nella regione delle montagne \u0100l\u0101 D\u0101\u1e21 e di Samalq\u0101n, ma vennero infine sconfitti dall'esercito persiano. Nel 1737, quando Reza Qoli Mirza Afshar, figlio di Nadir Shah e vicer\u00e9 dell'impero, marci\u00f2 contro Bukhara dopo aver sottomesso i capi di Bal\u1e35 e And\u1e35uy, Abu\u2019l-Fay\u017c Khan, il governatore di Bukhara, si appell\u00f2 a Ilb\u0101rs Khan per ottenere aiuti e quest'ultimo usci dalla Transoxania col suo esercito che comunque a met\u00e0 strada invert\u00ec la rotta nel timore di confrontarsi con Re\u017c\u0101qoli. Nel 1738, Ilb\u0101rs Khan cerc\u00f2 di invadere il Khorasan ma si ritir\u00f2 dopo aver razziato alcune localit\u00e0 a sud di Abivard.\nNadir Shah intendeva invadere il Turkestan. Quest'azione richiedeva come prima la costruzione di un ponte sul fiume Oxos, largo abbastanza per farvi passare due cammelli carichi assieme. Quest'opera venne portata a compimento in 45 giorni e Nadir ordin\u00f2 alle sue truppe di costruire due fortificazioni su ciascuna sponda del fiume, ciascuna con 5000 soldati. Dopo questi preparativi, l'esercito persiano al comando di Nadir Shah si diressero verso Bukhara per assaltare la citt\u00e0 malgrado la fatica del viaggio. Nadir Shah posizion\u00f2 il suo esercito completamente al proprio comando. I persiani aprirono il fuoco sugli uzbeki con cannoni e mortai oltre agli schioppi degli \"jaz\u0101yerchi\". Gli uzbeki rimasero scioccati da questo attacco e molti di loro abbandonarono il campo. Dopo la battaglia 30.000 soldati uzbeki erano rimasti a combattere.\nLa battaglia di Petnak.\nNel 1740, Nadir Shah, dopo la conquista di Bukhara, si rivolse verso \u1e34\u1d5b\u0101razm ed invi\u00f2 un'ambasceria a Ilb\u0101rs chiedendone la sottomissione; gli ambasciatori, per tutta risposta, vennero fatti arrestare e giustiziati per ordine di Ilb\u0101rs Khan. Nadir Shah decise quindi di avanzare e si scontr\u00f2 con l'esercito di Kiva nella battaglia di Petnak al confine meridionale di \u1e34\u1d5b\u0101razm. La battaglia successiva vide Nadir Shah di fronte all'esercito di Ilb\u00e2res Khan, emiro di Khwarazm, che includevano 30.000 cavalieri uzbeki e turkmeni. Nella battaglia, l'esercito persiano attraverso l'Oxos e si gett\u00f2 all'azione contro Ilb\u00e2res Khan. Dopo un breve ma sanguinoso confronto tra i due eserciti, quello di Khwarazm inizi\u00f2 a collassare. In molte occasioni Ilb\u00e2rs Khan radun\u00f2 il suo esercito, ma venne sconfitto ogni volta ed alla fine dovette soccombere. A questo punto e dopo otto mesi di campagna, l'esercito persiano aveva ormai percorso 3000 chilometri. Ilb\u0101rs Khan, assediata la citt\u00e0 di \u1e34\u0101nq\u0101h, si arrese a N\u0101dir Shah e venne giustiziato assieme ad altri venti suoi emiri (secondo alcuni racconti questi vennero bruciati vivi). Le escursioni vennero ordinate da Nadir Shah come vendetta per la morte dei suoi ambasciatori, su richiesta dei loro eredi.\nLa rivolta dei khanati contro l'Impero persiano.\nLa Persia ottenne una influenza senza precedenti nella regione come conseguenza delle campagne di Nadir. Malgrado tutto scoppi\u00f2 nell'area una rivolta contro l'esercito persiano che tentava di minare il controllo dello sci\u00e0 sulla regione. La regione venne riappacificata poco dopo e tale rimase sino al collasso dell'Impero."}
{"id": "6260211", "revid": "785863", "url": "https://it.wikipedia.org/wiki?curid=6260211", "title": "La scampagnata", "text": ""}
{"id": "6260213", "revid": "1418004", "url": "https://it.wikipedia.org/wiki?curid=6260213", "title": "Richard Flanagan", "text": "Biografia.\nRichard Miller Flanagan \u00e8 nato a Longford, in Tasmania, nel 1961. Abbandonata la scuola in giovane et\u00e0, ritorna in seguito a studiare e si laurea all'universit\u00e0 della Tasmania con un Bachelor's degree nel 1983. In seguito frequenta un Master in storia ad Oxford, al Worcester College, e, prima di dedicarsi alla scrittura, svolge i lavori pi\u00f9 disparati, dalla guida fluviale (tema del suo esordio nella narrativa) all'imbianchino. Comincia il suo apprendistato (come esso stesso ama definirlo) nella saggistica trattando temi storico-politici della sua nazione e biografie come quella del noto truffatore australiano John Friedrich. In seguito, a partire dal 1994, esordisce come narratore con Gli ultimi minuti di vita di una guida fluviale al quale fa seguito una serie di acclamati romanzi che spingono alcuni critici a definirlo il pi\u00f9 talentuoso romanziere della sua generazione. In particolare \"La strada stretta verso il profondo Nord\", basato sull'esperienza del padre dell'autore come prigioniero di guerra durante la Seconda Guerra Mondiale, ottiene l'ambito riconoscimento del Booker Prize.\nOpere.\nOpere tradotte in italiano.\nOpere pubblicate in italiano."}
{"id": "6260214", "revid": "371529", "url": "https://it.wikipedia.org/wiki?curid=6260214", "title": "Nitty Gritty / Plumskinzz", "text": ""}
{"id": "6260215", "revid": "962319", "url": "https://it.wikipedia.org/wiki?curid=6260215", "title": "Puget Sound Electric Railway", "text": "La Puget Sound Electric Railway era una linea tranviaria interurbana che collegava le citt\u00e0 di Seattle e Tacoma, nello Stato di Washington, durante il primo quarto del XX secolo. Oggi, il sedime della linea, nel tratto che attraversa la citt\u00e0 di Milton e in quello tra Tukwila e Pacific, \u00e8 stato trasformato in una pista ciclabile.\nStoria.\nI lavori per la costruzione della Puget Sound Electric Railway furono avviati dalla societ\u00e0 \"Puget Sound Traction, Light &amp; Power\" nel 1900 mentre l'inaugurazione della linea avvenne il 25 settembre 1902. Nel 1908 venne aperta una diramazione verso la citt\u00e0 di Puyallup e nel 1919, la tranvia trasport\u00f2 3 milioni di passeggeri.\nIl servizio della linea and\u00f2 avanti per 26 anni, fino a quando il boom del primo dopoguerra delle automobili e dei camion privati, unito alla costruzione della U.S. Route 99, portarono la Puget Sound Traction, Light &amp; Power in bancarotta nel 1927, e il 30 dicembre 1928 la linea venne chiusa. Nel 1930 l'armamento venne smantellato.\nCaratteristiche.\nL'elettricit\u00e0 alle vetture era fornita nelle aree urbane attraverso la linea aerea, mentre nelle aree rurali con il sistema della terza rotaia. Proprio la terza rotaia \u00e8 stata la causa di un gran numero di incidenti, con la folgorazione di persone o bestiame, che in alcuni casi dopo la morte intralciava i binari bloccando le vetture.\nPercorso.\nLa linea iniziava presso Downtown Tacoma, percorreva Pacific Avenue e Puyallup Avenue e poi proseguiva accanto all'attuale Pacific Highway tra Fife e Milton. Una diramazione deviava quindi a sud-est verso Puyallup, mentre la linea principale proseguiva affiancando l'attuale SR 167 attraverso Pacific, Algona, Auburn, Kent e Orillia, dove partiva una seconda diramazione, questa verso Renton. Entrata a Seattle, la linea aveva un percorso riservato fino a South Park, per poi deviare sulla strada presso Pioneer Square, dove si trovava il capolinea."}
{"id": "6260217", "revid": "438678", "url": "https://it.wikipedia.org/wiki?curid=6260217", "title": "Those Who Tell the Truth Shall Die/Those Who Tell the Truth Shall Live Forever", "text": ""}
