{"id": "5985946", "revid": "2130303", "url": "https://it.wikipedia.org/wiki?curid=5985946", "title": "Chiesa di Santa Maria Assunta (Sissa Trecasali)", "text": "La chiesa di Santa Maria Assunta \u00e8 un luogo di culto cattolico dalle forme romaniche, barocche e neoclassiche situato in piazza della Chiesa 1 a Sissa, nel comune di Sissa Trecasali in provincia e diocesi di Parma.\nStoria.\nIl luogo di culto originario fu probabilmente innalzato intorno al X secolo, anche se le prime testimonianze dell'esistenza dell\"'Ecclesia de Sissia\" risalgono soltanto al 1182. Altri documenti del 1230 attestano la coeva appartenenza del tempio per met\u00e0 al vescovo di Parma e per met\u00e0 al monastero della Rocchetta di Piantonia, nelle vicinanze di Fornovo di Taro; per questo motivo la gestione della chiesa fu affidata fino al XVIII secolo a tre curati e un prevosto.\nNel 1459 il luogo di culto fu completamente ricostruito in forme romaniche per volere del sacerdote Apollonio Terzi e dei suoi fratelli, conti di Sissa, che istituirono un consorzio degli uomini e delle donne nel tempio.\nNel XVIII secolo la chiesa fu riedificata in stile barocco sull'attuale impianto basilicale a tre navate, preservando soltanto la torre campanaria della precedente struttura romanica.\nNel XIX secolo fu aggiunto l'avancorpo neoclassico di fronte alla facciata.\nDescrizione.\nLa chiesa si sviluppa su un impianto basilicale a tre navate affiancate complessivamente da sette cappelle laterali, con ingresso preceduto da portico a ovest e presbiterio absidato a est.\nLa facciata, interamente intonacata come il resto dell'edificio settecentesco, si eleva oltre l'alto esonartece centrale ottocentesco, stretto tra due simmetriche basse costruzioni annesse; il portico \u00e8 costituito da tre arcate a tutto sesto, di cui la centrale pi\u00f9 alta e in aggetto, rette da massicci pilastri, decorati da lesene con capitelli dorici, a sostegno della trabeazione; superiormente si eleva una struttura a un piano con tre piccole finestre quadrate, coronata da un ampio frontone triangolare spezzato dall'avancorpo nel mezzo, chiuso a sua volta da un timpano delimitato da una cornice modanata. Pi\u00f9 indietro l'alta facciata \u00e8 caratterizzata dalla grande finestra centrale ad arco ribassato, affiancata da alcune lesene con capitelli dorici, a sostegno del cornicione in aggetto; superiormente quattro sottili lesene racchiudono tre nicchie, di cui le laterali ad arco a tutto sesto, mentre a coronamento si eleva un ampio frontone triangolare.\nSulla destra si innalza il campanile romanico, unico superstite dell'edificio quattrocentesco; la massiccia struttura, rivestita in laterizio, \u00e8 caratterizzata dalle bifore con colonnine centrali in pietra aperte in corrispondenza della cella campanaria, che ospita un concerto di ben otto campane.\nAi lati si aprono tra le cappelle i due accessi secondari, entrambi coronati da curvilinee finestre barocche; l'ingresso sinistro \u00e8 inoltre affiancato da due eleganti doppie lesene, a sostegno del cornicione modanato in aggetto sviluppato lungo l'alta fronte a capanna, che emerge rispetto alle cappelle laterali.\nSul retro la semplice abside settecentesca si eleva oltre la bassa costruzione ottocentesca annessa, che abbraccia l'intera larghezza della chiesa.\nAll'interno la monumentale navata centrale barocca, coperta da volta a botte, \u00e8 suddivisa dalle laterali, chiuse da volte a crociera, da una serie di arcate a tutto sesto decorate con stucchi in rilievo e disegni a tempera nei sottarchi; gli alti pilastri a sezione quadrata sono arricchiti da lesene scanalate coronate da capitelli corinzi, a sostegno dell'elaborata trabeazione in aggetto. Tutte le decorazioni in stucco furono realizzate tra il 1730 e il 1740 da Antonio Maria Ferraboschi.\nUna fessura posta tra il primo pilastro destro della navata principale e il sostegno del campanile conserva le tracce di un affresco quattrocentesco raffigurante un \"Angelo con folla orante\".\nLa controfacciata della navata sinistra \u00e8 decorata con un affresco rappresentante il \"Battesimo di Ges\u00f9\", realizzato nel XVIII secolo dal pittore Gaetano Ghidetti; accanto \u00e8 collocato l'antico battistero risalente al 1780. Sulla stessa parete \u00e8 inoltre affissa una lapide policroma risalente al 1656.\nLe \"Stazioni della Via Crucis\" posizionate ai lati delle navate furono eseguite nel XIX secolo dall'incisore francese Lemercier.\nIl presbiterio absidato, illuminato da due alti finestroni aperti sui fianchi, ospita dietro all'altare maggiore marmoreo la grande pala, delimitata da una ricca cornice dorata coronata da fastigio; il dipinto, raffigurante l\"'Assunta\", fu realizzato dal pittore Pietro Melchiorre Ferrari nel 1742. Sul retro \u00e8 collocato l'ottocentesco coro ligneo, con sedute scandite da sottili lesene con capitelli e, al centro, la cattedra episcopale.\nCappelle.\nL'aula \u00e8 affiancata da ampie arcate a tutto sesto aperte sulle sette cappelle laterali, di cui tre poste sulla destra e quattro sulla sinistra; a esse si aggiungono le due cappelle poste al termine delle navate secondarie.\nLato destro.\nOltre la prima cappella, dedicata a san Giuseppe e ai caduti delle due guerre mondiali, \u00e8 posizionato l'accesso laterale, sormontato da un dipinto rappresentante \"San Cristoforo col Bambino sulle spalle e Cristo che cammina sulle acque\", realizzato dal pittore sissese Paolo Ferrari nella prima met\u00e0 del XVIII secolo.\nLa seconda cappella, dedicata a santa Lucia, ospita un altare barocco a ripiani sfalsati, sovrastato da un'ancona lignea dorata arricchita da intrecci vegetali e putti, che inquadra la statua in legno policromo raffigurante \"Santa Lucia\".\nLa terza cappella, intitolata alla Madonna delle Grazie, conserva un pregevole affresco staccato proveniente dall'edificio romanico, raffigurante una \"Madonna col Bambino\" dipinta in stile gotico nel XV secolo e restaurata nel 2007.\nLa cappella sul fondo della navata, dedicata al Sacro Cuore, conserva sopra all'altare una monumentale ancona ottocentesca in legno dorato, affiancata da alte colonne corinzie, che inquadra un dipinto realizzato dal pittore Enrico Sifoni nel XIX secolo.\nLato sinistro.\nOltre la prima cappella, che ospita il fonte battesimale marmoreo risalente al 1930, si apre la seconda cappella, dedicata ai santi Sebastiano e Antonio abate, che conserva sopra all'altare la pala raffigurante i \"Santi Sebastiano e Antonio abate\", realizzata agli inizi del XVII secolo.\nL'accesso laterale \u00e8 sormontato da un dipinto rappresentante il \"Battesimo di Cristo\", eseguito tra la fine del XVII secolo e gli inizi del XVIII.\nLa terza e la quarta cappella sono dedicate rispettivamente alla Vergine Immacolata e a sant'Antonio da Padova.\nLa cappella sul fondo della navata, dedicata alla Madonna del Rosario, conserva sopra all'altare un'ancona lignea barocca affiancata da colonne tortili, che inquadra la statua in legno policromo raffigurante la \"Madonna Assunta portata in cielo da due angeli\", realizzata dagli scultori Insam e Prinoth di Ortisei nel 1935. Ai lati sono appese, all'interno di cornici barocche in legno dorato intagliate da Francesco Provinciali, le due composizioni pittoriche rappresentanti, al centro, rispettivamente la \"Madonna col Bambino\" e \"San Benedetto benedicente\" e, a raggiera, i \"Misteri del rosario\"; i dipinti furono eseguiti da Paolo Ferrari nel 1733.\nOrgano.\nLa controfacciata ospita al di sopra dell'ingresso un'elegante cantoria dorata risalente al 1795, contenente l'organo costituito da 1350 canne in stagno, piombo e legno; lo strumento fu realizzato dal cremasco Pacifico Inzoli nel 1876."}
{"id": "5985951", "revid": "33689", "url": "https://it.wikipedia.org/wiki?curid=5985951", "title": "Peripatetici antichi", "text": "Questa \u00e8 una lista dei filosofi peripatetici antichi in ordine (approssimativamente) cronologico."}
{"id": "5985973", "revid": "486946", "url": "https://it.wikipedia.org/wiki?curid=5985973", "title": "Lista dei Peripateci antichi", "text": ""}
{"id": "5985977", "revid": "767487", "url": "https://it.wikipedia.org/wiki?curid=5985977", "title": "Copacabana Me Engana", "text": "Copacabana Me Engana \u00e8 un film del 1968 scritto, prodotto e diretto da Antonio Carlos da Fontoura.\nTrama.\nMarquinhos, un ragazzo di vent'anni di buona famiglia, vive con i suoi e il fratello maggiore a Copacabana. Passa il tempo a non far niente, a giocare a calcio sulla spiaggia, a passare le nottate insieme alla sua banda di amici. Quando incontra Irene, una bella quarantenne, la sua vita per un po' di tempo prende un'altra piega.\nProduzione.\nIl film fu prodotto dalla A.C. Fontoura &amp; D. Achcar e Canto Claro Produ\u00e7\u00f5es Art\u00edsticas.\nDistribuzione.\nDistribuito dalla Difilm, per il mercato internazionale fu ribattezzato con il titolo inglese \"Copacabana Fools Me\"."}
{"id": "5985979", "revid": "436907", "url": "https://it.wikipedia.org/wiki?curid=5985979", "title": "Singularity (Robby Krieger)", "text": "Singularity \u00e8 un CD del chitarrista rock statunitense Robby Krieger, pubblicato dall'etichetta discografica Oglio Records nel giugno del 2010.\nMusicisti.\nRussian Caravan Intro\nRussian Caravan\nSouthern Cross\nEvent Horizon Intro\nEvent Horizon\nCoffin Dodger\nTrane Running Late\nLet It Slide\nSolar Wind\nHouse of Bees\nNote aggiuntive"}
{"id": "5985983", "revid": "767487", "url": "https://it.wikipedia.org/wiki?curid=5985983", "title": "Zero Effect", "text": "Zero Effect \u00e8 un film commedia statunitense del 1997, diretto da Jake Kasdan e interpretato da Bill Pullman e Ben Stiller.\nTrama.\nDaryl Zero, considerato il pi\u00f9 grande detective al mondo, viene incaricato insieme al suo socio in affari, Steve Arlo, di indagare in un complesso e misterioso caso."}
{"id": "5985985", "revid": "1728", "url": "https://it.wikipedia.org/wiki?curid=5985985", "title": "Sergey Nikitin", "text": ""}
{"id": "5985991", "revid": "115981805", "url": "https://it.wikipedia.org/wiki?curid=5985991", "title": "Bolts &amp; Blip", "text": "Bolts &amp; Blip (\"Bolts and Blip\") \u00e8 una serie animata in computer grafica 3D, frutto di una coproduzione tra Canada e Corea del Sud, che \u00e8 stata trasmessa tra il 2010 ed il 2011 sulla rete televisiva Teletoon."}
{"id": "5986008", "revid": "287204", "url": "https://it.wikipedia.org/wiki?curid=5986008", "title": "Luigi Norfini", "text": "Biografia.\nLuigi Norfini nacque da Elisabetta Bartoli e Giuseppe Norfini, insegnante di ostetricia a Pisa e, successivamente, direttore dell'Ospizio di maternit\u00e0 a Firenze. Nel 1834 si iscrisse alle Scuole pie fiorentine dei padri scolopi e nel 1841 inizi\u00f2 a frequentare l'Accademia di belle arti di Firenze, dove perfezion\u00f2 le sue capacit\u00e0 sotto la guida di Giuseppe Bezzuoli. \nNel 1848 interruppe gli studi artistici presso la scuola di Luigi Mussini e Adolf von St\u00fcrler per arruolarsi come volontario nel I Battaglione Fiorentino. Combatt\u00e9 insieme al fratello Alessandro nella Prima guerra d'indipendenza italiana, prendendo parte alla Battaglia di Curtatone e Montanara come caporale. Tornato dal fronte, una volta conclusi gli studi, apr\u00ec una sua bottega. Durante le frequentazioni del Caff\u00e8 Michelangelo, oltre a ritrovare l'amico Stefano Ussi, conobbe molti esponenti intellettuali toscani, come Angiolo Tricca e Carlo Collodi.\nRecatosi a Torino nel 1849, consolid\u00f2 rapporti con Massimo d\u2019Azeglio e Camillo Benso Conte di Cavour. Divenne noto alla Corte Reale grazie al generale Carlo Felice Nicolis, conte di Robilant, tanto che nel 1859 gli fu commissionato da parte del Governo provvisorio di Toscana il primo quadro, dal titolo \"La Battaglia di Novara\": l'opera fu esposta all'inaugurazione di una mostra al Palazzo di Brera a Milano l'8 settembre 1859 e acquistata da Bettino Ricasoli per donarla al re Vittorio Emanuele II.\n Sempre nel 1859, Norfini si aggiudic\u00f2 il secondo posto in un concorso bandito dal Governo Toscano al fine di promuovere, attraverso il lavoro degli artisti, un sentimento di coesione nazionale a ridosso dell'Unit\u00e0 d'Italia. Il quadro che gli procur\u00f2 il secondo premio fu \"Ritratto postumo di Silvio Pellico,\" Firenze, Palazzo Pitti, Galleria d'arte moderna.\nSecondo Norfini stesso le due successive tele commissionategli dal re, \"Battaglia di Palestro\" (1863) e \"Battaglia di S. Martino\" (1874), \u00abfaranno parte della collezione di opere e documenti che si riferiscono al risorgimento d'Italia\u00bb. Infatti fu sempre intenzione di Norfini di rappresentare la realt\u00e0 dei suoi tempi, attraverso una precisa e vivida celebrazione degli episodi pi\u00f9 patriottici che hanno costellato la storia dell'Unit\u00e0. \nSebbene avesse ricevuto la nomina di professore all'Accademia di belle arti di Firenze nel 1866, non vi insegn\u00f2, preferendo attendere la cattedra di Disegno e Pittura al Regio Istituto di belle arti di Lucca dove fece da insegnante a Cipriano Cei, Giorgio Lucchesi, Luigi De Servi. Italiano Franchi e altri, fino al 1897, anno in cui dovette abbandonare l'insegnamento per una malattia oculare. Per i legami creatisi con la vita culturale e sociale di Lucca, ne venne riconosciuto come cittadino onorario.\nFamiglia.\nLa coniuge Eugenia Orlandi Cardini dette alla luce sette figli, tre dei quali (Giuseppe, Alfredo e Mario) furono allievi del padre al Reale Istituto di Belle Arti di Lucca."}
{"id": "5986009", "revid": "709565", "url": "https://it.wikipedia.org/wiki?curid=5986009", "title": "Le avventure del gatto con gli stivali", "text": "Le avventure del gatto con gli stivali (\"The Adventures of Puss in Boots\") \u00e8 una serie animata statunitense in CGI. Presenta il personaggio del Gatto con gli stivali della serie Dreamworks Animation \"Shrek\" e del suo film spin-off del 2011, doppiato da Eric Bauza. La serie ha debuttato con i suoi primi cinque episodi su Netflix il 16 gennaio 2015; la sesta e ultima stagione \u00e8 stata rilasciata il 26 gennaio 2018. \u00c8 stata inoltre trasmessa in anteprima su Boomerang UK dal 3 settembre 2018.\nTrama.\nLa serie \u00e8 ambientata prima degli eventi del film. Il Gatto con gli stivali si ritrova a combattere un'infinit\u00e0 di invasori per proteggere la citt\u00e0 di San Lorenzo, precedentemente nascosta, dopo che le sue azioni hanno involontariamente rotto l'incantesimo che proteggeva il suo leggendario tesoro mistico dal mondo esterno. Quindi deve trovare un modo per ripristinare l'incantesimo di protezione che coprir\u00e0 la citt\u00e0 ancora una volta.\nEpisodi.\nLa prima stagione ha debuttato il 16 gennaio 2015 su Netflix, quando sono stati pubblicati i primi cinque episodi, con gli ulteriori episodi pubblicati a maggio e settembre 2015. La seconda stagione \u00e8 stata rilasciata l'11 dicembre 2015. La terza stagione \u00e8 stata rilasciata il 15 luglio 2016. La quarta stagione \u00e8 stata rilasciata il 16 dicembre 2016. La quinta stagione \u00e8 stata rilasciata il 28 luglio 2017. La sesta e ultima stagione \u00e8 stata pubblicata il 26 gennaio 2018.\nSpeciale.\nTrama: Il Gatto con gli stivali trova un libro di favole mentre si trova in una missione contro i ninja. Aprendolo, rimane intrappolato nel libro e per liberarlo, lo spettatore deve decidere i risultati di ogni decisione che Gatto affronta.\nProduzione.\nLa serie \u00e8 stata annunciata a marzo 2014 nell'ambito di un accordo tra Netflix e DreamWorks Animation, in base al quale lo studio svilupper\u00e0 oltre 300 ore di programmazione esclusiva per il servizio. Nel 2015, \u00e8 stato affermato che erano in produzione 78 episodi per la serie, e che avrebbero dovuto essere rilasciate a blocchi dal 2015 in un accordo pluriennale.\nCritica.\nIl \"New York Times\" ha dato al primo episodio una recensione positiva affermando che lo spettacolo \"\u00e8 ben disegnato, e San Lorenzo \u00e8 popolata da alcuni giovani residenti piacevolmente strani, umani e non.\" Inoltre, hanno elogiato l'umorismo affermando che era \"relativamente sofisticato (potreste scrivere un trattato psicologico su Dulcinea, che ha modellato la sua vita su un libro un po' vacuo di epigrammi), ma non cos\u00ec sofisticato che i bambini saranno lasciati indietro.\"\nAccoglienza.\nNel 2015, il secondo episodio della serie, \"La sfinge\", \u00e8 stato nominato all'Annecy International Animated Film Festival. Nel 2016, la serie ha vinto un Emmy Award per il casting d'eccezionale per una serie animata o speciale.\nFumetti.\nNell'aprile 2016, la Titan Comics ha pubblicato il primo di una serie limitata di fumetti a due numeri in collegamento con la serie TV, con lo stesso titolo \"The Adventures of Puss in Boots.\""}
{"id": "5986012", "revid": "124123", "url": "https://it.wikipedia.org/wiki?curid=5986012", "title": "Carolina Amari", "text": "Biografia.\nIl padre Michele (1806-1889), storico e patriota siciliano - ministro della Pubblica Istruzione, membro del Consiglio superiore degli Archivi, dell'Istituto Storico italiano, socio Accademia della Crusca e dell'Accademia dei Lincei - pubblic\u00f2 la \"Storia dei Musulmani di Sicilia\". Da lui Carolina eredit\u00f2 amore per la Patria e dirittura morale; dalla madre, la coltissima Luisa Boucher, amore per l\u2019arte, il ricamo e la sensibilit\u00e0 per i meno fortunati. Questo l'humus in cui crebbe e che ne ha fatto una figura di riferimento per la storia dell'artigianato d'arte italiano e del ruolo attivo femminile nella societ\u00e0.\nLa sua istruzione fu di gran lunga superiore a quella dell\u2019epoca, integrata poi dalle lezioni universitarie di Alessandro D'Ancona (1835\u20131914) e di Pio Rajna. Amava la lettura, disegnava e si applicava al ricamo e al merletto divenendo, a detta di Elisa Ricci \"una compiuta artista dell'ago e dei fuselli\". Intendeva la beneficenza, non secondo un modello caritativo stantio, ma, in forma moderna e strutturata in grado di garantire risultati duraturi. Recuper\u00f2 vecchi disegni di ricami e cre\u00f2 il suo primo laboratorio nella casa paterna, a Villa Concezione, in localit\u00e0 Trespiano, sulle colline fiorentine, dove insegn\u00f2 alle contadine del posto i primi rudimenti di quest'arte femminile. Continu\u00f2 a raccogliere campionari di punti e disegni di ricami antichi, visitando musei e raccolte private, consultando libri e osservando antichi dipinti. Le operaie da lei selezionate li ricopiavano, creando ricami di rara bellezza.\nNel 1899 fu l\u2019artefice del rinnovamento e della riorganizzazione della Scuola Professionale Ginori Conti di Firenze; fu poi direttrice artistica della \"Scuola Ricami Ranieri Sorbello\", a Villa del Pischiello (Perugia), che divent\u00f2 la capolista di altre 24 scuole perugine. Cre\u00f2 sempre nuovi punti che fecero la fortuna di questi laboratori, anche all\u2019estero.\nIde\u00f2 inoltre un ricamo originale, riprendendo spunti da ricami cinquecenteschi, dedicandolo a un paesino del pistoiese, Casalguidi, da cui quel punto prese il nome e che ancora oggi ne perpetua la fama.\nNel 1903 fu una delle socie fondatrici della Cooperativa Industrie Femminili Italiane, (I.F.I.), filiazione del Consiglio Nazionale delle donne: un\u2019impresa quasi totalmente al femminile, curata da donne, gestita da donne, a esse rivolta e diffusa in tutta Italia.\nNe era presidentessa la contessa Cora Slocomb, sposata Savorgnan di Brazz\u00e0 e tra le patronesse figuravano la contessa Maria Pasolini, Dora Melegari, Rosy Amadori, la contessa Lavinia Taverna, Amelia Pincherle Rosselli, la contessa Antonia Suardi, Virginia Nathan-Mieli (figlia di Ernesto Nathan, sindaco di Roma), la marchesa Pes di Villamarina, la marchesa Etta De Viti De Marco e Donna Bice Tittoni. Scopo della Cooperativa era offrire uno strumento commerciale in grado di aprire strade internazionali all'artigianato artistico femminile italiano. L\u2019associazione riusc\u00ec a unificare i tanti laboratori, che sull\u2019onda del revival novecentesco avevano rivitalizzato industrie femminili ormai in disuso, donando loro una visibilit\u00e0 altrimenti impensabile.\nNel 1905 Carolina fond\u00f2 a New York la \"Scuola d'Industrie Italiane\", dove si producevano ricami e merletti, realizzati da giovani donne emigrate. Ebbe l'aiuto di Florence Colgate - figlia di Bowles, costruttore dell'impero economico Colgate Company - e di Gino Speranza. A dicembre dello stesso anno riusc\u00ec ad organizzare la prima mostra per presentare i ricami italiani al pubblico americano. Tessuti, trine e merletti: ci\u00f2 che usciva dai laboratori di Carolina aveva carattere prettamente italiano. Nel 1908 la scuola di New York ebbe il patronato della Regina Margherita di Savoia e sui manufatti fu deliberato di apporre, quale elemento distintivo la \"Sirena Amari\". La scuola oper\u00f2 fino al 1925."}
{"id": "5986031", "revid": "287204", "url": "https://it.wikipedia.org/wiki?curid=5986031", "title": "Parigi-Roubaix 1976", "text": "La Parigi-Roubaix 1976, settantaquattresima edizione della corsa, fu disputata l'11 aprile 1976, per un percorso totale di 270,5\u00a0km. Fu vinta dal belga Marc Demeyer, giunto al traguardo con il tempo di 6h37'41\" alla media di 40,810\u00a0km/h davanti a Francesco Moser e Roger De Vlaeminck.\nPresero il via da Compi\u00e8gne 154 ciclisti, 38 di essi tagliarono il traguardo a Roubaix. La gara venne immortalata nel documentario \"En For\u00e5rsdag i Helvede\" (\"Un giorno all'inferno\") del regista danese J\u00f8rgen Leth. "}
{"id": "5986032", "revid": "287204", "url": "https://it.wikipedia.org/wiki?curid=5986032", "title": "Menergy", "text": "Menergy \u00e8 il primo album da solista del musicista statunitense Patrick Cowley.\nContiene fra l'altro il brano musicale \"Menergy\", usato anche come trailer nel videogioco \"\", uscito nel 2009."}
{"id": "5986053", "revid": "124123", "url": "https://it.wikipedia.org/wiki?curid=5986053", "title": "Antonio Carlos da Fontoura", "text": ""}
{"id": "5986058", "revid": "729019", "url": "https://it.wikipedia.org/wiki?curid=5986058", "title": "Castello De Sterlich-Aliprandi", "text": "Il castello De Sterlich-Aliprandi domina il paese di Nocciano, in provincia di Pescara. Di propriet\u00e0 del Comune di Nocciano e restaurato nel 1993, \u00e8 attualmente la sede del Museo delle Arti.\nStoria.\nSituato tra le valli del Cigno, del Pescara e della Nora, la costruzione del castello si fa risalire all'anno Mille, con il primo nucleo costituito dal torrione poligonale, successivamente inglobato nell'attuale edificio.\nLa storia del castello si lega comunque a quella della famiglia De Sterlich-Aliprandi, presente a Nocciano dal XV-XVI secolo, che ne rimase proprietaria fino alla met\u00e0 del XX secolo e che ne trasform\u00f2 l'aspetto da costruzione difensiva a residenza signorile.\nArchitettura.\nIl castello ha una pianta irregolare con una struttura simile ad una doppia \"L\". Al castello si accede tramite una larga rampa che conduce al portale principale, sormontato da un arco a tutto sesto. Accedendo al castello ci si trova di fronte ad un cortile pavimentato, aperto da un lato verso il giardino.\nIl piano nobile \u00e8 caratterizzato da una loggia formata da tre arcate, con un'altra loggia ad otto arcate che si ritrova anche sulla parete esterna."}
{"id": "5986073", "revid": "80030", "url": "https://it.wikipedia.org/wiki?curid=5986073", "title": "Gotico postumo", "text": "Il Gotico postumo o \"post gotico\" (in tedesco: \"Nachgotik\") definisce la presenza di motivi architettonici gotici che sopravvissero in Europa, nelle epoche del Rinascimento e del Barocco, dopo il periodo dell'architettura gotica medievale.\nQuesto stile rappresenta la pura e semplice sopravvivenza delle forme gotiche e non si differenzia dall'architettura neogotica che \u00e8 \u00ab \"la scelta consapevole dei modi gotici a contrasto con il linguaggio architettonico corrente ed accettato\"\u00bb."}
{"id": "5986075", "revid": "74173", "url": "https://it.wikipedia.org/wiki?curid=5986075", "title": "L'Italia che scrive", "text": "L'Italia che scrive. Rivista per coloro che leggono \u00e8 stata una rivista italiana fondata nel 1918 da Angelo Fortunato Form\u00edggini e pubblicata a Roma con periodicit\u00e0 mensile. \nStoria.\nIl primo numero usc\u00ec il primo aprile 1918, in piena guerra mondiale. Il successo fu immediato. Nel primo anno la tiratura si assest\u00f2 sulle 10.000 copie, ma tre anni dopo erano gi\u00e0 salite a 30.000. Formiggini lanci\u00f2 un'edizione in lingua francese.\nNei primi ventuno anni della rivista (quelli di Formiggini) furono recensiti tredicimila libri, cinquantamila furono annunciati e millecento articoli vennero pubblicati. Dopo la morte del fondatore, la rivista fu diretta da Paolo Cremonese fino al 1943.\nDopo il n. 5/7 del 1943 la rivista fu sospesa per cause belliche.\nRitorn\u00f2 in edicola il 29 novembre 1945 con la direzione di Mario Vinciguerra, cui segu\u00ec Nicola Francesco Cimmino.\nLa rivista svolgeva la funzione principale di rassegna bibliografica, pubblicando ogni mese gli elenchi delle nuove uscite delle principali case editrici italiane. Si occup\u00f2 anche di questioni legate alla diffusione della cultura e della lingua italiana..\nTra le numerose rubriche (\u201cRecentissime\u201d, \u201cProfili\u201d, \u201cMiniera aneddotica\u201d, \u201cAntologia del brutto\u201d), esisteva anche una sezione per gli scrittori alla ricerca di un editore: la rivista pubblicava gli estratti di opere inedite; se un editore si dimostrava interessato, contattava direttamente l'autore. Titolo della rubrica: \u201cIdee senza editore\u201d."}
{"id": "5986077", "revid": "92723", "url": "https://it.wikipedia.org/wiki?curid=5986077", "title": "Rodin (disambigua)", "text": ""}
{"id": "5986079", "revid": "373458", "url": "https://it.wikipedia.org/wiki?curid=5986079", "title": "The Shining Stars", "text": ""}
{"id": "5986082", "revid": "1001457", "url": "https://it.wikipedia.org/wiki?curid=5986082", "title": "Rodino", "text": ""}
{"id": "5986083", "revid": "599013", "url": "https://it.wikipedia.org/wiki?curid=5986083", "title": "Wellington Daniel Bueno", "text": ""}
{"id": "5986084", "revid": "767487", "url": "https://it.wikipedia.org/wiki?curid=5986084", "title": "Heitor dos Prazeres (film)", "text": "Heitor dos Prazeres \u00e8 un documentario del 1966 diretto da Antonio Carlos da Fontoura e dedicato al musicista Heitor dos Prazeres.\nProduzione.\nIl film, un documentario di tredici minuti, fu prodotto dalla Canto Claro Produ\u00e7\u00f5es Art\u00edsticas."}
{"id": "5986086", "revid": "729019", "url": "https://it.wikipedia.org/wiki?curid=5986086", "title": "Claude de Rouvroy de Saint-Simon", "text": "Biografia.\nClaude era figlio di Luigi II de Rouvroy detto \"de Saint-Simon\" e di sua moglie, Denise de la Fontaine de Lesches. Suo padre, discendente di una famiglia piccarda, era decaduto a causa delle guerre di religione e pertanto pens\u00f2 di porre Claude de Saint-Simon sin da giovane come paggio di scuderia al servizio di Luigi XIII, sovrano del quale riusc\u00ec a carpire l'amicizia. Secondo il caustico G\u00e9d\u00e9on Tallemant des R\u00e9aux, la qualit\u00e0 essenziale del giovane Claude era quella di \u00absbavare addosso al re\u00bb, ma pi\u00f9 che altro egli lo segu\u00ec fedelmente in tutte le sue campagne militari. Claude fu per Luigi XIII anche un buon consigliere e gli sugger\u00ec di sostenere Richelieu. Nel 1627 divenne primo scudiero di Francia, poi \"Grand louvetier de France\" nel 1628 e primo gentiluomo della Camera del re. Si distinse all'Assedio di La Rochelle e ne ricevette in premio la signoria di una parte della cittadella. Nel 1630 venne nominato governatore di Blaye e dei castelli di Saint-Germain e Versailles. Infine, nel gennaio del 1635 venne elevato al rango di duca e pari di Francia sotto il titolo di \"duca di Saint-Simon\", ricevendo anche il cavalierato dell'Ordine dello Spirito Santo. Nel 1636, ad ogni modo, cadde in disgrazia per aver difeso il barone di Saint-L\u00e9ger, suo zio.\nPoco prima della sua caduta in disgrazia, Claude era un personaggio molto noto a corte e perennemente presente a tutti i suoi eventi mondani. Prese parte tre volte al \"Ballet du Roy ou la Vieille cour\" (detto anche \"Ballet des Triomphes\") tenutosi a Parigi nel febbraio del 1635; ebbe un ruolo anche nel \"Ballet de la Merlaison\" tenutosi a Chantilly e poi a Royaumont nel marzo del 1635. Infine prese parte al \"Ballet des Sottises\" (Saint-Germain-en-Laye, gennaio 1636). Fu inoltre Claude de Rouvroy a presentare il cantante Pierre de Nyert a Luigi XIII nel 1635.\nDal 1636 al 1643 rimase in esilio a Blaye, territorio che continu\u00f2 a governare e da cui ricavava le proprie rendite pi\u00f9 sostanziose (60.000 \"livres\" annue) grazie ai suoi 8.000 ettari di terreno coltivato. Quando gli venne permesso di fare ritorno a corte, assistette alla morte di Luigi XIII, ma poi si mantenne lontano dalle questioni politiche anche se parteggi\u00f2 per Anna d'Austria e Mazzarino durante la Fronda. Prese quindi residenza al castello di La Fert\u00e9-Vidame (acquisito nel 1635), villaggio dove fece ricostruire la locale chiesa a sue spese. Spos\u00f2 quindi Diane Henriette de Budos il 26 settembre 1644 a Saint-Maximin non lontano da Senlis. Ella mor\u00ec nel 1670 a Parigi e venne sepolta nella cattedrale di Senlis. Nel 1672, terrorizzato dall'idea di non aver ancora avuto il tanto desiderato erede maschio (dal primo matrimonio aveva avuto solo una figlia femmina), si rispos\u00f2 a sessantasette anni con Charlotte de L'Aubespine de Ch\u00e2teauneuf. Suo figlio Louis, celebre biografo, nacque quindi il 16 gennaio 1675 e venne solennemente battezzato nella cappella reale della Reggia di Versailles dal cardinale de Bouillon, con madrina la regina Maria Teresa d'Austria e per padrino re Luigi XIV il quale nutriva un grande rispetto per il Saint-Simon nella memoria dell'affetto per lui nutrito da suo padre Luigi XIII.\nClaude mor\u00ec a Parigi nel 1693."}
{"id": "5986087", "revid": "287204", "url": "https://it.wikipedia.org/wiki?curid=5986087", "title": "Betoota", "text": "Betoota \u00e8 una piccola citt\u00e0 nella contea di Diamantina, nel Channel Country del Central West Queensland in Australia che ha una popolazione stagionale; l'ultimo residente permanente, Sigmund Remienko, \u00e8 morto nel 2004. Betoota \u00e8 situata in pianura a a est di Birdsville e a 227 a ovest di Windorah.\nLa citt\u00e0 \u00e8 stata nominata come pi\u00f9 piccola d'Australia. Le uniche strutture in Betoota sono un circuito, una pista e un campo di cricket. I visitatori sono attratti dalla citt\u00e0 durante the annual Simpson Desert Carnival che si tiene nel mese di settembre.\nStoria.\nLa citt\u00e0 \u00e8 stata mappata nel 1887. Furono segnate solamente tre strade. L'Hotel Betoota \u00e8 stato costruito durante la fine del 1880 ed \u00e8 l'ultima struttura rimanente nella citt\u00e0. L'edificio \u00e8 stato costruito in pietra e con un pavimenti in legno.\nNel 1885, il Governo di Queensland apr\u00ec una dogana per raccogliere pedaggi da chi percorreva la strada. Betoota \u00e8 stata una stazione di cambio Cobb &amp; Cobb &amp; Co.\nNel 1895, \u00e8 stata istituita una caserma di polizia per la costruzione della rabbit-proof fence. Nel 1915 fu costruita una stazione di polizia con un personale ma successivamente fu chiusa nel 1930 poich\u00e9 dopo un'ispezione nel 1928 non trov\u00f2 nessuno che custodiva il luogo da cinque anni.\nL'hotel oper\u00f2 fino a quando nel 1997, il proprietario Sigmund Remienko si ritir\u00f2 all'et\u00e0 di 82 anni. Originario della Polonia, Remienko lavor\u00f2 come autista finch\u00e9 non compr\u00f2 l'Hotel Betoota nel 1957. Nell'ottobre del 1997, l'hotel chiuse. Sigmund mor\u00ec nel 2004.\nStato.\nLa citt\u00e0 ora \u00e8 deserta, escluso per i turisti nella stagione secca.\nSiti interesse culturale.\nBetoota ha dei siti di interesse culturale, inclusa l'area protetta conosciuta come Burke and Wills \"Plant Camp\"."}
{"id": "5986091", "revid": "124123", "url": "https://it.wikipedia.org/wiki?curid=5986091", "title": "Turhan Hatice Sultan", "text": "Turhan \u00e8 considerata una delle due donne reggenti ufficiali dell'impero ottomano; l'altra fu la suocera, K\u00f6sem Sultan. Questa singolare posizione di potere supremo ne fece ha una delle figure di primo piano durante l'era conosciuta come il sultanato delle donne.\nBiografia.\nTurhan Hatice, il cui nome originale era Nadiya, era di origine slavo-rutena. Fu catturata durante un'incursione dei tartari e venduta come schiava. Quando aveva circa 12 anni, Turhan venne inviata al Palazzo Topkap\u0131 come dono, dal Khan di Crimea, per la madre del sultano Ibrahim I, K\u00f6sem Sultan.\nConsorte di Ibrahim I.\n\u00c8 molto probabile che K\u00f6sem la diede a Ibrahim come concubina. Turhan era nota per la sua bellezza e intelligenza. Aveva i capelli biondi e un corpo snello. Il 2 gennaio 1642 Turhan diede alla luce un figlio, il futuro sultano Mehmed IV.\nTurhan Hatice era una delle otto haseki del sultano e una delle sue principali consorti. Tuttavia, non era la moglie legale.\nL'8 agosto 1648, Ibrahim fu detronizzato e alcuni giorni dopo strangolato. A capo dell'impero ottomano gli successe il figlio, Mehmed IV. Con l'ascesa di Mehmed, la posizione del Valide Sultan ( \"madre del sultano regnante\") avrebbe dovuto andare a Turhan. Tuttavia, Turhan venne messa da parte a causa della sua giovinezza e inesperienza. Fu invece la nonna del sultano e precedente Valide Sultan, K\u00f6sem, a essere confermata in questa posizione.\nTuttavia Turhan si rivel\u00f2 troppo ambiziosa per rinunciare a una posizione cos\u00ec elevata senza combattere. Nella sua lotta per diventare Valide Sultan, Turhan fu sostenuta dal capo eunuco nero nella sua casa e dal gran visir, mentre K\u00f6sem aveva dalla sua parte il Corpo giannizzero, con il cui sostegno mirava a detronizzare Mehmed e sostituirlo con un altro giovane nipote. Anche se K\u00f6sem, come Valide, era considerata pi\u00f9 abile a governare, la popolazione era malcontenta per l'influenza dei giannizzeri.. Cos\u00ec, tre anni dopo essere diventata reggente, K\u00f6sem fu uccisa.\nReggente.\nCon la morte della sua rivale, Turhan divenne la Valide Sultan. Come reggente, Turhan esercit\u00f2 un grande potere. Accompagnava il figlio agli incontri importanti e in diverse occasioni lo consigliava da dietro le quinte. Era profondamente amata e rispettata da suo figlio, che la considerava come co-reggente dell'impero e le diede un grande potere. Fu l'unica Valide Sultan nella storia a condividere equamente il governo dell'impero con il figlio, superando anche K\u00f6sem all'apice del suo potere.\nLa reggenza di Turhan fu segnata da almeno due eventi: la guerra con i veneziani per l'isola di Creta e la crisi finanziaria causata dalle elevate spese dovute alla guerra stessa.\nEredit\u00e0.\nLeslie Peirce vede il 1656 come un punto di svolta nella vita di Turhan. Dopo aver lasciato tutti i suoi \"poteri\" al gran visir, Turhan si dedic\u00f2 alla realizzazione di opere architettoniche.\nIl suo primo progetto inizi\u00f2 nel 1658. Forse in risposta alla minaccia veneziana, Turhan fece costruire due fortezze all'ingresso dei Dardanelli. Le fortezze, una sul lato europeo e l'altra sul lato asiatico, sono ancora visibili oggi.\nProsegu\u00ec inoltre la costruzione della Yeni Cami. Dopo il suo completamento nel 1665, il complesso comprendeva non solo la moschea, ma anche una scuola, fontane pubbliche, un mercato e un mausoleo. Secondo Peirce la Yeni Cami fu la prima moschea imperiale costruita da una donna.\nMorte.\nMor\u00ec il 4 agosto 1683 e fu sepolta nella Yeni Cami."}
{"id": "5986099", "revid": "1870933", "url": "https://it.wikipedia.org/wiki?curid=5986099", "title": "Yukitoshi It\u014d", "text": "Carriera.\nNel gennaio 2022 si trasferisce all'."}
{"id": "5986101", "revid": "76963", "url": "https://it.wikipedia.org/wiki?curid=5986101", "title": "Sachiko Chijimatsu", "text": "\u00c8 principalmente conosciuta per aver doppiato la madre di Nobita nella serie animata \"Doraemon\" e nei film ad esso correlati, dal 1979 al 2005. \u00c8 attualmente rappresentata dalla 81 Produce."}
{"id": "5986106", "revid": "110157", "url": "https://it.wikipedia.org/wiki?curid=5986106", "title": "Museo dell'Energia di Ripi", "text": "Il Museo dell'Energia di Ripi nasce nel 2009, dal recupero di due manufatti dismessi, un mattatoio e un lavatoio. \u00c8 insieme un laboratorio didattico e un museo geologico-scientifico che illustra il complesso mondo dell'energia.\nL'idea di realizzare il Museo dell'Energia nasce dalla presenza nel territorio del Comune di Ripi di alcuni pozzi di petrolio ancora oggi funzionanti. L'esistenza di questa attivit\u00e0 estrattiva, le cui concessioni pi\u00f9 antiche risalgono alla met\u00e0 del XIX secolo, \u00e8 oggi poco nota al grande pubblico.\nLa direzione dell'allestimento museale \u00e8 stata affidata a Paco Lanciano, fisico e divulgatore scientifico.\nDescrizione esposizione.\nIl percorso museale si snoda al di sopra delle vecchie vasche del lavatoio tramite una passerella sopraelevata in acciaio e vetro. Sono esposti documenti storici e antiche mappe geologiche assieme a esposizioni interattive riguardanti sia il petrolio e l'energia dei combustibili fossili e sia l'energia eolica, l'energia dell'acqua e del sole. Le adiacenti sale dell'ex mattatoio sono convertite all'uso per laboratori didattici sul rapporto tra energia e clima, le rocce dei giacimenti petroliferi, l'efficienza energetica e le energie rinnovabili. \nLa visita al museo pu\u00f2 essere completata con una escursione guidata alla \u201cMiniera di Ripi\u201d, in localit\u00e0 Le Petroglie, lungo il percorso denominato \"La Via Del Petrolio\"."}
{"id": "5986108", "revid": "329581", "url": "https://it.wikipedia.org/wiki?curid=5986108", "title": "Gerolamo Imparato", "text": ""}
{"id": "5986109", "revid": "842111", "url": "https://it.wikipedia.org/wiki?curid=5986109", "title": "Gerolamo Imperato", "text": ""}
{"id": "5986111", "revid": "1494169", "url": "https://it.wikipedia.org/wiki?curid=5986111", "title": "Eaten Alive", "text": ""}
{"id": "5986113", "revid": "767487", "url": "https://it.wikipedia.org/wiki?curid=5986113", "title": "Absolutamente Certo", "text": "Absolutamente Certo \u00e8 un film del 1957 scritto e diretto da Anselmo Duarte che ne \u00e8 anche l'interprete principale.\nTrama.\nUn uomo che ha memorizzato l'elenco telefonico della sua citt\u00e0 tenta la fortuna in un programma televisivo. Ma un piccolo gruppo di persone che controlla le scommesse in citt\u00e0 cerca di trarre vantaggio dalla sua intelligenza.\nProduzione.\nIl film fu prodotto dalla Cinedistri.\nDistribuzione.\nDistribuito dalla Cinedistri, per il mercato internazionale venne ribattezzato con il titolo inglese \"Absolutely Right\"."}
{"id": "5986114", "revid": "124123", "url": "https://it.wikipedia.org/wiki?curid=5986114", "title": "Fran\u00e7ois de Baradas", "text": "Biografia.\nOriginario di una famiglia borgognona, ancora giovinetto venne assegnato alle stalle del re come paggio. Luigi XIII lo prese in simpatia personale e lo nomin\u00f2 poco dopo primo gentiluomo di camera del re, governatore poi del castello di Saint-Germain e Luogotenente del re nello Champagne. Sei mesi dopo aver ottenuto questi grandi onori, Baradas perse tutta la propria fortuna, motivo per cui ancora oggi nella tradizione della lingua francese \u00e8 noto il detto \"fortuna di Baradas\" a indicare una ricchezza notevole ma di breve durata.\nFran\u00e7ois Sublet de Noyers era stato infatti incaricato di convincere Baradas a dimettersi dai propri incarichi dietro pagamento della considerevole somma di 100.000 scudi dal momento che il re intendeva concedere quegli onori al suo nuovo favorito, il futuro duca di Saint-Simon. Malgrado le pressioni del conte di Chavigny, sovrintendente delle finanze del re, questi non lasci\u00f2 la propria provincia e l'operazione non giunse allo sperato compimento. Durante l'assedio di Corbie del 1636, cospir\u00f2 per fermare il cardinale Richelieu, ma scoperto venne esiliato ad Avignone dove mor\u00ec nel 1684."}
{"id": "5986124", "revid": "123362622", "url": "https://it.wikipedia.org/wiki?curid=5986124", "title": "Vidal Sassoon", "text": "Biografia.\n\"Coiffeur\" innovatore, imprenditore e filantropo, Sassoon \u00e8 rimasto famoso per aver creato uno stile di acconciatura semplice, geometrico ed elegante chiamato \"bob cut\" (caschetto) portato da rinomati personaggi della moda come Mary Quant e attrici cinematografiche come Mia Farrow, Goldie Hawn, Cameron Diaz, Nastassja Kinski e Helen Mirren.\nDi estrazione molto povera, pass\u00f2 sette anni di infanzia presso un orfanotrofio. Lasci\u00f2 la scuola all'et\u00e0 di 14 anni, svolgendo svariati lavori a Londra durante la seconda guerra mondiale. Nel 1948, a 20 anni, si arruol\u00f2 nella Haganah (che poco dopo divenne l'IDF) e combatt\u00e9 nella guerra arabo-israeliana del 1948, scoppiata dopo la fondazione dello Stato di Israele. Rientrato in patria e sebbene sperasse di diventare un calciatore professionista, divenne invece un apprendista parrucchiere, seguendo i consigli di sua madre.\nDopo aver acquisito una reputazione per i suoi tagli innovativi, si spost\u00f2 a Los Angeles nei primi anni 1970, dove apr\u00ec la prima catena mondiale di saloni, accompagnati da una linea di prodotti per il trattamento e la cura dei capelli. Fond\u00f2 inoltre la Paul Mitchell Systems insieme a Paul Mitchell (1936-1989), uno dei suoi precedenti allievi. Mitchell disse che Sassoon era \"il pi\u00f9 famoso parrucchiere nella storia del mondo\".\nSassoon vendette i suoi interessi commerciali nei primi anni 1980 per dedicarsi alla filantropia, finanziando attivit\u00e0 di beneficenza, supporto alle Arti e cultura tramite la Fondazione Vidal Sassoon. Per tutta la vita Sassoon di dedic\u00f2 con impegno a sradicare l'antisemitismo dalla societ\u00e0, fondando tra l'altro il Centro Internazionale Vidal Sassoon per lo Studio dell'Antisemitismo, o SICSA, nel 1982. Situato presso la Universit\u00e0 Ebraica di Gerusalemme, il Centro si occupa della raccolta internazionale di informazioni sull'antisemitismo.\n\"Vidal Sassoon: The Movie\", un film documentario sulla sua vita, \u00e8 stato prodotto nel 2010."}
{"id": "5986127", "revid": "92723", "url": "https://it.wikipedia.org/wiki?curid=5986127", "title": "Torneo di Wimbledon 2016 - Qualificazioni singolare maschile", "text": "Le qualificazioni del singolare maschile del Torneo di Wimbledon 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nI primi due turni di qualificazioni sono stati giocati al meglio di 2 set su 3, mentre l'ultimo turno si \u00e8 giocato al meglio di 3 set su 5."}
{"id": "5986130", "revid": "111247289", "url": "https://it.wikipedia.org/wiki?curid=5986130", "title": "Nicolas Caussin", "text": "Fu confessore personale di re Luigi XIII di Francia. Il suo trattato, \"La Santa Corte in quattro tomi\" venne pubblicato nel 1638. Fautore della teoria teologica delle passioni, ne trov\u00f2 ed analizz\u00f2 quattro principali: Amore, Desiderio, Rabbia, Invidia e le declin\u00f2 in tutte le loro possibili varianti. L'intento della sua opera fu quello di istruire su come controllare questi sentimenti.\nBiografia.\nNato a Troyes, Caussin entr\u00f2 nella Societ\u00e0 di Ges\u00f9 nel 1609 e divenne successivamente confessore di Luigi XIII da marzo a dicembre del 1637. Ritenuto un rigoroso direttore spirituale, si oppose con tutto s\u00e9 stesso, nelle parole del giansenista Antoine Arnauld, \"...all'imperfetta contrizione, dovuta al solo terrore dell'inferno (...) motivi per cui non vi sarebbe giustificazione senza l'amor di Dio\". Anche se la \"Catholic Encyclopedia\" del 1913 ritiene che questo suo rigore non fu la causa della sua caduta in disgrazia, si ha ragione di credere che i suoi rapporti col cardinale Richelieu non furono ad ogni modo idilliaci e per questo egli viene inviato in esilio a Quimper, come riportato pi\u00f9 avanti anche da Pascal nella sua opera.\nTorn\u00f2 a Parigi nel 1643 dopo la morte di Richelieu e la sua reputazione lo port\u00f2 ad essere scelto per rispondere alla critica \"Th\u00e9ologie morale des J\u00e9suites\" pubblicata dall'Arnauld, pubblicando in seconda battuta nel 1644 l\u2019\"Apologie pour les religieux de la Compagnie de J\u00e9sus, \u00e0 la reine r\u00e9gente\" e la \"R\u00e9ponse au libelle intitul\u00e9 La Th\u00e9ologie morale des J\u00e9suites\".\nMor\u00ec a Parigi nel 1651."}
{"id": "5986145", "revid": "1652134", "url": "https://it.wikipedia.org/wiki?curid=5986145", "title": "Charles Bouvard", "text": "Biografia.\nNato a Montoire-sur-le-Loir nel 1572, Charles Bouvard era figlio di un medico della sua citt\u00e0, ma rimase orfano di entrambi i genitori in tenera et\u00e0. Vedendo la sua precoce propensione per le materie scientifiche e mediche, venne quindi preso sotto tutela da Marin Liberge, professore dell'Universit\u00e0 di Angers, dove ebbe modo di studiare medicina, laureandosi nel 1604 e divenendo successivamente professore di medicina al Coll\u00e8ge royal dal 1625 al 1628. Entr\u00f2 quindi al servizio diretto di re Luigi XIII come archiatra di corte, sostituendo Jean H\u00e9roard, e venne anche nominato sovrintendente del \"Jardin des plantes\" di Parigi. Particolarmente con quest'ultimo incarico, cerc\u00f2 di applicare la propria conoscenza del mondo delle piante officinali per la produzione di rimedi naturali a base di fiori. Il suo nome \u00e8 infatti ancora oggi associato alla \"Bouvardia ternifolia\" (ordine delle Rubiaceae), ed a Cap Bouvard, in Australia occidentale. Charles Bouvard fu grande amico del fisico Joseph Barsalou (1600\u20131660), col quale intrattenne una fitta corrispondenza, conservata sino ad oggi, nella quale \u00e8 possibile evidenziare i diversi trattamenti a base di erbe officinali che venivano somministrati ai pazienti dell'epoca.\nMor\u00ec a Parigi nel 1658. La sua citt\u00e0 natale Montoire-sur-le-Loir gli ha dedicato una via."}
{"id": "5986146", "revid": "3732", "url": "https://it.wikipedia.org/wiki?curid=5986146", "title": "Omsa Faenza", "text": ""}
{"id": "5986147", "revid": "666668", "url": "https://it.wikipedia.org/wiki?curid=5986147", "title": "Universit\u00e0 di Monash", "text": ""}
{"id": "5986148", "revid": "2730", "url": "https://it.wikipedia.org/wiki?curid=5986148", "title": "Bay Psalm Book", "text": "Il Bay Psalm Book (\"Salterio della baia [del Massachusetts]\") \u00e8 il nome con cui \u00e8 conosciuto \"The Whole Booke of Psalmes Faithfully Translated into English Metre\"; fu il primo libro stampato nell'America britannica a Cambridge (Massachusetts) nel 1640. Si tratta di un salterio nel quale i salmi sono tradotti nella metrica inglese. Le traduzioni non sono particolarmente accurate e nessuna \u00e8 rimasta in uso, bench\u00e9 alcune delle intonazioni sulle quali erano cantate siano sopravvissute.\nTuttavia, bisogna considerare che la sua produzione, appena 20 anni dopo l'arrivo dei Pellegrini a Plymouth, rappresent\u00f2 un'impresa eccezionale. Il libro ebbe diverse edizioni e fu utilizzato per oltre un secolo. Una delle undici copie note superstiti della prima edizione, fu venduta all'asta nel mese di novembre 2013 per 14\u00a0165\u00a0000 dollari, un vero record per un libro stampato. \nStoria.\nI primi abitanti della Colonia della Baia del Massachusetts portarono con s\u00e9 diversi libri di salmi: il Salterio Ainsworth (1612), compilato da Henry Ainsworth per l'uso da parte dei puritani \"separatisti\" nei Paesi Bassi; il Salterio Ravenscroft (1621) e il Salterio Sternhold e Hopkins (1562, di cui ci sono state diverse edizioni). Evidentemente erano insoddisfatti delle traduzioni dall'ebraico di questi diversi salteri e li volevano pi\u00f9 vicini all'originale. Assunsero \"trenta dotti e pii Ministri\", tra cui Richard Mather, Thomas Mayhew e John Eliot per provvedere ad una nuova traduzione. Le melodie da cantare, per le nuove traduzioni, erano quelle familiari dei salteri esistenti.\nLa prima stampa fu la terza opera di Stephen Day (a volte scritto \"Daye\") e consisteva di 148 piccole pagine 'in quarto' di foglio, delle quali 12 di prefazione, \"The Psalmes in Metre\", \"Un monito per lettori\", e una lunga lista di \"errata corrige\" intitolata \"errori sfuggiti alla stampa\". Come per le successive edizioni, Day stamp\u00f2 il libro che fu messo in vendita dal primo libraio dell'America britannica, Ezechia Usher, il cui negozio a quel tempo era situato a Cambridge. Si stima che la prima edizione fosse costituita da 1\u00a0700 copie.\nLa terza edizione (1651) venne ampiamente rivista da Henry Dunster e Richard Lione. La revisione fu intitolata \"The Psalms, hymns and spiritual songs of the Vecchio and New Testament\", fedelmente tradotto in metro inglese. Questa revisione fu poi la base per tutte le edizioni successive, ed era popolarmente conosciuta come il \"New England salterio\" o \"New England version\". La nona edizione (1698), fu la prima a contenere anche la musica, inclusi 13 brani da \"A Breefe Introduction to the Skill of Musick\" di John Playford (London, 1654).\nCopie esistenti.\nUndici copie della prima edizione del Bay Psalm Book sono ancora esistenti, ma solo cinque sono complete. Solo una delle copie si trova al di fuori degli Stati Uniti. Una copia \u00e8 in possesso di ognuna delle seguenti istituzioni:\nPrezzi di aggiudicazione all'asta.\nUna copia della prima edizione venne venduta, nel 1947, per $ 151\u00a0000. Un'edizione del 1648, descritta in \"American Book Prices Current\" come \"Emerson Copy\", venne pagata $ 15\u00a0000 il 3 maggio 1983, al \"New England Book Auctions\" di South Deerfield, Massachusetts. Il 17 settembre 2009, la Swann Galleries acquis\u00ec una nuova edizione, c. 1669\u20131682, assieme ad una \"Edinburgh Bible\", per la somma di $ 57\u00a0600. Il 26 novembre 2013, Sotheby's aggiudic\u00f2 una copia del 1640, di propriet\u00e0 della \"Boston's Old South Church\"; venne venduta per l'incredibile prezzo di $ 14\u00a0165\u00a0000, stabilendo un nuovo record per l'aggiudicazione di un singolo libro stampato."}
{"id": "5986149", "revid": "110157", "url": "https://it.wikipedia.org/wiki?curid=5986149", "title": "Eaten Alive (album)", "text": "Eaten Alive \u00e8 un album della cantante statunitense Diana Ross, pubblicato dalle etichette discografiche Capitol (Europa) e RCA (Nord America) nel 1985.\nL'album, disponibile su long playing, musicassetta e compact disc, \u00e8 prodotto dall'insieme Gibb-Galuten-Richardson, con la partecipazione di Michael Jackson per la canzone che d\u00e0 il titolo al lavoro. I brani sono composti principalmente dai fratelli Barry, Robin e Maurice Gibb, ovvero i Bee Gees.\nDal disco vengono tratti i singoli \"Eaten Alive\", \"Chain Reaction\" ed \"Experience\"."}
{"id": "5986150", "revid": "74173", "url": "https://it.wikipedia.org/wiki?curid=5986150", "title": "Italia e Civilt\u00e0", "text": "Italia e Civilt\u00e0 \u00e8 stata una rivista fondata da Barna Occhini e pubblicata a Firenze con periodicit\u00e0 settimanale nel 1944.\nStoria.\nLa rivista, diretta dal fondatore Barna Occhini, fu pubblicata a Firenze, durante l'occupazione nazista, dall'8 gennaio al 17 giugno 1944. Essa fu collaterale al governo saloino e si pose come obiettivo la rettificazione dell'esperienza fascista. Fu inoltre fortemente critica nei confronti degli eccessi del fascismo.\nA questa rivista collaborarono, fra gli altri, Ardengo Soffici, Giovanni Gentile, Giotto Dainelli, un giovanissimo Giovanni Spadolini, Primo Conti, Enrico Sacchetti e Carlo Martini."}
{"id": "5986159", "revid": "36426", "url": "https://it.wikipedia.org/wiki?curid=5986159", "title": "Villa di Strozzavolpe", "text": ""}
{"id": "5986164", "revid": "775372", "url": "https://it.wikipedia.org/wiki?curid=5986164", "title": "As Pupilas do Senhor Reitor", "text": ""}
{"id": "5986167", "revid": "768208", "url": "https://it.wikipedia.org/wiki?curid=5986167", "title": "Andrea Valiante", "text": "Fu un ufficiale dell'esercito della Repubblica Napoletana.\nBiografia.\nLa sua infanzia la trascorse nel seminario dei padri gesuiti di Benevento, fino a quando il 21 marzo 1783 sposa Maria Concetta Mutarelli.\nRisiede per lunghi periodi tra Benevento e Napoli, dedicandosi al commercio del grano insieme a suo cognato Domenico. Qui a Napoli conosce le idee provenienti dalla Francia rivoluzionaria e le adotta. Infatti nel 1795, in seguito ad una denuncia, viene rinchiuso per le sue attivit\u00e0 rivoluzionarie filo-francesi nel castello di Sant'Elmo. Solo grazie all'ambasciatore francese a Napoli, Andrea Valiante sar\u00e0 scarcerato nel 1798.\nL'esperienza repubblicana, l'esilio e il decennio francese.\nIl 23 gennaio 1799, l'esercito francese, comandato da Championnet entra a Napoli, facendo decadere il Regno delle Due Sicilie. Dalla capitale partono quindi vari emissari democratizzatori come Valiante, che nominato \"Commissario\" del Sannio, insedia il suo quartier generale a Campobasso presso la casa del barone Jannucci.\nQuesto potere dur\u00f2 fino al 6 giugno 1799, quando l'armata realista di De Cesare entr\u00f2 a Campobasso, facendo scappare Valiante verso Napoli (dove otterr\u00e0 il grado di colonnello) e poi da qui a Tolone. Da Tolone si sposter\u00e0 a Marsiglia, dove lavorer\u00e0 presso il Deposito dei rifugiati."}
{"id": "5986174", "revid": "119076421", "url": "https://it.wikipedia.org/wiki?curid=5986174", "title": "L'arancia", "text": "L'arancia \u00e8 un album della cantante italiana Silvia Salemi, pubblicato dall'etichetta discografica Oltre la Musica-RCA e distribuito dalla BMG nel 2000.\nL'album \u00e8 prodotto da Giampiero Artegiani, che \u00e8 anche autore dei brani.\nDal disco vengono tratti i singoli \"La parola amore,\" \"...e ci batteva il sole\" \"ed E' gi\u00e0 settembre.\""}
{"id": "5986187", "revid": "729019", "url": "https://it.wikipedia.org/wiki?curid=5986187", "title": "Malayalam (Unicode)", "text": "Malayalam \u00e8 un blocco Unicode. \u00c8 costituito dai 114 caratteri compresi nell'intervallo U+0D00-U+0D7F.\nComprende i caratteri utilizzati per la lingua malayalam."}
{"id": "5986188", "revid": "1543377", "url": "https://it.wikipedia.org/wiki?curid=5986188", "title": "Ahmad bin Ali al-Thani", "text": " La situazione finanziaria del paese vide significativi miglioramenti durante il suo regno a causa dell'arricchimento e della scoperta di numerosi nuovi giacimenti petroliferi. Il Qatar ottenne l'indipendenza come stato sovrano nel settembre del 1971. Fu deposto nel febbraio 1972 dal cugino, Khalifa bin Hamad al-Thani.\nBiografia.\nPrimi anni di vita.\nAhmad bin Ali nacque a Doha, la capitale del Qatar, nel 1920 e fu il secondo figlio dello sceicco Ali bin Abdullah al-Thani. Aveva nove fratelli e tre sorelle, anche se alcune fonti affermano che aveva dieci fratelli, invece di nove.\nRegno.\nPrese il potere il 24 ottobre 1960 dopo che suo padre, lo sceicco Ali bin Abdullah al-Thani, abdic\u00f2 in suo favore; questo a causa del latente malcontento sulle sue abitudini di spesa personali e sui debiti che aveva accumulato. Ahmad govern\u00f2 negli ultimi anni di dipendenza e nei primi di indipendenza del suo paese. Partecip\u00f2 a numerose incoronazioni all'estero, tra cui quella della regina Elisabetta II all'abbazia di Westminster nel giugno del 1953.\nMovimento nazionalista arabo del 1963.\nNel mese di aprile del 1963 si form\u00f2 un gruppo nazionalista conosciuto come il Fronte dell'unit\u00e0 nazionale in risposta ad un parente dello sceicco Ahmad che apr\u00ec il fuoco su una manifestazione nazionalista e uccise un partecipante. La manifestazione era stata organizzata dai lavoratori migranti yemeniti del Nord che sostenevano l'unione del loro governo con la Repubblica Araba Unita. La formazione del gruppo fu favorita dal popolo in risposta allo stile di vita stravagante della famiglia regnante e delle lunghe assenze del sovrano all'estero dall'ascesa al trono. Cofondato da un ricco uomo d'affari e leader tribale, il gruppo presto guadagn\u00f2 popolarit\u00e0 tra i nazionalisti arabi, i simpatizzanti del Partito Ba'th e la classe operaia dell'emirato.\nIl Fronte organizz\u00f2 una mini-rivolta nel centro del mercato comune di Doha, per far valere le sue ragioni agli occhi dell'esecutivo. Alcune di queste richieste avrebbero ostacolato il potere dello sceicco Ahmad. Il governo respinse tutte queste proposte, e fece arrestare e detenere senza processo diversi membri del gruppo. Tuttavia, lo sceicco Ahmad di fatto fece alcune riforme, come ad esempio la fornitura di terreni e una politica di prestiti agli agricoltori poveri.\nRisultati.\nIn campo economico.\nIl governo di Ahmad assistette alla crescita delle attivit\u00e0 economiche come risultato della scoperta di un gran numero di campi petroliferi. Nel gennaio 1964, inizi\u00f2 la produzione su larga scala nel campo Idd al-Shargi, il primo fondale marino al mondo ad essere utilizzato esclusivamente come impianto off-shore. Inoltre, nel 1963, fu scoperto il campo pi\u00f9 grande di Maydan Mahzam e venne realizzato un terminal petrolifero sull'isola di Halul. L'esplorazione del campo di Bul Hannien inizi\u00f2 nel 1965 e cominci\u00f2 la produzione nel 1977. Con la crescita dell'economia del petrolio, il Qatar introdusse rapidamente un sistema amministrativo moderno. Nel novembre del 1960, venne istituito il Ministero delle finanze e lo sceicco Khalifa, erede al trono e vice governatore, venne nominato primo ministro delle finanze. Dopo di che, lo sceicco Ahmad istitu\u00ec il Dipartimento generale dell'amministrazione della finanza per gestire tutti gli affari governativi di natura finanziaria e amministrativa. Poi, nel 1967, fu istituito il Dipartimento della funzione pubblica.\nL'indipendenza dell'emirato.\nA poco a poco l'amministrazione del Qatar cominci\u00f2 a prendere una forma definitiva e il paese si consider\u00f2 pronto per l'indipendenza. Nel gennaio del 1968, dopo l'annuncio del governo laburista britannico del ritiro dalla zona di Suez Est e della chiusura dei trattati di protezione con i governanti del Golfo e vista la loro incapacit\u00e0 di formare una confederazione comprendente i nove Stati del Golfo, il Qatar form\u00f2 un proprio gabinetto di governo. Il 2 aprile del 1970, fu promulgata una Costituzione provvisoria e il primo Consiglio dei Ministri del paese venne costituito in data 28 maggio 1970. L'indipendenza del Qatar come Stato sovrano, avvenuta il 3 settembre 1971, chiuse il trattato anglo-qatariano del 1916.\nDeposizione.\nFin dall'inizio del suo regno era erede al trono e vice sovrano il cugino Khalifa bin Hamad al-Thani. Questi, il 22 febbraio 1972, lo depose. Durante il fatto, lo sceicco Ahmad era in Iran per una battuta di caccia. Dopo la sua deposizione, l'ex sovrano visse in esilio a Dubai con la moglie, essendo questa figlia del defunto sovrano di Dubai, e i figli.\nMorte.\nAhmad bin Ali si trasfer\u00ec poi a Londra, dove mor\u00ec il 25 novembre del 1977.\nMatrimonio e figli.\nFu sposato con tre donne, una delle quali era figlia di Rashid bin Saeed Al Maktoum, l'emiro di Dubai. Ebbe otto figli, sette maschi e una figlia."}
{"id": "5986189", "revid": "125874324", "url": "https://it.wikipedia.org/wiki?curid=5986189", "title": "Carlo Cavicchi", "text": "\u00c8 stato direttore del settimanale \"Autosprint\" dal 1984 al 1999, del settimanale \"SportAutoMoto\" dal 2001 al 2008 e del mensile \"Quattroruote\" dal 2010 al 2014.\n\u00c8 stato membro della giuria dell'Auto dell'anno dal 1993 al 2011 e della giuria mondiale del Car of the Century che nel 1999 ha eletto la vettura del secolo. Collaboratore dal 1995 della pagina dei motori del quotidiano la Repubblica, ha vinto 11 premi giornalistici e pubblicato numerosi libri.\nBiografia.\nNasce a Sasso Marconi nel 1947, unico figlio di Fulvia e Gelindo Cavicchi. Laureato in Ingegneria civile, \u00e8 sposato con Ippolita Rabusin e ha un figlio, Fulvio.\nGli inizi.\nComincia a scrivere nel 1969 nel periodico sportivo bolognese \"Traguardo\" occupandosi di pallacanestro, disciplina praticata sin da giovanissimo e sua grande passione assieme allo sport dell\u2019automobile. Nel 1970 passa a scrivere, sempre di pallacanestro, al settimanale \"Qui Bologna\" edito dalla Conti Editore che possiede anche il settimanale Autosprint, allora diretto da Marcello Sabbatini, dove approda quasi subito per scrivere di karting (disciplina praticata per diverse stagioni a livello amatoriale). Nel 1971 passa ad occuparsi di rally, specialit\u00e0 ai tempi poco seguita, ma che poi con la vittoria di Sandro Munari con la Lancia Fulvia HF al Rally di Monte Carlo nel gennaio 1972 incontrer\u00e0 un grandissimo interesse.\nCavicchi seguir\u00e0 i rally fino al 1984 come inviato speciale in giro per il mondo, diventando in fretta una delle firme pi\u00f9 importanti della rivista e persino presidente della Rally Press Association , organizzazione che riuniva tutti i pi\u00f9 importanti giornalisti mondiali che si occupavano della disciplina.\nLa nascita di Rombo.\nNel marzo del 1981 ad Autosprint c'\u00e8 un esodo in massa: dal direttore all'ultimo redattore, con solo un paio di eccezioni, se ne vanno per dar vita al nuovo settimanale \"Rombo\". All'origine c'\u00e8 uno screzio tra il direttore Sabbatini e l'editore Luciano Conti e, per solidariet\u00e0, tutti seguono l'uomo che aveva fatto grande Autosprint. Cavicchi viene promosso caporedattore ma continua ad occuparsi anche di rally, dove \u00e8 considerato da tutti il mentore della disciplina.\nIl ritorno ad Autosprint.\nNell'estate del 1984 il direttore di Autosprint Italo Cucci richiama Cavicchi e gli offre la direzione del giornale. La cosa si materializza in ottobre con una condirezione di sei mesi per il passaggio delle consegne. Cavicchi rester\u00e0 sul ponte di comando fino all'aprile 1999.\nIn questo periodo ricco di soddisfazioni per i dati di vendita della rivista, prendono vita molte iniziative che daranno lustro alla testata. Tra queste c'\u00e8 l'idea di far debuttare in auto il giovanissimo Jacques Villeneuve, figlio di Gilles Villeneuve e allora appena sedicenne, che poi diventer\u00e0 campione del mondo in Formula 1, vincer\u00e0 la 500 Miglia di Indianapolis.\nPoi, nei primi anni 90, assieme al geniale forlivese Davide Gramellini, Autosprint dar\u00e0 vita al Nido dell\u2019Aquila, una corsa in salita su terra che si rifaceva alla popolarissima Pikes Peak americana. Sar\u00e0 un evento unico nel panorama nazionale perch\u00e9 richiamer\u00e0 grandissimi piloti dei rally e della velocit\u00e0 (dai campioni del mondo Miki Biasion, Stig Blomqvist e Tommi M\u00e4kinen ai grandi della pista come Jean Alesi, Alessandro Zanardi, Gabriele Tarquini, Nicola Larini, Gianni Morbidelli e cos\u00ec via) mettendoli per la prima volta uno contro l'altro anche se protagonisti di discipline differenti. Ma ci correranno anche personaggi famosissimi come Adriano Panatta, Daniele Massaro oppure l'attore e poi scrittore Giorgio Faletti. Purtroppo il terribile terremoto che devaster\u00e0 l'Umbria nel 1997 (la corsa si svolgeva sul Monte Pennino vicino a Nocera Umbra) metter\u00e0 la parola fine alla gara.\nLa medaglia pi\u00f9 grossa resta comunque la grande battaglia cui d\u00e0 vita Autosprint nel 1994 dopo la morte di Ayrton Senna a Imola. La rivista sostiene che la causa dell'incidente del campione brasiliano sia la rottura del piantone dello sterzo e per sei mesi, ogni settimana in copertina ci sar\u00e0 un grosso richiamo con scritto \u201cvogliamo la verit\u00e0\u201d. Contro Cavicchi si scatena tutto il Circus della F1 e sul suo capo, e ovviamente su Autosprint, pioveranno querele su querele con richieste di danni per cifre all'epoca da mettere i brividi. Dopo anni la giustizia italiana stabilir\u00e0 che Autosprint aveva ragione .\nIl Circuito di Adria.\nLasciata la direzione di Autosprint, Cavicchi viene coinvolto dall'ex pilota Giuliano Alto\u00e8 nel progetto per la costruzione di un nuovo autodromo ad Adria in Polesine, l'Adria International Raceway. Entra in societ\u00e0 e si occupa delle relazioni esterne, mettendo a frutto anche tutte le conoscenze maturate negli anni in seno alla Federazione nazionale e in quella internazionale. Dai primi disegni alla prima gara non passano nemmeno due anni. Da quel momento l'impianto pu\u00f2 camminare con le sue gambe e Cavicchi ha esaurito il suo compito anche se rester\u00e0 nel Consiglio di Amministrazione fino all'agosto del 2008 pur senza avere pi\u00f9 quote societarie.\nLa nascita di SportAutoMoto.\nL'attivit\u00e0 giornalistica rimane la prima passione, cos\u00ec, a fine 2000, si fa convincere a rientrare nel giro della carta stampata per dar vita a SportAutoMoto, un nuovo settimanale a colori stampato nel formato Broadsheet, quello dei grandi quotidiani. Alle spalle ci sono L'Eco di Bergamo e il Giornale di Brescia che sono anche proprietari di un modernissimo impianto tipografico. All'epoca i quotidiani fanno un uso davvero limitato del colore, SportAutoMoto invece detta una nuova via facendo sfoggio di grandi fotografie passanti tra le pagine. Sar\u00e0 una rivoluzione perch\u00e9 poi si adegueranno tutti.\nCavicchi rester\u00e0 alla guida del settimanale fino all'agosto del 2008.\nL'approdo a \"Quattroruote\".\nNel dicembre 2008 il direttore di \"Quattroruote\" Mauro Tedeschini offre a Cavicchi la vicedirezione del mensile. Il rapporto si materializza a inizio febbraio 2009 e gi\u00e0 a giugno arriva la condirezione, che diventer\u00e0 poi direzione nel luglio 2010. In pensione dal 2012, Cavicchi rester\u00e0 al suo posto fino al maggio 2014 , quando chieder\u00e0 al suo editore di rallentare l'attivit\u00e0 per restare un po' pi\u00f9 a casa, a Bologna. Accontentato, rimane nell'azienda con l'incarico di responsabile delle \"relazioni esterne automotive\" e d\u00e0 vita alla Quattroruote Academy, poi evoluta nell'Accademia Editoriale Domus, che ogni anno istruisce giovani neolaureati per poi introdurli nel giro delle aziende legate al mondo delle quattro ruote."}
{"id": "5986191", "revid": "729019", "url": "https://it.wikipedia.org/wiki?curid=5986191", "title": "Bertrand Pujo", "text": "Biografia.\nNacque a Orignac, nel dipartimento degli Alti Pirenei, il 26 agosto 1878, e dopo essersi arruolato nell'esercito fu ammesso a frequentare l'\u00c9cole sp\u00e9ciale militaire de Saint-Cyr a partire dal 26 ottobre 1897.\nUscito con il grado di sottotenente nel 1899, scelse la Legione straniera e fu assegnato al 21\u00aa compagnia del 2\u00ba Reggimento straniero (2e RE). Nell'agosto del 1900 si imbarc\u00f2 con il sesto battaglione del 2\u00ba Reggimento destinato a prestare servizio a Haiphong, nell'Indocina francese. La sua unit\u00e0 fu assegnata ad operare nella zona di Yen Bay in forza al reggimento di marcia del 2e RE. Partecip\u00f2 alla campagna di Cina con la 14\u00aa Compagnia, venendo promosso tenente il 1 ottobre 1901. Rimpatriato a fine servizio, nell'ottobre 1902, dopo un anno fu trasferito a Sa\u00efda (Algeria) in forza alla 17\u00aa Compagnia, 5\u00ba Battaglione, 2\u00ba Reggimento, ritornando quindi in Tonchino. Prest\u00f2 servizio a Yen Luong, poi a Vi\u00e9tri e infine a Phu Doan, venendo trasferito al 1\u00ba Reggimento nel corso di una riorganizzazione dei reparti della Legione straniera operanti nella regione.\nRientrato in Algeria nel 1907 prest\u00f2 servizio a Sidi Bel Abbes, e poi frequent\u00f2 la Scuola superiore di guerra conseguendo il relativo brevetto. Promosso capitano il 24 settembre 1912 fu assegnato allo Stato maggiore del XVIII Corpo d'armata dove consegu\u00ec il brevetto di osservatore d'aeroplano. Il 1 gennaio 1914 fu nominato Cavaliere della Legion d'onore. Dal mese di luglio, dopo lo scoppio della prima guerra mondiale fu assegnato allo Stato maggiore della IVe Arm\u00e9e, ma svolse esclusivamente l'attivit\u00e0 di aviatore in seno all'Escadrille DO 22 effettuando numerose missioni di ricognizione sui territori occupati dalle truppe nemiche. Promosso chef de bataillon 1 ottobre 1916, fu nominato Aiutante del capo del servizio aeronautico presso il Grand Quartier G\u00e9n\u00e9ral (GQG). Nel 1919 entr\u00f2 in servizio nel gabinetto del Ministro della guerra generale Henri Mordacq, venendo promosso al grado di tenente colonnello e insignito della Croce di Ufficiale della Legion d'onore il 16 giugno 1920. Promosso colonnello nel dicembre 1921, entr\u00f2 in servizio nel 35\u00ba Reggimento d'aviazione, di cui assunse il comando l'8 aprile 1922, ottenendo il brevetto di pilota militare il 24 giugno successivo. \nNel settembre 1926 fu promosso generale di brigata e nel 1928 fu insignito del titolo di Commendatore della Legion d'onore. Promosso generale di divisione assunse il comando della 2\u00aa Divisione aerea, venendo ammesso al Conseil sup\u00e9rieur de l'air nel gennaio 1930, e divenendo Grande Ufficiale della Legion d'onore nel dicembre 1935, nominato Capo di stato maggiore dell'Arm\u00e9e de l'air e vice presidente del Conseil sup\u00e9rieur de l'Air. Lasci\u00f2 il servizio attivo il 14 ottobre 1936 per assumere la presidenza del consiglio di amministrazione della compagnia aerea Air France, venendo insignito della Gran croce dell'Ordine della Legion d'onore nel 1938. Elevato al rango di generale d'armata aerea il 2 settembre 1939, subito dopo lo scoppio della seconda guerra mondiale, dopo la sconfitta del maggio-giugno 1940, il 16 giugno il Maresciallo di Francia Philippe P\u00e9tain, nuovo capo del governo, lo nomin\u00f2 Ministro dell'aviazione, ricoprendo tale incarico fino al 12 luglio successivo. Con la costituzione del nuovo governo di Vichy, retto da Pierre Laval, assunse le funzioni di Segretario di stato all'aeronautica mantenendo tale incarico dal 12 luglio al 5 settembre 1940, quando fu sostituito dal generale Jean Bergeret e riassunse la presidenza della compagnia aerea Air France. Ricopr\u00ec tale incarico fino alla liberazione del 1944, quando fu sollevato dall'incarico e sottoposto a procedimento di epurazione presso l'Alta Corte di giustizia di Parigi per le sue attivit\u00e0 all'interno del regime di Vichy. Il procedimento termin\u00f2 con un non luogo a procedere per le modeste attivit\u00e0 svolte, e si spense a Orignac, dove si era ritirato, il 14 settembre 1964."}
{"id": "5986192", "revid": "869733", "url": "https://it.wikipedia.org/wiki?curid=5986192", "title": "Veneno", "text": ""}
{"id": "5986193", "revid": "287204", "url": "https://it.wikipedia.org/wiki?curid=5986193", "title": "Early Wynn", "text": "Il ruolo che ha ricoperto \u00e8 stato quello del lanciatore e la mano che usava per lanciare era la destra. Nei suoi 23 anni di carriera ha giocato in diverse squadre come, i Washington Senators, i Cleveland Indians ed infine i Chicago White Sox. \u00c8 stato riconosciuto come uno dei lanciatori pi\u00f9 intimidatori grazie alla sua abilit\u00e0 di combinare palle veloci molto potenti con la sua attitudine a lanciare contro i battitori. Wynn \u00e8 stato inserito nella Hall of Fame del Baseball nel 1972.\nDopo essersi ritirato come giocatore, decise di fare prima l'allenatore, poi il telecronista nella major league. Nel 1999, \"The Sporting News\" lo inser\u00ec al 100\u00ba posto nella classifica dei migliori cento giocatori di tutti i tempi. La morte lo colse nello stesso anno, in una casa di riposo, dopo vari problemi cardiaci e un ictus.\nPrima infanzia.\nWynn nacque ad Hartford, in Alabama, da Blanche Wynn e da Early Wynn Sr., un meccanico automobilistico ed un ex giocatore di baseball semiprofessionista. Cominci\u00f2 la sua carriera sportiva alle superiori, praticando sia il football che il baseball, eccellendo in entrambi gli sports. Mentre era uno studente del secondo anno, Wynn stava per aggiudicarsi il titolo del migliore running back della sua scuola nel gioco del football, quando si ruppe una gamba in un incidente contro un punter return. Questo evento lo costrinse a \"dimettersi\" dal football americano, ed a porre tutte le sue attenzioni ed energie nel baseball. Lo stesso Wynn descriver\u00e0 questo infortunio come \"la mia miglior frattura di sempre\".\nMentre era ancora un adolescente, Wynn fece un provino per i Washington Senators, in Florida. Con la sua bravura, impression\u00f2 Clyde Milan, il coach dei Senators, tanto da farsi offrire un contratto per la minor league, che prevedeva 100 dollari al mese. Cos\u00ec decise di abbandonare la scuola e di non finire le superiori. Tra il 1937 e il 1939, Wynn gioc\u00f2 nella Florida State League e nella Peladmont League.\nCarriera nella MLB.\nInizio carriera.\nWynn fece il suo debutto nella MLB nel 1939, giocando solo 3 partite, dopo le quali se ne torn\u00f2, nel 1940, nella minor league. Torn\u00f2 nella MLB nel 1941, cominciando con 5 partite, delle quali solo 4 portate a termine, con un rapporto partite vinte-perse di 3-1. Nella stagione del 1942 ufficializz\u00f2 il suo ingresso nella MLB, giocando in totale 30 partite, non finendone 4, vincendone 10 e perdendone 16, concludendo la stagione con una media PGL (punti guadagnati sul lanciatore) di 5.12. La stagione successiva gioc\u00f2 37 partite, di cui 7 non finite, con un rapporto di 12 partite perse, 18 partite vinte ed una media PGL di 2.91. Nel 1944 fin\u00ec la stagione in perdita, realizzando 17 partite perse e sole 8 partite vinte.\nNella seconda met\u00e0 del 1944, Wynn fu arruolato dall'esercito americano e inviato nelle Filippine. Rest\u00f2 nell'esercito fino alla fine della Seconda guerra mondiale. Questo non gli permise di giocare la stagione del 1945 nella MLB, ma non smise di giocare. Infatti gioc\u00f2 con un team della Pacific Army, conosciuto con il nome di \"Manila Dodgers\".\nTornato a casa nel giugno del 1946, si riun\u00ec ai Senators. In 13 partite giocate, ne vinse 8, e ne perse 5. Nell'anno successivo, lanci\u00f2 in 33 partite, totalizzando un rapporto partite vinte-perse di 17-15, nella maggior parte delle quali, fu il giocatore decisivo. Nel 1947 fece parte per la prima volta della squadra per l'AL (American League) nell'All-Star Game, come rimpiazzo per l'infortunato Bob Feller. Nel 1948 Wynn gioc\u00f2 27 partite, delle quali ne perse 19 e ne vinse 8, con una media PGL di 5.82. \nNel mercato del novembre 1948 i Boston Red Sox aprirono una trattativa di scambio con i Washington, chiedendo Wynn per Johnny Pesky. La trattativa per\u00f2 non and\u00f2 in porto e il mese successivo i Cleveland Indians diedero Joe Haynes, Ed Klieman e Eddie Robinson in cambio di Wynn e Mickey Vernon. Qui l'ex lanciatore, nonch\u00e9 allenatore dei lanciatori, Mel Harder, gli insegn\u00f2 come tirare le palle curve, le palle curve veloci, le palle lente e infine le palle ad effetto.\nMet\u00e0 carriera.\nNell'arco di tempo compreso fra il 1950 e il 1956, la stagione che chiuse con meno partite vinte ne aveva 17. Nel 1952 Wynn chiuse la stagione con 20 vittorie, e da quell'anno cominci\u00f2 a contendersi il titolo del pi\u00f9 grande lanciatore nella storia della MLB con i nomi di Bob Feller, Bob Lemon e Mike Garcia. Il manager Al L\u00f3pez, si riferir\u00e0 a questi quattro lanciatori come \"i migliori lanciatori che io abbia mai visto in 33 anni nella MLB\". \nNella stagione del 1954, Wynn riusc\u00ec a vincere 23 partire, realizzare una media PGL di 2.73, ed eliminare 155 battitori. I Cleveland arrivarono ad affrontare i New York Giants nei 1954 World Series. Nonostante fossero altamente pi\u00f9 favoriti i Cleveland, i Giants vinsero nettamente in tutte e 4 le partite. All'inizio della stagione nel 1955 W. fu colpito dalla polmonite, ma nonostante la malattia, torn\u00f2 a vincere nel maggio dello stesso anno, riuscendo a partecipare per la seconda volta nella sua carriera agli All-Star Game. Alla fine della stagione, aveva collezionato 17 vittorie e 11 sconfitte con una media PGL di 2.82. \nDurante una partita, nel 1956, Wynn venne colpito in faccia da una \"sharp line drive\" buttata dall'interbase dei Senators Jose Valdivielso. Non lasci\u00f2 il campo immediatamente, ma solo dopo aver compreso di aver perso 7 denti. Per la ferita furono necessari 16 punti.\nNella stagione del 1957 Wynn divenne il secondo lanciatore nella MLB a vincere una partita con un punteggio di 1-0, avendo registrato alla fine una decina di strickeout e un home run. Conclusasi la stagione del 1957, Wynn and Al Smith furono ceduti dagli Indians agli Chicago White Sox per Minnie Mi\u00f1oso e Fred Hatfield.\nNel 1958 Wynn diventa il primo lanciatore a guidare la major league, per due anni consecutivi, nel numero degli strikeouts con squadre differenti (184 strikeout con i Cleveland e 189 con gli Chicago). Nel 1959, all'et\u00e0 di 39 anni, realizzando 22 partite vinte e solo 11 perse, con una media PGL di 3.16 ed infine con un numero di strikeouts pari a 179, vinse il Cy Young Award. Inoltre, nello stesso anno si tennero due All-Star Games ( la MLB fino al 1962 decise di fare due edizioni degli All-Star Game nello stesso anno), ed in entrambi Wynn part\u00ec titolare come lanciatore.\nA causa dell'et\u00e0, sempre nel 1959, cominci\u00f2 a smettere di tirare palle veloci e cominci\u00f2 a tirare le palle ad effetto. \"For years they've been accusing me of throwing it when I didn't even know how to hold it ... I can't throw as hard as I did six, seven years ago. And I get tired quicker. I find that you can throw the knuckler with a little more effort and no strain\", lasciando le stesse parole dette dal lanciatore (in traduzione \"Per anni mi hanno accusato di lanciarle quando non sapevo nemmeno come tenerle ... non posso pi\u00f9 lanciare forte come facevo sei, sette anni fa. Mi stanco pi\u00f9 velocemente. Ho scoperto che si pu\u00f2 lanciare una palla ad effetto con un po' pi\u00f9 di impegno, ma senza sforzo\"). \nFine Carriera.\nNel 1960, prese parte per la settima ed ultima volta agli All-Star Game. Fin\u00ec la stagione con 13 partite vinte e 12 perse. La stagione successiva prometteva bene (infatti aveva gi\u00e0 vinto 8 partite, mentre ne aveva perse solo 2), ma a luglio fu costretto a ritirarsi per un breve periodo a causa di una malattia che gli dava un dolore persistente al braccio e alle gambe: la gotta. La stagione dell'anno successivo non si concluse nei modi migliori per il lanciatore. Infatti vinse solo 7 partite, mentre ne perse 15. La settima partita vinta fu, nella carriera di Wynn, la duecentonovantanovesima; lui, per\u00f2, aveva gi\u00e0 espresso il desiderio di arrivare almeno a 300 partite vinte prima di ritirarsi.\nNel 1963 torna ai Cleveland con i quali cercher\u00e0 di raggiungere il suo traguardo prima del ritiro. Riuusc\u00ec a completare il suo obiettivo solo nella stagione del 1963. Il tempo passato e il numero dei tentativi fatti per passare da 299 partite vinte a 300, gli fecero guadagnare il record come il lanciatore che ha fatto pi\u00f9 tentativi, e quello che ha messo pi\u00f9 tempo per arrivare a 300 vittorie. Ricordando la trecentesima vittoria di Wynn, il battitore del Kansas City, Ed Charles, dir\u00e0 \"His fastball, if it reached 80, that was stretching it. He was laboring, throwing nothing but bloopers and junk.\"\nCos\u00ec, alla fine della stagione del 1963, arriv\u00f2 il ritiro di Wynn. Anni dopo questo ritiro, Wynn stesso dir\u00e0 di non essere assolutamente orgoglioso della sua trecentesima vittoria (\"If I had pitched a good game and gone nine innings, that would be something. But that's not the way it was\") e che la notte prima era stato sveglio tutta la notte a causa dei dolori provocati dalla gotta, malattia della quale ancora soffriva.\nAl suo ritiro era l'ultimo giocatore tra coloro che avevano cominciato negli anni Trenta ad essere ancora attivo, e questo lo ha reso uno dei soli 29 giocatori nella storia del baseball ad aver giocato nella major league per quattro decenni. Nella sua carriera Wynn ha realizzato 300 partite vinte, 5 stagioni con oltre 20 partite vinte, 2,334 strikeouts, 290 partite completate, 49 shutouts e infine 4,556 inning vinti in 690 partite."}
{"id": "5986199", "revid": "104458", "url": "https://it.wikipedia.org/wiki?curid=5986199", "title": "Raabs", "text": ""}
{"id": "5986204", "revid": "1305772", "url": "https://it.wikipedia.org/wiki?curid=5986204", "title": "Heartland (videogioco)", "text": "Heartland \u00e8 un videogioco di avventura dinamica pubblicato nel 1986 per Amstrad CPC, Commodore 64 e ZX Spectrum dalla britannica Odin Computer Graphics, che era divenuta un'etichetta della Telecomsoft. \u00c8 ambientato in un mondo di fantasia e ha per protagonista un goffo personaggio con cappello a cilindro intento a ritrovare le pagine perdute di un libro. Il gioco ottenne diverse valutazioni molto buone dalla critica, soprattutto nella versione Spectrum.\nModalit\u00e0 di gioco.\nL'ambiente di gioco \u00e8 formato da un labirinto di numerose schermate variamente interconnesse, con visuale di profilo. Il personaggio del giocatore pu\u00f2 correre orizzontalmente e saltare; il terreno \u00e8 piano ma possono esserci dei buchi in cui cadere \u00e8 letale. Per passare da una schermata all'altra si pu\u00f2 uscire dal lato destro o sinistro dello schermo oppure usare le porte che vanno in direzione dentro/fuori dallo schermo.\nIn ogni schermata possono essere presenti nemici che sottraggono energia al protagonista se lo toccano: maghi che possono anche lanciare fulmini, \"gooch\" che sono una specie di morti viventi in grado di risorgere, e pi\u00f9 avanti astronauti invincibili. L'energia \u00e8 rappresentata da un'immagine del volto demoniaco di Midan, il capo dei nemici, che diventa sempre pi\u00f9 visibile. Si ha a disposizione una sola vita.\nIl protagonista inizialmente \u00e8 disarmato, ma pu\u00f2 trovare armi e oggetti che volteggiano in aria e si raccolgono saltando. Gli oggetti raccolti vengono mostrati in un inventario in cima allo schermo. Per prima cosa si pu\u00f2 trovare un cappello a cilindro da lancio, che \u00e8 l'arma meno potente, ma con munizioni illimitate, in seguito anche coltelli da lancio e palle di fuoco, che riescono a eliminare un nemico con meno colpi, ma hanno munizioni limitate.\nAltri oggetti sono power-up sotto forma di bolle e stelle, ma ci sono anche stelle dannose da evitare. \u00c8 poi necessario trovare il libro e quindi le sue pagine disperse, sei bianche da recuperare e sei nere da distruggere, per completare il gioco.\nL'intero gioco si svolge in sei aree dall'aspetto differente, ciascuna delle quali richiede molta esplorazione e nasconde una delle pagine. Un letto magico fa da punto di passaggio tra le aree.\nIn ogni area c'\u00e8 un limite di tempo di circa otto minuti rappresentato da due clessidre, se termina si ha la sconfitta immediata."}
{"id": "5986206", "revid": "1417447", "url": "https://it.wikipedia.org/wiki?curid=5986206", "title": "Girl Missing", "text": ""}
{"id": "5986218", "revid": "713714", "url": "https://it.wikipedia.org/wiki?curid=5986218", "title": "Palazzo Municipale (Avezzano)", "text": "Il Palazzo Municipale di Avezzano \u00e8 situato in piazza della Repubblica, nel centro urbano della citt\u00e0 abruzzese. \u00c8 sede del comune di Avezzano.\nStoria.\nLa costruzione del palazzo, progettato nel 1920 dall'ingegnere Sebastiano Bultrini, ebbe inizio il 2 luglio 1921 vicino al luogo dove, precedentemente al terremoto della Marsica del 1915, era collocato il palazzo Mattei che ospitava la sala comunale. Il nuovo edificio fu inaugurato nella prima met\u00e0 degli anni venti e completato definitivamente il 15 dicembre 1927, circa tredici anni dopo il sisma che rase quasi completamente al suolo la citt\u00e0 di Avezzano. Le procedure del completo collaudo del nuovo edificio terminarono nel 1936. \nIn occasione dell'emergenza causata dal terremoto l'attivit\u00e0 comunale prosegu\u00ec in un prefabbricato acquistato dalla giunta di Ercole Nardelli, primo sindaco dopo il drammatico evento del 1915.\nNella prima fase della ricostruzione di Avezzano la nuova sede municipale, cos\u00ec come altre opere pubbliche, dovette scontare alcuni problemi di ordine burocratico che ne rallentarono il completamento. Nel 1925 il commissario prefettizio, il ragioniere Raffaele Flamingo, affid\u00f2 il completamento dell'opera alla ditta del cavaliere Paolo Ciocci dopo lo scioglimento dell'Unione Edilizia Nazionale, prima affidataria dei lavori con delibera del 20 marzo 1920 a firma del facente funzioni, Francesco Benigni.\nFurono deliberate inoltre alcune opere nel piazzale antistante la nuova sede municipale in favore della ditta di Elia Micangeli che nel 1931, a lavori conclusi, appose una targa raffigurante gli stemmi del comune e del fascismo.\nCon l'inaugurazione del municipio il commissario prefettizio approv\u00f2 il progetto delle decorazioni della sala consiliare, che dovevano evidenziare il nuovo regime e la ricostruzione della citt\u00e0, che nel frattempo aveva velocemente recuperato l'indice demografico di 11.000 abitanti.\nIn alcuni locali sotterranei del nuovo palazzo vennero collocati nel 1935 i reperti del Museo lapidario marsicano, istituito ufficialmente il 5 giugno 1888 e trasferito nel 2012 presso il polo espositivo Aia dei Musei.\nNel 1936 il podest\u00e0 Silvio Bonanni firm\u00f2 una transazione con il pittore messinese Ferdinando Stracuzzi, che aveva vinto il concorso per la realizzazione nell'arco di sei mesi di un grande quadro con i simboli littori e di due dittici laterali, uno che doveva rappresentare la bonifica del Fucino, l'altro la ricostruzione di Avezzano. Le opere, che furono al centro di polemiche sia per la lunga durata di circa 5 anni, sia per la tecnica pittorica murale che fu adottata al posto dei dittici, furono realizzate da Ciro Mantegna sui bozzetti dell'artista siciliano. \nA causa dei bombardamenti che durante la seconda guerra mondiale devastarono la citt\u00e0 appena ricostruita, il palazzo sub\u00ec danni non irreparabili. \nNel 1946 il sindaco del dopoguerra Antonio Iatosti affid\u00f2 al pittore Francesco Antonio Bianchi il compito di sostituire i simboli fascisti con elementi raffiguranti fiori e grano.\nDescrizione.\nIl primo progetto della nuova casa municipale risale al 1917; bloccato dagli eventi bellici del periodo, fu ripreso e rivisto nel 1920 dall'ingegnere Sebastiano Bultrini, autore di diversi progetti architettonici della nuova citt\u00e0, gi\u00e0 incaricato prima del sisma di predisporre la sala comunale nel palazzo Mattei. Stilisticamente il palazzo, con una pianta ad \"L\" su due piani, si presenta come una residenza toscana del quattrocento in stile neogotico, caratterizzato da elementi architettonici neo-medievali ed una facciata affiancata da due altane simmetriche con finestre circolari sulla parte superiore e bifore su quella inferiore. Le tre finestre trifore sono posizionate sul corpo centrale dotato di un balcone. Sul tetto venne installata nel 1936 la sirena antiaerea che durante la seconda guerra mondiale, una volta azionata, avvertiva la popolazione degli imminenti raid aerei. Ancora funzionante, suona per pochi secondi ogni giorno per indicare il mezzod\u00ec.\nIl piano terra \u00e8 caratterizzato da un porticato su pilastri in cui l'8 febbraio 1931, in occasione dell'inaugurazione del monumento ai caduti di piazza Risorgimento (successivamente ricollocato in piazza Torlonia), fu installata una lapide commemorativa, opera dell'architetto Luigi Gallo, in ricordo di Nazario Sauro, patriota, militare ed esponente dell'irredentismo italiano, che soccorse con immediatezza la popolazione colpita dal sisma del 1915. Al lato sinistro del portone \u00e8 posta una targa in marmo che riporta la motivazione della concessione della medaglia d'argento al valor civile conferita il 31 dicembre 1961. La cerimonia di consegna avvenne il 26 agosto del 1962 alla presenza del ministro dell'interno Paolo Emilio Taviani.\nLe pitture della sala consiliare, realizzate da Ciro Mantegna sui bozzetti di Ferdinando Stracuzzi, raffigurano i lavori per la bonifica dell'area fucense e la ricostruzione della citt\u00e0 dopo il 1915. L'addobbo in legno \u00e8 opera dell'artigiano Antonio Quinzi.\nAlcuni piattini raffiguranti i 10 stemmi ufficiali del comune, realizzati da Carlo Albani di San Marino, sono esposti nella sala delle conferenze, intitolata nel 2017 al dirigente comunale Franco De Nicola. Nelle adiacenze del palazzo municipale di Avezzano l'ingegnere Loreto Orlandi, dirigente del genio civile, rinvenne negli anni settanta alcuni ruderi di fondamenta appartenenti ad un'antica costruzione di epoca normanna. \nIl giardino romantico, in cui sono posizionati due sarcofagi in pietra calcarea provenienti dalla necropoli di Santa Maria in Vico, circonda posteriormente il palazzo, che \u00e8 affiancato da un edificio in cui sono ospitati gli uffici tecnici dell'ente."}
{"id": "5986221", "revid": "287204", "url": "https://it.wikipedia.org/wiki?curid=5986221", "title": "Dietmanns (disambigua)", "text": ""}
{"id": "5986225", "revid": "599013", "url": "https://it.wikipedia.org/wiki?curid=5986225", "title": "Karlstein", "text": ""}
{"id": "5986234", "revid": "124123", "url": "https://it.wikipedia.org/wiki?curid=5986234", "title": "Gianna Vancini", "text": "Biografia.\nGianna Vancini \u00e8 nata a Ferrara e si \u00e8 laureata a Bologna in Lingue e Letterature Straniere. Ha scritto numerosi saggi dedicati agli Estensi e in particolare all'unico santo di questa nobile famiglia, San Contardo d'Este. Inoltre ha pubblicato monografie su temi diversi, libri di poesie e romanzi.\nHa contribuito con la sua attivit\u00e0 a mantenere alto il livello culturale della citt\u00e0 di Ferrara, dove era presidente del \"Gruppo scrittori ferraresi\".\nGrazie a lei il gruppo ha dato vita, in seguito, alla rivista \"Un Po Di Versi\", che ha permesso a molti giovani scrittori ferraresi di farsi conoscere iniziando a pubblicare i loro lavori sulle sue pagine.\nGianna Vancini \u00e8 mancata all'et\u00e0 di 75 anni, il 19 maggio 2016, all'ospedale di Cona, a Ferrara.\nOpere.\nOpere dedicate a Contardo d'Este:\nAltre opere:"}
{"id": "5986236", "revid": "2233533", "url": "https://it.wikipedia.org/wiki?curid=5986236", "title": "Fabi\u00e1n Ruiz", "text": "Caratteristiche tecniche.\nParagonato a Fernando Redondo, \u00e8 un centrocampista di personalit\u00e0, duttile e di piede mancino, capace di ricoprire qualsiasi ruolo in mediana. Ruiz \u00e8 abile a segnare calciando da fuori area e tramite inserimenti, ed \u00e8 rapido ed elegante nei movimenti. Dispone di buona tecnica, forza fisica, visione di gioco, capacit\u00e0 nel recuperare palloni, oltre a essere un centrocampista abile a muoversi \"box-to-box\". Il suo controllo palla gli permette di non perdere la sfera anche se marcato da pi\u00f9 avversari, che talvolta disorienta tramite finte.\nCarriera.\nClub.\nBetis e prestito all'Elche.\nNato in Andalusia, nel 2004 entra a far parte del settore giovanile del . Dopo dieci anni, il 21 settembre 2014, debutta ufficialmente in prima squadra nella sconfitta per 1-4 contro il Marbella in Segunda Divisi\u00f3n. Il 13 dicembre gioca la sua prima partita da titolare nella vittoria per 1-0 contro il . Durante l'intera stagione scender\u00e0 in campo per 6 volte ed otterr\u00e0 la promozione della squadra nella Liga. Il 23 agosto 2015 trova il suo esordio anche in massima serie nella partita inaugurale del campionato, pareggiata per 1-1 contro il Villarreal.\nIl 4 gennaio 2017 rinnova il proprio contratto, trasferendosi poi in prestito semestrale all'. Il 17 marzo realizza la sua prima rete come professionista contro il . Nonostante le sue ottime prestazioni, a fine annata, la squadra retroceder\u00e0 in Segunda Divisi\u00f3n B.\nTornato al Betis, ottiene il posto da titolare come regista della squadra. Conclude la stagione con 35 presenze e 3 reti, l'ultima delle quali permette ai \"biancoverdi\" di qualificarsi per l'Europa League 2018-2019.\nNapoli.\nNel luglio 2018 viene acquistato dal Napoli, in seguito al pagamento della clausola rescissoria. L'esordio con gli azzurri coincide con quello nelle coppe europee, scendendo in campo contro la Stella Rossa in Champions League. In Serie A debutta invece il 26 settembre, nella vittoria casalinga sul Parma (3-0). Il 20 ottobre realizza la prima rete nel campionato italiano, aprendo le marcature nel 3-0 esterno sull'Udinese. Dopo essere andato a segno anche alla prima apparizione in Coppa Italia contro il Sassuolo, trova un gol in Europa League contribuendo all'affermazione interna sul Salisburgo. Conclude il campionato con 5 realizzazioni in 27 presenze, tra cui una doppietta nel 4-1 contro l'Inter. Durante la stagione ha ben figurato diventando in breve tempo titolare dei partenopei, venendo impiegato in pi\u00f9 ruoli del centrocampo.\nAll'inizio del torneo successivo va a bersaglio sul campo del Lecce, battuto col medesimo punteggio. Tuttavia la stagione della squadra \u00e8 difficoltosa, e lui ne risente sul campo con prestazioni al di sotto delle aspettative. Con l'arrivo di Gattuso il rendimento torna su buoni livelli con lui che riesce a sbloccarsi segnando il gol della vittoria contro l'Inter in Coppa Italia e il 2-1 definitivo contro il Brescia. La sua rete contro l'Inter in Coppa Italia \u00e8 stata decisiva considerando l'1-1 del ritorno (in cui ha giocato gli ultimi 25 minuti) che qualifica la squadra in finale, poi vinta ai rigori contro la Juventus. A livello di campionato conclude la stagione con 33 presenze e 3 reti (l'ultima di queste all'ultima giornata contro la Lazio).\nNazionale.\nNel 2015 ha raccolto due presenze con la nazionale spagnola Under-19. Il 10 ottobre 2017 ha esordito nella nazionale Under-21 spagnola entrando nei minuti finali, nella partita valida alla qualificazione agli Europei del 2019, vinta per 4-1 in trasferta contro la Slovacchia. La prima rete con l'Under-21 avviene il 9 novembre dello stesso anno, risultando decisiva nella partita interna vinta per 1-0 contro i pari et\u00e0 dell'Islanda.\nConvocato per la prima volta nel marzo 2019 in nazionale maggiore, lascia il ritiro per un'influenza, che lo aveva costretto a saltare anche la partita Napoli-Udinese valida per la ventottesima giornata di Serie A. Viene convocato nuovamente in nazionale tre mesi dopo, dove Il 7 giugno 2019 fa il suo esordio, entrando al 74\u00ba al posto di Isco, nella partita vinta 4-1 in trasferta contro le F\u00e6r \u00d8er, gara valida per le qualificazioni agli europei 2020.\nViene convocato dall'U-21 in occasione del vittorioso campionato europeo, durante il quale va a segno in due occasioni, aprendo anche le marcature nella finale vinta per 2-1 contro la Germania. Alla fine della manifestazione continentale viene designato miglior giocatore del torneo.\nIl 18 novembre 2019, alla sesta presenza, realizza la sua prima rete con la nazionale maggiore spagnola nel 5-0 contro la Romania.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "5986237", "revid": "104458", "url": "https://it.wikipedia.org/wiki?curid=5986237", "title": "Ludweis", "text": ""}
{"id": "5986245", "revid": "125410535", "url": "https://it.wikipedia.org/wiki?curid=5986245", "title": "Vittorio Montiglio", "text": "Biografia.\nNacque a Valparaiso, nel Cile, il 15 gennaio 1903, figlio di Angelo e di Eleonora Sanguinetti. Educato dai suoi genitori emigrati in Sud America al culto della Patria, all'et\u00e0 di dodici anni, quando il Regno d'Italia dichiar\u00f2 guerra all'Impero austro-ungarico, decise di ritornare in Italia e arruolarsi nel Regio Esercito. Nel marzo 1917 pot\u00e9 partire per l'Italia con documenti falsi, acquistati pagando trenta pesos cileni, al fine di apparire un volontario della classe 1899, ed imbarcatosi a Buenos Aires sulla \"Regina d'Italia\", raggiunse Genova due dopo mesi. Arruolatosi volontario fu destinato dapprima al 7\u00b0 Reggimento artiglieria da fortezza, e poi pass\u00f2 al III Reparto d\u2019assalto del 6\u00ba Reggimento alpini operante in Val d'Adige, prendendo parte a numerosi pattugliamenti notturni. Nominato aspirante, nel marzo 1918 venne trasferito al battaglione alpini \"Feltre\" del 7\u00ba Reggimento alpini. Promosso sottotenente nel mese di maggio ed assunto il comando di un plotone arditi delle \"Fiamme verdi\" con esso effettu\u00f2 ardite incursioni nelle trincee nemiche di Coni Zugna ed in una di esse rimase ferito gravemente. Ricoverato in ospedale fugg\u00ec per rientrare al reparto e dall'ottobre 1918 prese parte alla battaglia di Vittorio Veneto combattendo sul Monte Grappa. Il 2 novembre fu tra i primi a sfondare lo sbarramento Serravalle\u2013 Marco\u2013Rovereto in Val'Adige, aprendo la strada per Rovereto e la citt\u00e0 di Trento. Nel maggio 1919 fu promosso tenente ed inviato con il battaglione in Albania, dove si distinse nei combattimenti contro le bande di ribelli, venendo decorato con Regio Decreto del 28 aprile 1925 di medaglia d'oro al valor militare a vivente. Tornato in Patria, insieme con i fratelli Umberto e Giovanni prese parte come legionario all'impresa di Fiume con Gabriele D'Annunzio, in qualit\u00e0 di comandante di un reparto d'azione. Quando ritorn\u00f2 a Udine fu posto sotto processo e sub\u00ec tre mesi di arresto per falsificazione di documenti personali. Ader\u00ec al fascismo, che propagand\u00f2 in America Latina.\nNel 1923 frequent\u00f2 un corso per pilota d'aeroplano sull'aeroporto di Ghedi, nei pressi di Brescia, e poi fu trasferito in servizio permanente effettivo. Rimase gravemente ferito da due colpi di pistola durante un tafferuglio con elementi comunisti, che gli causarono una invalidit\u00e0 permanente. A Roma il generale Lorenzo Barco, il 24 maggio 1925, lo addit\u00f2 ai giovani soldati come fulgido esempio da seguire. Perse la vita in un incidente automobilistico presso Otricoli la sera del 9 novembre 1929 insieme a Guido Keller e Giovanni Battista Salina, quando l'auto su cui viaggiavano usc\u00ec di strada. D'Annunzio scrisse cos\u00ec sulla sua morte: \"fu tradito da Sorte Virile\". In suo nome \u00e8 intitolata la Scuola Italiana di Santiago del Cile."}
{"id": "5986247", "revid": "1546219", "url": "https://it.wikipedia.org/wiki?curid=5986247", "title": "Tuffi ai Giochi della XXXI Olimpiade", "text": "Le gare di tuffi dei Giochi della XXXI Olimpiade si sono svolte tra il 7 e il 20 agosto 2016 al Centro Aqu\u00e1tico Maria Lenk di Rio de Janeiro nel quartiere di Barra da Tijuca. Si sono disputati 8 concorsi, quattro maschili e quattro femminili: trampolino da 3 metri individuale e sincronizzati, piattaforma da 10 metri individuale e sincronizzati.\nQualificazioni.\nOgni nazione pu\u00f2 qualificare al massimo 16 atleti (8 uomini e 8 donne) e pu\u00f2 essere rappresentata in ogni evento da al massimo 2 tuffatori (una coppia per i sincronizzati).\nPer le prove individuali, gli atleti qualificati sono:\nPer le prove a squadre, le coppie qualificate sono:"}
{"id": "5986251", "revid": "481666", "url": "https://it.wikipedia.org/wiki?curid=5986251", "title": "Horse Play", "text": ""}
{"id": "5986252", "revid": "729019", "url": "https://it.wikipedia.org/wiki?curid=5986252", "title": "Paso del Norte (opera)", "text": "Paso del Norte \u00e8 un'opera moderna composta dal messicano V\u00edctor Rasgado. \u00c8 basata sulla storia vera di un gruppo di immigrati rimasti intrappolati nel vagone di un treno durante un viaggio verso gli Stati Uniti, morendo soffocati tutti tranne uno. Lo stile dell'opera \u00e8 un misto tra una sinfon\u00eda moderna e musica tradizionale da banda. Per la prima dell'opera, lche ebbe luogo nella citt\u00e0 di Oaxaca, Oax., la musica fu riarrangiata in modo da poter essere suonata dalla banda popolare San Bartolom\u00e9 Zoogocho. Da allora, questa opera \u00e8 stata suonata molte volte in Citt\u00e0 di Messico e in Cd. Ju\u00e1rez, Chih., cos\u00ec come anche al Festival Internazionale Cervantino 2014.\nComposizione.\nCol titolo di un'opera di Juan Rulfo, questa opera fu creata per Victor Rasgado originario di Oaxaca, diventando cos\u00ec la sua quinta opera. Rasgado \u00e8 appartenente a una prominente famiglia musicale di Oaxaca, studi\u00f2 composizione nella Scuola Nazionale di Musica, Il Centro di Ricerca e Studi Musicali in Messico e altre scuole in Europa. Ha ricevuto varie borse di studio e premi per il suo lavoro, tanto in Messico come all'estero. Questa opera \u00e8 basata sull'opera di teatro di Hugo Salcado, \"Il viaggio dei cantori,\" e fa riferimento ad un evento accaduto negli anni 80, quando un gruppo di immigrati furono abbandonati nel vagone di un treno fermo, morendo tutti soffocati tranne uno. Il sopravvissuto riusc\u00ec a respirare attraverso un piccolo foro nella porta del vagone. Passarono venti anni prima che la storia fosse messa in scena.\nStoria e messa in scena.\nL'opera ha undici scene in un atto, con una durata di pi\u00f9 di una ora. Conta nove attori. Cantato in spagnolo, l'unico sopravvissuto della storia \u00e8 il narratore. Il lavoro \u00e8 una riflessione sociale sul fenomeno, comprendendo la separazione delle famiglie e il quasi completo abbandono della citt\u00e0 per mancanza di lavoro. La principale parte femminile rappresenta spose e madri che furono lasciate a casa dopo la partenza degli uomini verso il nord.\nIl suono \u00e8 poco convenzionale per un'opera, specialmente la strumentazione, dovuta al miscuglio di musica tradizionale di banda messicana e una composizione pi\u00f9 contempor\u00e1nea. Il lavoro fu originalmente disegnato per percussioni, sassofono e pianodorte, ma fu poi modificata per essere suonata da una banda tradizionale popolare, diventando cos\u00ec la prima opera scritta in Messico da essere suonata in questa maniera.\nSpettacoli.\nQuesta opera fu inscenata nel 2011 nel teatro Macedonio Alcal\u00e1 nella Citt\u00e0 di Oaxaca, come parte del Festival Eduardo Mata. Questa prima rappresentazione cont\u00f2 trentotto musicisti, attori e direttori. L'ensamble musicale scelto fu la banda del popolo San Bartolom\u00e9 Zoogocho, dovuto al fatto che la met\u00e0 della popolazione di questo popolo \u00e8 emigrata negli Stati Uniti. Da allora questa opera \u00e8 stata realizzata in molteplici luoghi della Citt\u00e0 del Messico e in Cd. Ju\u00e1rez, Chihuahua, cos\u00ec come anche nel Festival Internazionale Cervantino 2014."}
{"id": "5986264", "revid": "2033069", "url": "https://it.wikipedia.org/wiki?curid=5986264", "title": "Doble Kara", "text": "Doble Kara \u00e8 una serial televisivo filippino trasmesso su ABS-CBN dal 2015 al 2017.\nTrama.\nLa storia ruota attorno a due sorelle gemelle identiche, cresciute in una famiglia felice a dispetto della povert\u00e0, le cui vite saranno intrecciate per amore, invidia, inganno, ambizione e ricchezza. "}
{"id": "5986281", "revid": "290023", "url": "https://it.wikipedia.org/wiki?curid=5986281", "title": "Nachgotik", "text": ""}
{"id": "5986282", "revid": "110157", "url": "https://it.wikipedia.org/wiki?curid=5986282", "title": "Gamepad Compilation Vol. 1.0", "text": "Gamepad Compilation Volume 1.0, pubblicata il 16 agosto 2007, \u00e8 una raccolta di musica dance mixata dall'ex gruppo musicale italiano dell'emittente radiofonica m2o: Tarquini &amp; Prevale.\nL'album \u00e8 legato all'omonimo programma radiofonico nazionale di m2o condotto dal gruppo fino al 2010, anno in cui si sciolse. \u00c8 stata pubblicata dall'etichetta discografica di Asti Bit Records, distribuita in formato digitale in tutto il mondo tramite i principali digital store e in tutta Italia, in edicola e nei negozi di dischi da \"Caymera S.r.l.\" del gruppo Mondadori."}
{"id": "5986298", "revid": "767487", "url": "https://it.wikipedia.org/wiki?curid=5986298", "title": "Gamepad Compilation Vol. 2.0", "text": "Gamepad Compilation Volume 2.0, pubblicata il 30 gennaio 2009, \u00e8 il secondo volume della doppia raccolta di musica italodance mixata dall'ex gruppo musicale italiano dell'emittente radiofonica m2o: Tarquini &amp; Prevale.\nL'album \u00e8 legato all'omonimo programma radiofonico nazionale di m2o condotto dal gruppo fino al 2010, anno in cui si sciolse. \u00c8 stata pubblicata dall'etichetta discografica di Asti Bit Records, distribuita in formato digitale in tutto il mondo tramite i principali digital store e in tutta Italia, in edicola e nei negozi di dischi da \"Self Distribuzione\"."}
{"id": "5986302", "revid": "767487", "url": "https://it.wikipedia.org/wiki?curid=5986302", "title": "Steamboat", "text": "Steamboat \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5986303", "revid": "767487", "url": "https://it.wikipedia.org/wiki?curid=5986303", "title": "Tsaile", "text": "Tsaile \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5986305", "revid": "767487", "url": "https://it.wikipedia.org/wiki?curid=5986305", "title": "Naco (Arizona)", "text": "Naco \u00e8 una localit\u00e0 degli Stati Uniti d'America, situata nella Contea di Cochise, nello Stato dell'Arizona."}
{"id": "5986306", "revid": "767487", "url": "https://it.wikipedia.org/wiki?curid=5986306", "title": "Pirtleville", "text": "Pirtleville \u00e8 una localit\u00e0 degli Stati Uniti d'America, situata nella Contea di Cochise, nello Stato dell'Arizona."}
{"id": "5986307", "revid": "767487", "url": "https://it.wikipedia.org/wiki?curid=5986307", "title": "Sierra Vista Southeast", "text": "Sierra Vista Southeast \u00e8 una localit\u00e0 degli Stati Uniti d'America, situata nella Contea di Cochise, nello Stato dell'Arizona."}
{"id": "5986308", "revid": "767487", "url": "https://it.wikipedia.org/wiki?curid=5986308", "title": "St. David (Arizona)", "text": "St. David \u00e8 una localit\u00e0 degli Stati Uniti d'America, situata nella Contea di Cochise, nello Stato dell'Arizona."}
{"id": "5986309", "revid": "439868", "url": "https://it.wikipedia.org/wiki?curid=5986309", "title": "Whetstone", "text": "Whetstone \u00e8 una localit\u00e0 degli Stati Uniti d'America, situata nella Contea di Cochise, nello Stato dell'Arizona."}
{"id": "5986310", "revid": "767487", "url": "https://it.wikipedia.org/wiki?curid=5986310", "title": "Bitter Springs", "text": "Bitter Springs \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5986317", "revid": "1315817", "url": "https://it.wikipedia.org/wiki?curid=5986317", "title": "Casa a ballatoio", "text": ""}
{"id": "5986347", "revid": "709565", "url": "https://it.wikipedia.org/wiki?curid=5986347", "title": "Bombastic", "text": ""}
{"id": "5986348", "revid": "1573940", "url": "https://it.wikipedia.org/wiki?curid=5986348", "title": "Gactornis enarratus", "text": "Il succiacapre dal collare (Gactornis enarratus ()) \u00e8 un uccello della famiglia Caprimulgidae, endemico del Madagascar. \u00c8 l'unica specie del genere Gactornis.\nDescrizione.\nRaggiunge una lunghezza di circa 24\u00a0cm e un peso di circa 55\u00a0gr. Entrambi i sessi hanno un piumaggio di colore grigio brunastro con chiazze nerastre sul dorso, parti inferiori pi\u00f9 chiare e una fascia di colore rossastro attorno al collo.\nBiologia.\nHa abitudini crepuscolari e notturne.\nAlimentazione.\n\u00c8 una specie insettivora.Si nutre prevalentemente di coleotteri (scarabei, maggiolini, tenebrionidi).\nRiproduzione.\nLa stagione riproduttiva va da settembre a dicembre. Le uova vengono deposte sul terreno, direttamente sulla lettiera della foresta o talora all'interno di piante epifite, in genere a non pi\u00f9 2 metri dal suolo. Durante la cova sia il maschio che la femmina restano vicini alle uova. In caso di pericolo, il maschio esegue una parata di difesa, aprendo la bocca ed emettendo dei fischi. Se la minaccia persiste, pu\u00f2 mettersi a svolazzare fingendosi ferito, per attirare verso di s\u00e9 l'eventuale aggressore.\nDistribuzione e habitat.\nLa specie \u00e8 diffusa nelle foreste tropicali della parte orientale e settentrionale del Madagascar."}
{"id": "5986349", "revid": "21880", "url": "https://it.wikipedia.org/wiki?curid=5986349", "title": "Gactornis", "text": ""}
{"id": "5986350", "revid": "247222", "url": "https://it.wikipedia.org/wiki?curid=5986350", "title": "Mediterraneo (Rosanna Fratello)", "text": "Mediterraneo \u00e8 un album inciso da Rosanna Fratello, pubblicato dalla Balance Records nel 1980.\nAlla stesura dei brani partecipano gli autori Marisa Terzi, Mario Balducci e Vito Pallavicini."}
{"id": "5986352", "revid": "461628", "url": "https://it.wikipedia.org/wiki?curid=5986352", "title": "Basilica abbaziale di San Martino delle Scale", "text": "La basilica abbaziale di San Martino delle Scale (de Scalis) e l'annesso monastero dell'Ordine di San Benedetto della congregazione cassinese costituiscono un aggregato monumentale ubicato nella frazione di San Martino delle Scale di Monreale adagiato in una porzione di territorio compresa tra le falde di Monte Cuccio e Monte Caputo.\nSebbene il monumento ricada nel territorio del comune di Monreale, Gaspare Palermo lo elenca tra le meraviglie e attrazioni delle immediate adiacenze della citt\u00e0 di Palermo.\nStoria.\nEpoca romano-bizantina.\nIn particolare codesta struttura era destinata inizialmente a solo donne. Sorte delle discordie e contese fra le religiose, la situazione degener\u00f2 dopo l'ammissione del medico Anastasio, convocato per la cura delle monache inferme, circostanza che determin\u00f2 grave scandalo e disordine. Informato San Gregorio, intervenne l'arcivescovo Vittore che dispose il trasferimento delle monache presso una struttura cittadina denominata Santa Maria della Speranza. Nella sede di San Martino delle Scale confluirono monaci provenienti da tutti i monasteri dell'Ordine benedettino di Palermo.\nEpoca arabo-normanna.\nPoche fonti attendibili e non sempre adeguate, rendono incerta l'origine \"gregoriana\" dell'abbazia, rasa al suolo dai Saraceni nel 820c. seguita dalla ricostruzione del luogo di culto in epoca normanna.\nEpoca aragonese.\nPer la conduzione sono convocati i monaci benedettini del monastero di San Nicola l'Arena di Nicolosi alle falde dell'Etna. Il feudo gi\u00e0 denominato di San Martino delle Scale, di pertinenza del vescovado monrealese \u00e8 retto da Angelo Sinisio, primo abate con incarico dal 26 luglio 1352 al 27 novembre del 1386. Il buon operato condotto dall'abate Sinisio comporta la donazione di ingenti appezzamenti, come i feudi di Cinisi, Borgetto, Sagana (territori compresi nelle odierne Giardinello e Montelepre), Milocca (attuale Milena) in cui l'abate esercita anche la potest\u00e0 baronale.\nFederico IV di Sicilia elargisce concessioni, esenzioni di dazi e gabella di dogana. Anche Papa Gregorio XI concede alcune prerogative. Tutta l'attivit\u00e0 comporta il consolidamento e l'ingrandimento della \"giovane\" diocesi di Monreale. Giuliano Majali (\u2020 1470), tra i monaci, ambasciatore del sovrano Alfonso d'Aragona presso il Bey di Tunisi, contribuisce all'arricchimento e all'abbellimento dell'istituzione.\nEpoca spagnola.\nLa sontuosa chiesa che oggi ammiriamo \u00e8 la rielaborazione delle antiche strutture architettoniche, coincidenti con l'incorporazione del cenobio nella congregazione cassinese, ovvero l'unione dei monasteri benedettini che aveva come primo intento quello di favorire la collaborazione tra le abbazie della penisola italiana. L'azione permette la rifioritura dell'osservanza monastica per certi versi decaduta, soprattutto a causa delle ingerenze di nobili laici o ecclesiastici che dall'esterno miravano a privare delle cospicue rendite i singoli monasteri.\nNel 1564 ha inizio la riedificazione dell'attuale chiesa abbaziale, termine dei lavori nel 1595. Le date sono desunte dall'Archivio Storico dell'Abbazia e dalle due iscrizioni marmoree poste sulla facciata esterna della stessa chiesa.\nEpoca borbonica.\nLa vita culturale dell'abbazia si presenta vivace e originale: produzioni e committenze artistiche, attivit\u00e0 editoriali, insegnamento. Il centro propulsore degli studi \u00e8 indubbiamente la biblioteca che, in strutture rinnovate e ingrandite durante il XVIII secolo, diventa un polmone inesauribile che attira studiosi e ricercatori da ogni parte e in ogni epoca. L'ambiente insieme alla \"Fontana\" nel chiostro detto \"Cortile dei Marmi\", compresi nel recinto monasteriale, opere dell'architetto Giovanni Biagio Amico. Allo stesso artista appartengono le architetture interne del tempio comprendenti gli ornati dell'altare maggiore e degli altari laterali, ornati in marmi del coro all'interno del tempio, infine il coronamento esterno del luogo di culto.\nLa progettazione del nuovo prospetto del monastero \u00e8 opera dell'architetto Giuseppe Venanzio Marvuglia che nel 1775 realizza il nuovo dormitorio. La facciata di questa nuova struttura lunga circa 137 metri \u00e8 ripartita su tre ordini e si affaccia su Palermo.\nL'abate occupa il 50\u00b0 seggio del Parlamento di Sicilia. Il sovrano Ferdinando I delle Due Sicilie \u00e8 spesso ospite delle strutture durante i soggiorni presso la reggia palermitana.\nNel 1787 Goethe in visita a Palermo giunge a Monreale visitando proprio questo convento e non, come ci si aspetterebbe, la Cattedrale di Monreale.\nEpoca contemporanea.\nCon l'emanazione delle leggi eversive, la confisca dei beni del 1866 e la conseguente spoliazione del patrimonio storico - artistico causano il declino dell'istituzione, riducendo la comunit\u00e0 monastica ormai decimata e indebolita.\nInterno.\nImpianto a croce latina, cupola, coro, due absidiole ai lati del coro, cappelle laterali nel transetto, dieci cappelle minori ossia cinque per navata laterale. Nel 1602 l'interno fu interamente decorato con stucchi.\nPresbiterio.\nNei pilastri della crociera sono collocate le statue raffiguranti \"San Benedetto da Norcia\", \"San Gregorio Magno\", \"San Placido\" e \"San Mauro\".\nAltare doppio o bifronte e organo di Raffaele la Valle del 1594. Coro ligneo con 68 stalli del 1597c. realizzato da maestranze napoletane. Alle pareti del coro sono incastonati i medaglioni marmorei raffiguranti gli apostoli \"San Pietro\", \"San Paolo\", \"San Giovanni\" e \"Sant'Andrea\", completano il ciclo pittorico, opera di Paolo De Matteis del 1727:\nIl fonte battesimale adiacente alla sacrestia \u00e8 datato 1396.\nSacrestia.\nGli armadi raccolgono preziosi indumenti regalati dal Re di Tunisi a Giuliano Majali, quando fu mandato come ambasciatore da Alfonso V d'Aragona.\nMonastero cassinese.\nDocumentato come la pi\u00f9 grande istituzione della Congregazione cassinese nel Regno di Sicilia e conseguentemente fra i pi\u00f9 importanti nella penisola italiana.\nAl 1778 risale la realizzazione della superba facciata caratterizzata da vestibolo con statua equestre di \"San Martino e il povero\", opera di Ignazio Marabitti. Dello stesso artista la \"Fontana dell'Oreto\" addossata alla chiesa.\nIl grande complesso annovera:\nPinacoteca.\nLa quadreria annovera:\nNel Tesoro:\nCome casa madre aggregava il monastero dello Spirito Santo ubicato vicino alla chiesa di Sant'Agostino, ed il monastero di San Carlo di Palermo, il monastero di Santa Caterina dell'Ordine benedettino di Cinisi, il monastero di Santa Maria delle Ciambre dell'Ordine benedettino e il monastero di Santa Maria del Santissimo Romitello di Borgetto.\nDopo l'emanazione delle leggi eversive il patrimonio librario conflu\u00ec parzialmente nelle strutture della Biblioteca comunale di Casa Professa."}
{"id": "5986353", "revid": "24823", "url": "https://it.wikipedia.org/wiki?curid=5986353", "title": "Tre rose rosse", "text": "Tre rose rosse \u00e8 un album inciso da Rosanna Fratello nel 2011 per l'Azzurra Music. In questo album la cantante torna a collaborare con Cristiano Malgioglio. L'album come struttura richiama a quello del 1990, alternanza di nuove incisioni di inediti e vecchi successi."}
{"id": "5986364", "revid": "594360", "url": "https://it.wikipedia.org/wiki?curid=5986364", "title": "Han Eun-jung", "text": ""}
{"id": "5986365", "revid": "84184", "url": "https://it.wikipedia.org/wiki?curid=5986365", "title": "Episodi di Silicon Valley (terza stagione)", "text": "La terza stagione della serie televisiva Silicon Valley, composta da 10 episodi, \u00e8 stata trasmessa negli Stati Uniti d'America dal 24 aprile al 26 giugno 2016 sul canale via cavo HBO.\nIn Italia la stagione \u00e8 andata in onda in prima visione sul canale satellitare Sky Atlantic dal 29 giugno al 27 luglio 2016.\nFounder Friendly.\nTrama.\nL'episodio riapre da dove si era conclusa la stagione precedente, Richard ha appena ricevuto la notizia che il seggio di amministratore delegato di Pied Piper non appartiene pi\u00f9 a lui, quindi Richard e Erlich vanno alla Raviga insieme a Ron per dei chiarimenti; Laurie gli dice che adesso la Raviga ha deciso di finanziare Pied Piper perch\u00e9 grazie al lavoro di Richard adesso \u00e8 una societ\u00e0 che vale molto, ma che lui non \u00e8 in grado di gestire, quindi nominer\u00e0 un nuovo amministratore mentre Richard lavorer\u00e0 come CTO, quindi sar\u00e0 lui a dirigere i lavori sulla progettazione dell'algoritmo, inoltre potr\u00e0 conservare le sue quote e il posto nel consiglio direttivo. Richard per\u00f2 non accetta di lavorare come impiegato nella societ\u00e0 da lui creata, quindi minaccia di fare causa alla Raviga, per\u00f2 Ron gli dice che non lo sosterr\u00e0 perch\u00e9 formalmente lui \u00e8 il legale della Raviga e non di Richard, facendogli tenere presente che lo aveva avvertito di non fidarsi di Russ Hanneman, il quale ha dato a Laurie i mezzi per neutralizzare Richard. Monica cerca di farlo ragionare, ma lui non vuole nemmeno sentirla dato che anche lei ha votato contro Richard, infatti si sente tradito. Monica gli fa capire che non ha avuto scelta perch\u00e9 se non lo avesse fatto Laurel l'avrebbe cacciata via dal consiglio, e se rimane potr\u00e0 aiutare Richard in futuro. Richard chiede a Monica di convincere Laurel a dargli un'altra possibilit\u00e0 perch\u00e9, pur essendo consapevole di aver fallito come manager, lui vuole una seconda possibilit\u00e0 per fare di meglio, ma Monica purtroppo lo informa che Laurie ha gi\u00e0 scelto un nuovo amministratore per Pied Piper: Jack Barker, un manager che vanta alle spalle un curriculum di tutto rispetto. Richard non vuole prestarsi a queste condizioni quindi decide di abbandonare Pied Piper, e che i suoi amici verranno con lui. Intanto Gavin scioglie la divisione Nucleus, licenziando tutti i dipendenti che vi lavoravano, e anche se questo coster\u00e0 sulla loro influenza su alcune propriet\u00e0 intellettuali, la societ\u00e0 ci guadagna molto perch\u00e9 dato che molti dei loro contratti di lavoro non erano validi, i dipendenti licenziati non avranno diritto alla liquidazione e alle quote della Hooli, che resteranno di loro propriet\u00e0, inoltre il valore delle azioni della Hooli a Wall Street sono aumentate del 7%. Jared fa una sorpresa a Richard: un elenco di societ\u00e0 informatiche che lo vogliono assumere come CTO, invece Erlich decide di conoscere Barker, rimanendo molto affascinato da lui, Barker tra l'altro ammette di aver ammirato il suo lavoro quando era a capo della sua societ\u00e0, l'Aviato. Gilfoyle e Dinesh, pur considerando Richard un ottimo programmatore e una brava persona, ammettono che come manager \u00e8 stato un fallimento, quindi non se la sentono di abbandonare Pied Piper per lui, specialmente perch\u00e9, per aiutarlo a sviluppare l'algoritmo hanno lavorato gratuitamente abbandonando gli altri progetti a cui stavano lavorando. Richard si prepara ad andare a un colloquio ma Erlich cerca di convincerlo a lavorare con Barker, inoltre Gilfoyle e Dinesh lo informano che continueranno a lavorare a Pied Piper e che completeranno l'algoritmo senza di lui, il tutto sfocia in un accesso litigio, per\u00f2 Richard li deride entrambi affermando che loro due non hanno le competenze per finire l'algoritmo senza di lui. Bighetti viene licenziato dalla Hooli, inoltre gli viene imposto di non fare parola con nessuno sui segreti dell'azienda, inoltre gli viene data una liquidazione di 20.000.000 di dollari. Richard va al colloquio, la societ\u00e0 che vuole offrirgli il lavoro gli dar\u00e0 l'incarico di supervisionare un progetto, ovvero aggiungere virtualmente dei baffi alle persone in 3D nelle riprese video. Richard sente che questo \u00e8 un lavoro mediocre ma decide di accettare, per\u00f2 prima preferisce consultarsi con Pete Monahan, dunque telefona al suo studio scoprendo che \u00e8 finito in prigione. Gilfoyle e Dinesh cercano di completare l'algoritmo ma con scarsi risultati, purtroppo devono dare ragione a Richard perch\u00e9 senza di lui non possono portare a termine il lavoro. Richard va al penitenziario per far esaminare il contratto di lavoro a Pete, lui \u00e8 finito in carcere per aggressione, dopo aver abusato di alcolici e droghe per festeggiare la vittoria dell'arbitrato. Pete trova strano che lui decida di lasciare la sua societ\u00e0 per lavorare come CTO in un'altra azienda che gli offre lo stesso lavoro che avrebbe avuto nella sua, tra l'altro l'incarico che vogliono dargli \u00e8 molto al di sotto delle sue capacit\u00e0. Richard gli spiega che il suo orgoglio non gli permette di accettare di lavorare come dipendente nella societ\u00e0 da lui creata, ma Pete lo convince a dare a Barker una possibilit\u00e0, facendogli capire che alle volte bisogna ingoiare il rospo. Richard va a trovare Barker nella sua villa, i due discutono e quindi Barker, prendendo in simpatia Richard, decide di non accettare il lavoro come amministratore delegato per non pestargli i piedi. Richard si appresta a lasciare la villa in auto ma poi fa retromarcia, decidendo di dare a Barker una possibilit\u00e0.\nTwo in the Box.\nTrama.\nRichard va dal suo medico per un controllo, il dottore lo informa che \u00e8 in ottima salute, infatti la cosa \u00e8 dovuta al fatto che, non dovendo pi\u00f9 addossarsi le responsabilit\u00e0 di amministratore delegato, \u00e8 meno stressato. Gavin non sopporta il fatto che i motori di ricerca della Hooli, quando caricano il nome di Gavin, postino brutte recensioni su di lui, quindi incarica i dipendenti che lui sta per licenziare di manomettere la neutralit\u00e0 dell'algoritmo del motore di ricerca, con la minaccia di non concedere nessuna liquidazione. Barker ha trovato una locazione per i nuovi uffici di Pied Piper, cambiando anche il logo dell'azienda. Barker ha allestito degli uffici con tutti gli optional, infatti spiega a Richard che il modo migliore per assumere dell'ottimo personale \u00e8 quello di rendere l'azienda confortevole. Richard, Jared, Dinesh e Gilfoyle vanno al lavoro, Barker presenta all'ex amministratore il nuovo team di vendite, Richard \u00e8 per\u00f2 dell'opinione che sarebbe meglio assumere prima altri programmatori per finire la piattaforma e che \u00e8 insensato assumere dei venditori se il prodotto da vendere non \u00e8 ancora completato, ma Barker sostiene che il modo migliore di completare la piattaforma \u00e8 quello di crearla con il team di vendite che lo aiuteranno a modificarla in base al mercato di vendita. Erlich sente che Richard e gli altri non hanno pi\u00f9 bisogno di lui, quindi decide di invitare altri programmatori nell'incubatore, ma non riesce a sbarazzarsi di Jian Yang, il quale non vuole andarsene da casa sua. Richard discute con i dirigenti del reparto vendite, che vorrebbero vendere la piattaforma direttamente alle aziende, anche se questo va contro i piani di Richard che intendeva promuoverla dandola prima gratis agli utenti, Barker per\u00f2 gli fa notare che il suo piano di vendita prevede degli introiti solo tra quattro anni mentre Pied Piper deve lucrare al pi\u00f9 presto, Richard per\u00f2 ha paura di modificare la sua piattaforma per adattarla secondo le esigenze della nuova clientela, ma Dinesh e Gilfoyle lo tranquillizzano facendogli tenere presente che il loro algoritmo di compressione dati \u00e8 sempre il migliore dato che quello della Hooli \u00e8 stato soppresso mentre quello della End Frame (che \u00e8 solo una banale imitazione del loro) non pu\u00f2 competere. Jared, stufo di vivere con Noah, decide di tornare nel suo appartamento, ma il ragazzo a cui lo aveva affittato non vuole andarsene, e purtroppo prendere dei provvedimenti legali non serve a nulla dato che lo stato della California non tutela i proprietari delle case da coloro che vi vivono in maniera abusiva, quindi Erlich gli permette di vivere nel suo garage. Mentre Richard \u00e8 in riunione con il team di vendita ha dei diverbi con loro, perch\u00e9 vorrebbero che Richard rendesse la piattaforma meno complessa, ma il ragazzo fa tenere presente che se ci\u00f2 avvenisse la piattaforma perderebbe ci\u00f2 che la rende unica. Richard quindi si lamenta con Barker che per\u00f2 non prende le sue difese, convincendolo a rendere pi\u00f9 facili le cose al team di vendita perch\u00e9 se loro dovessero lanciare sul mercato un prodotto troppo difficile da vendere il team di vendita potrebbe decidere di lasciare la societ\u00e0. Richard cerca di far capire che Barker che la sua piattaforma potrebbe migliorare il mondo permettendo anche a coloro che dispongono di scarse risorse di accedere a tutti i dati che vogliono, ma Barker gli dice che non conta la piattaforma o l'algoritmo, ma aumentare il valore del pacchetto azionario, e che se renderanno il mondo un posto migliore sar\u00e0 solo quando inizieranno a guadagnare. Mentre i dipendenti della Hooli, che a breve verranno licenziati, stanno modificando la neutralit\u00e0 del motore di ricerca, uno di loro, Jason, casualmente comprende le funzionalit\u00e0 dell'algoritmo di compressione dati di Richard riuscendo a ricopiarlo, ma invece che condividere la scoperta con Gavin, i dipendenti della Hooli decidono di venderlo. Il team di vendita di Pied Piper ha in mente il nuovo prodotto che venderanno, la \"Scatola\", un server di archiviazione dati dove le societ\u00e0 potranno inserire i loro dati e tenerli al sicuro. Barker sostiene l'idea, al contrario di Richard che invece \u00e8 deluso dato che questo non ha nulla a che vedere con i suoi progetti.\nMeinertzhagen's Haversack.\nTrama.\nRichard, Gilfoyle e Dinesh fanno una visita al centro elaborazione dati dove verranno applicate le Scatole, tra l'altro apprendono che uno di loro dovr\u00e0 lavorare l\u00ec per un anno, giorno e notte, e supervisionare i lavori. I tre ingegneri informatici non sono per niente entusiasti di abbandonare il progetto della piattaforma per quello dell'Appliance, Barker promette a Richard che in futuro dar\u00e0 un'altra possibilit\u00e0 alla piattaforma, ma Gilfoyle invece \u00e8 ben consapevole che ci\u00f2 non avverr\u00e0 mai e quindi decide di licenziarsi da Pied Piper, al contrario di Dinesh che per la prima volta pu\u00f2 godere dell'esperienza di avere uno stipendio sicuro. Richard decide di scavalcare il suo capo e di chiedere aiuto a Laurie, la quale in un primo momento, non essendo per niente soddisfatta della Scatola a favore della piattaforma, sembra propensa a rimettere Barker in riga, ma quando lui minaccia di licenziarsi, Laurel cambia idea e decide di sostenere il progetto della Scatola. Richard chiede a Monica per quale ragione Laurie \u00e8 stata cos\u00ec arrendevole con Barker in seguito alla sua minaccia di licenziarsi, Monica gli fa capire che se Barker si licenziasse subito dopo essere stato assunto, in seguito al licenziamento di Richard da amministratore, Pied Piper vista dall'esterno sembrerebbe un'azienda debole vittima del caos. Dato che Gilfoyle \u00e8 nuovamente libero nel mercato, molte aziende informatiche iniziano a corteggiarlo facendogli dei regali, una di loro lo invita nella loro sede per un colloquio, salvo poi scoprire che si tratta dell'odiata End Frame, i quali vogliono Gilfoyle nel loro team informandolo che adesso l'algoritmo di compressione dati di cui dispongono non \u00e8 pi\u00f9 una copia di seconda categoria di quello di Richard, ma ne \u00e8 diventato una versione praticamente uguale, il merito va attribuito ai dipendenti della Hooli che Gavin aveva licenziato ma che avevano casualmente scoperto il segreto dei codici di Richard, che poi hanno venduto alla End Frame rendendo il loro algoritmo completo. Gilfoyle si rifiuta di lavorare per loro, inoltre informa Richard e il resto della squadra della faccenda, pertanto anche se in un ipotetico futuro loro dovessero nuovamente lanciare la piattaforma sul mercato ormai sarebbe troppo tardi perch\u00e9 la End Frame li avr\u00e0 gi\u00e0 battuti sul tempo. Erlich sprona Richard a non arrendersi, quindi lui e la squadra elaborano un piano: creare la piattaforma lavorando a Pied Piper ma facendo credere a Barker che lavoreranno sulla Scatola usando sottobanco fondi, attrezzature, energia e forza lavoro, e quando la piattaforma sar\u00e0 completa, anche se Barker si arrabbier\u00e0, non potr\u00e0 fare altro che farsene una ragione e venderla altrimenti farebbe una pessima figura se tutti venissero a conoscenza del fatto che si \u00e8 fatto raggirare dai suoi dipendenti. Richard, Jared, Dinesh e Gilfoyle vanno al lavoro, entusiasti del loro progetto clandestino, ma Richard inciampa sul tubo di irrigazione del giardiniere che stava innaffiando le piante nell'ufficio, facendo cadere i fogli del progetto segreto, un dirigente incuriosito li raccoglie e li d\u00e0 a Barker che, furibondo (dopo aver appreso del piano di Richard) decide di confrontarsi a quattrocchi con lui.\nMaleant Data Systems Solutions.\nTrama.\nBarker rimprovera aspramente Richard e i suoi amici dopo aver appreso del loro piano per sabotare la Scatola e lavorare di nascosto sulla piattaforma, dicendo loro che questa riluttanza per il progetto \u00e8 insensata dato che c'\u00e8 un team di designer che sta lavorando sulla Scatola, inoltre sta per firmare un contratto molto redditizio con la Maleant, una compagnia che vuole gi\u00e0 acquistare un prototipo, minacciando non solo di licenziarli ma anche di far s\u00ec che non trovino pi\u00f9 lavoro. Richard decide di imporsi e propone a Barker un compromesso: lavoreranno sulla Scatola, ma contemporaneamente Barker permetter\u00e0 a Richard e al suo team di completare anche la piattaforma perch\u00e9 la realt\u00e0 dei fatti e che Barker ha bisogno di loro dato che sono i migliori programmatori sul mercato mentre gli unici che possono competere con loro lavorano gi\u00e0 per la concorrenza; Barker alla fine accetta. Dempok, il guru personale di Gavin, si sente minacciato dato che Gavin sembra non volerlo pi\u00f9 tra i piedi, quindi Dempok decide di rendersi indispensabile per lui facendolo sentire insicuro, mettendogli la pulce nell'orecchio sulla faccenda dell'abbandono di Nucleus, dicendogli che tutti ora lo considerano un debole per aver abbandonato il progetto dell'algoritmo di compressione dati arrendendosi a Richard; il piano ha successo infatti Gavin chiede nuovamente a Dempok dei consigli. Richard, Gilfoyle e Dinesh lavorano sia sulla piattaforma che sulla Scatola, e anche se cercano di non darlo a vedere il progetto della Scatola inizia a coinvolgerli, lavorando a stretto contatto con il designer. Barker d\u00e0 una pessima notizia a Richard, la Maleant ha deciso di acquistare un'Appliance da un'altra societ\u00e0, ma Richard fa tenere presente a Barker che la loro \u00e8 nettamente superiore, quindi Richard conferisce con l'amministratore delegato della Meleant e lo convince a ritornare sui suoi passi acquistando la Scatola. Barker si complimenta con Richard per l'affare ben riuscito elogiandolo davanti a Monica e Laurie. Intanto Gavin decide di riavviare il progetto dell'algoritmo di compressione dati. Erlich cerca di assumere nuovi programmatori per l'incubatrice ma scopre che i programmatori ora preferiscono alloggiare in un'altra incubatrice, un'enorme villa. Erlich decide di confrontarsi con il capo della nuova incubatrice scoprendo che altri non \u00e8 che Bighetti. Con i soldi della liquidazione ottenuti dalla Hooli si \u00e8 comprato una villa, ma sentendosi a disagio a viverci da solo ha invitato dei programmatori a vivere con lui, senza nemmeno chiedergli l'affitto, ma loro sentendosi in debito gli hanno ceduto una percentuale sulle loro startup, in realt\u00e0 Bighetti, essendo per natura uno sciocco, non ha capito di aver messo in piedi un'incubatrice, quindi Erlich invece che farselo come nemico, approfitta della sua ingenuit\u00e0 per mettere in piedi una societ\u00e0 con lui. Perch\u00e9 Pied Piper possa firmare il contratto con la Meleant \u00e8 prima necessario che i membri del consiglio direttivo, ovvero Richard, Barker, Erlich, Monica e Laurie, facciano una riunione per esaminare il contratto. Monica fa notare a Richard una strana clausola del contratto: la Meleant acquister\u00e0 la Scatola ma a patto che Pied Piper ceda i diritti dell'algoritmo dell'Appliance. Questa clausola \u00e8 troppo vaga, pertanto non solo la Meleant potr\u00e0 disporre dell'algoritmo per l'Appliance ma anche per ogni altro prodotto che richieder\u00e0 il suo utilizzo, quindi Richard non potr\u00e0 pi\u00f9 utilizzarlo per creare la sua piattaforma. Richard si arrabbia con Barker per questo tiro mancino specialmente dopo che lo aveva aiutato, Barker si giustifica dicendogli che cedendo i diritti dell'algoritmo ha venduto la Scatola al triplo del suo prezzo originale, ma aggiungendo che potranno esercitare questa propriet\u00e0 solo per cinque anni, ma Richard non pu\u00f2 aspettare cos\u00ec tanto per completare la sua piattaforma. Richard propone una mozione per annullare il contratto con la Meleant, Erlich vota a favore dell'amico, mentre Laurie vota a favore di Barker perch\u00e9 la piattaforma potrebbe avere un valore di mercato solo a livello ipotetico mentre la Scatola ce l'ha gi\u00e0, tra l'altro anche triplicato. Il voto decisivo \u00e8 di Monica che per\u00f2 vota a favore di Richard, quindi il contratto con la Meleant viene annullato, provocando la collera di Barker che non accetta la sconfitta. Monica, in compagnia di Richard e dei suoi amici nell'incubatrice, riflette su ci\u00f2 che accadr\u00e0 perch\u00e9 sicuramente Laurie la far\u00e0 estromettere dal consiglio direttivo, poi Gavin telefona a Richard e per il gusto di provocarlo lo informa che ha comprato la End Frame e la loro piattaforma per una cifra di 250.000.000 di dollari. Erlich fa notare ai suoi amici che questo giocher\u00e0 a loro favore, infatti Gavin inconsapevolmente ha fatto un favore a Richard perch\u00e9 ora grazie a lui gli algoritmi di compressione dati hanno un valore di mercato, tra l'altro molto elevato, superiore a quello della Scatola di Barker, quindi ora Laurie sicuramente sosterr\u00e0 la piattaforma di Richard. Quest'ultimo va al lavoro con i suoi amici, Laurie li informa (come avevano previsto) che adesso la priorit\u00e0 di Pied Piper sar\u00e0 quella di completare la piattaforma, aggiungendo anche che Barker \u00e8 stato licenziato e che dunque il seggio di amministratore delegato per il momento \u00e8 vacante.\nThe Empty Chair.\nTrama.\nSono passati diversi giorni da quando Laurie ha licenziato Barker e non ha ancora trovato qualcuno che possa sostituirlo come amministratore delegato, comunque inizia a fare diversi colloqui offrendo a molte persone il posto, nel mentre Richard, Jared, Dinesh e Gilfoyle lavorano al budget che si \u00e8 notevolmente ridotto a causa dei pessimi investimenti di Barker e della sua liquidazione, Richard vorrebbe assumere altri ingegneri per la piattaforma ma non sa dove trovare il denaro per stipendiarli, l'unica soluzione sarebbe quella di vendere gli uffici e il materiale, e tornare a lavorare all'incubatrice, e fare tagli al personale, cos\u00ec guadagnerebbero abbastanza, ma non ha l'autorit\u00e0 per farlo, per\u00f2 Jared gli fa notare che anche se non \u00e8 pi\u00f9 a capo dell'azienda in mancanza di un amministratore delegato lui pu\u00f2 fare ci\u00f2 che vuole essendo, in veste di CTO, il dirigente di maggior livello. Richard licenzia quindi i membri del team di vendite, e mette gli uffici in vendita, ma Richard apprende dai dipendenti appena licenziati che c'\u00e8 una blogger, C.J. Cantwell, che sta scrivendo pessime recensioni su di lui. Richard convince Laurie a fare un un'intervista con Cantwell per convincerla a scrivere un articolo migliore altrimenti se continuer\u00e0 a fare delle recensioni cos\u00ec pessime nessun buon programmatore si far\u00e0 assumere a Pied Piper; Laurie accetta ma a patto che Richard, prima di farsi intervistare, parli prima con la PR della Raviga la quale lo guider\u00e0 su ci\u00f2 che dir\u00e0 durante l'intervista, dato che Richard quando \u00e8 sotto pressione tende a perdere facilmente il controllo, temendo che possa fare qualche sciocchezza. Erlich e Bighetti metteno in piedi la loro nuova societ\u00e0 chiamata \"Bachmanity\" che includer\u00e0 l'unione di tutte le loro propriet\u00e0 individuali, a eccezione di Pied Piper. Jared riesce a vendere gli uffici e i materiali, ma si viene a creare un problema: Gilfoyle per errore ha messo il drive di Dinesh tra quelli da vendere, l\u00ec c'\u00e8 la propriet\u00e0 intellettuale della piattaforma, quindi Jared, Gilfoyle e Dinesh cercano la donna alla quale lo hanno venduto, scoprendo che lo ha regalato a suo padre, quindi Gilfoyle entra nella casa dell'uomo facendogli credere di essere l\u00ec in veste di membro della squadra geek per riparare il drive, ma poi lo danneggia con un trapano, rendendolo inutilizzabile, riuscendo nell'impresa. Richard scopre che Laurie ha offerto il posto di amministratore delegato anche a Bighetti, e questo manda Richard su tutte le furie dato che lei sembra non tenerlo minimamente in considerazione per quella carica. Laurie e Monica vanno a cena insieme, l'amministratrice delegata della Raviga confessa a Monica che ha sbagliato a rimuovere Richard dando il suo posto a Barker, e che Richard \u00e8 la persona giusta per essere l'amministratore delegato di Pied Piper e che quindi gli ridar\u00e0 la carica, specialmente perch\u00e9 ha dimostrato un buon carattere in questo periodo, e che la ragione per cui negli ultimi giorni ha fatto finta di offrire il seggio di amministratore delegato ad altre persone \u00e8 per salvare le apparenze, infatti se avesse ridato il seggio a Richard subito dopo il licenziamento di Barker avrebbe fatto la figura del \"ripiego\". Richard, che \u00e8 all'oscuro della cosa, va alla Raviga per l'intervista con Cantwell, ma prima parla con la PR, con la quale sfoga tutta la sua rabbia facendo una scenata di isteria, salvo poi scoprire che quella non \u00e8 la PR, ma proprio Cantwell; dopo averlo capito Richard cerca di convincerla a non scrivere ci\u00f2 che lui le ha riferito, Cantwell gli offre un compromesso: se entro domani, prima di mezzogiorno, non le offrir\u00e0 una storia migliore, lei scriver\u00e0 sul suo articolo tutto ci\u00f2 che Richard le ha detto. Bighetti, casualmente, rivela a Richard che Gavin ha manomesso la neutralit\u00e0 dei suoi motori di ricerca per cancellare tutti i link negativi su di lui, quindi Richard, Monica e Erlich convincono Cantwell a rinunciare all'articolo che doveva scrivere su Richard e Pied Piper, e in cambio Bighetti le riferir\u00e0 tutti i dettagli di ci\u00f2 che ha fatto Gavin. Richard \u00e8 nuovamente l'amministratore delegato della sua compagnia, inoltre ora lavorer\u00e0 con i nuovi ingegneri assunti per la programmazione della piattaforma, con cui lavorer\u00e0 per via video, inoltre Jared fa una sorpresa a Richard: la sedia di Barker quando era lui l'amministratore delegato, l'unica cosa che non ha venduto.\nBachmanity Insanity.\nTrama.\nRichard va a cena con i suoi amici e incontra una ragazza di nome Winnie, una programmatrice che lavora per Facebook, i due iniziano a uscire insieme, quindi Jared prende l'esempio di Richard e inizia ad andare a letto con diverse ragazze dimostrando di riscuotere un certo successo con le donne. Erlich noleggia Alcatraz per la festa di inaugurazione della Bachmanity, in stile hawaiano. Dinesh fa amicizia con una delle programmatrici che lavora alla piattaforma con la quale comunica in via video, Elizabet, che vive in Estonia, per la quale inizia a provare attrazione, ma dato che la risoluzione video non \u00e8 delle migliori, inizia a maturare l'idea che non sia una bella ragazza, quindi migliora l'immagine, la quale ora \u00e8 perfetta, rimanendo compiaciuto del fatto che \u00e8 una bella ragazza, ma dato che anche Elizabet ora pu\u00f2 vedere bene Dinesh, ne rimane delusa inventandosi che ha un marito, cosa a cui nessuno crede. Gavin \u00e8 alle prese con i protestatori che si sono appostati davanti alla sede della Hooli non contenti di aver appreso che lui ha manomesso l'integrit\u00e0 dei motori di ricerca, Gavin decide di intentare causa a Cantwell pur di costringerla a rivelargli l'identit\u00e0 della fonte anonima che le ha fatto la soffiata violando l'accordo di non divulgazione. Erlich, che per paura che Gavin possa scoprire ci\u00f2 che ha fatto Bighetti, perdendo anche i soldi della liquidazione, compra il blog di Cantwell per 500.000 dollari. Richard scopre che Winnie preferisce gli spazi ai tabs nella trascrizione dei codici, e essendo praticamente intollerante alla cosa, decide di non uscire pi\u00f9 con Winnie. Erlich mette in piedi la sua festa a Alcatraz dove prendono parte tutti i suoi amici, ma poi il commercialista di Bighetti gli d\u00e0 una pessima notizia, non ci sono pi\u00f9 soldi, infatti Erlich, a causa del suo modo per niente parsimonioso di spendere il denaro, ha speso tutta la liquidazione di Bighetti.\nTo Build a Better Beta.\nTrama.\nRichard e i suoi amici cercano d eliminare tutti i bug della piattaforma, Dinesh fa notare a Richard che se lanciassero una versione beta della piattaforma sarebbero gli utenti a identificare i bug facilitando la cosa, ma Richard non se la sente, per\u00f2 poi scopre che Gilfoyle senza il suo permesso ha dato alla sua fidanzata Tara una versione beta della piattaforma, Tara informa Richard che ne \u00e8 entusiasta, poi trova un bug a cui Gilfoyle pone rimedio, quindi Richard cambia idea e dunque lui, Gilfoyle, Jared e Dinesh offrono la versione beta ai loro amici per testarla. Bighetti deve fare fronte alle spese per la festa ad Alcatraz dato che l'assegno per il catering e il noleggio della location era scoperto, quindi deve dare via la sua roba, ma non serve a molto visto che non l'aveva comprata ma solo presa a noleggio, purtroppo il suo commercialista informa Erlich che pure lui dovr\u00e0 addossarsi le spese perch\u00e9 a causa della Backmanity tra lui e Bighetti c'\u00e8 una partnership e quindi i debiti di Bighetti sono anche i suoi. Monica, saputo del lancio della versione beta, chiede a Richard di averne una, Erlich intanto chiede a Jared di aiutarlo con le sue finanze, Jared gli fa notare che una somma del denaro della liquidazione della Hooli \u00e8 sparita, Erlich non ci mette molto a capire che \u00e8 stato il commercialista di Bighetti a rubarla, quindi Bighetti e Erlich vanno da lui, in effetti il commercialista ammette di aver usato la somma per risarcire i clienti che aveva precedentemente truffato. Erlich e Bighetti vanno dalla procuratrice distrettuale per sporgere denuncia contro il commercialista con l'accusa di appropriazione indebita, ma la procuratrice fa capire a Erlich che non avrebbe senso sporgere denuncia perch\u00e9 la causa legale sarebbe costosa e anche se la vincessero non riavrebbero indietro il denaro dato che \u00e8 gi\u00e0 stato usato, facendogli notare che visto il modo superficiale in cui ha speso i soldi della liquidazione sarebbero finiti anche senza la truffa, consigliandogli di pensare a come coprire le spese. Tutte le persone che hanno provato la versione beta sono entusiaste, quindi Richard decide finalmente di lanciarla sul mercato, poi riceve la visita di Monica e le chiede se la versione beta \u00e8 stata di suo gradimento, ma lei gli dice che non ha ancora avuto modo di usarla, comunque Richard e Gilfoyle notano che c'\u00e8 qualcosa di strano nel suo comportamento. Richard vuole ringraziare le persone che si sono offerte di testare la versione beta, quindi Gilfoyle cerca di rintracciare gli utenti con il GPS, e cos\u00ec si rendono conto che uno degli utenti si trova nell'indirizzo della sede della Hooli, infatti sono entrati in possesso di una versione beta, Gavin e i suoi dipendenti sono stupefatti delle ottime funzionalit\u00e0 della piattaforma, Gavin decide di ricopiarla spronando i suoi ingegneri a mettersi al lavoro, ma i suoi dipendenti gli fanno capire che \u00e8 impossibile perch\u00e9 la loro piattaforma non ha le capacit\u00e0 per gestire una tale rete neurale e non hanno ingegneri abbastanza competenti per una cosa del genere, l'unica soluzione sarebbe quella di ricominciare tutto da capo. Gilfoyle decide di eliminare l'account della Hooli ma Richard lo convince a giocare in maniera pi\u00f9 pesante, infatti Richard e Gilfoyle invadono la rete della Hooli con una bomba a decompressione che manomette tutto il sistema della Hooli, quindi Gavin per attenuare il danno fa togliere la corrente elettrica all'edificio. Dopo questo fallimento Aly e Jason si licenziano. Mentre guarda gli account delle persone che hanno testato la versione beta della piattaforma, Richard nota che Monica, a dispetto di ci\u00f2 che aveva detto, aveva usato la versione beta il giorno prima, non riuscendo a capire la cosa; Gilfoyle gli fa capire che Monica gli ha semplicemente mentito. Richard va da Monica per dei chiarimenti, lei alla fine ammette che la piattaforma non le \u00e8 piaciuta, ma che non deve preoccuparsi dato che tutti gli altri hanno fatto solo commenti positivi, per\u00f2 ora Richard si sente demoralizzato perch\u00e9 per lui l'opinione di Monica \u00e8 pi\u00f9 importante delle altre e ora non \u00e8 pi\u00f9 convinto di voler lanciare sul mercato la piattaforma. Monica gli fa capire che lui deve sempre mettere in conto che qualcuno potr\u00e0 avere un'opinione diversa dalla sua, ma aggiungendo anche che lei non ha mai avuto propriamente fiducia nella piattaforma ma in Richard, e che se lui sente che il suo prodotto \u00e8 pronto per il mercato allora deve lanciarlo. Erlich per fare fronte alle spese segue il consiglio della procuratrice e vende a Laurie le sue quote di Pied Piper. Seguendo il consiglio di Monica, Richard finalmente lancia la piattaforma sul mercato.\nBachman's Earning's Over-Ride.\nTrama.\nLa fama e il successo di Pied Piper continuano a crescere: la loro piattaforma ha conquistato il mercato. Per\u00f2 Monica sprona Erlich a essere onesto con Richard dato che non gli ha ancora rivelato di aver venduto il suo pacchetto azionario, intimandogli di farlo il prima possibile altrimenti sar\u00e0 lei a dirglielo. I membri del consiglio di amministrazione della Hooli informano Gavin che lo priveranno del suo ruolo di amministratore delegato per collocarlo da qualche altra parte dati i suoi fallimenti, infatti tra Nucleus e End Frame ha sperperato 750 milioni di dollari; Gavin si sente umiliato visto che vogliono togliergli la carica di amministratore delegato dalla societ\u00e0 che lui stesso ha creato. Jared e Richard fanno un colloquio di lavoro a David, per una posizione come PR, ma lui decide di rifiutarla perch\u00e9 quando era nell'ufficio di Laurie ha visto dei documenti di vendita per un pacchetto azionario, e dato che solitamente i membri del consiglio di una societ\u00e0 vendono le loro azioni solo quando l'azienda si avvia al fallimento, David decide di rifiutare l'incarico. Richard non capisce come sia possibile, poi ripensa a Monica dato che lei era l'unica per niente entusiasta della piattaforma, e matura l'idea che sia stata lei a vendere le sue quote azionarie, quindi le telefona, ma poi Monica gli confessa la verit\u00e0, cio\u00e8 che \u00e8 stato Erlich a vendere le sue azioni. Gavin decide di ritirarsi per un po' quindi prende il suo jet privato per prendersi una pausa, incontrando per caso Barker, i due decidono di prendere lo stesso jet da buoni amici. Richard si confronta con Erlich che ammette di aver venduto le sue azioni in cambio del denaro per coprire le spese della festa a Alcatraz. Richard lo informa che ha deciso di indire una conferenza stampa dove spiegher\u00e0 le ragioni per cui lui ha venduto il suo pacchetto azionario prima che le persone pensino che la societ\u00e0 rischi il fallimento, e in tal caso nessuno vorr\u00e0 farsi assumere; ma Erlich lo prega di non farlo perch\u00e9 se tutti venissero a sapere delle circostanze imbarazzanti per cui ha dovuto vendere quelle azioni la sua reputazione sar\u00e0 finita e nessuno lo prender\u00e0 pi\u00f9 sul serio nella Silicon Valley, ma Richard \u00e8 irremovibile perch\u00e9 non intende danneggiare Pied Piper facendogli tenere presente che lui si \u00e8 messo nei guai da solo organizzando quella festa. Richard d\u00e0 a Erlich un assegno per coprire le spese dell'affitto dell'incubatrice informandolo che la ditta trover\u00e0 un'altra sede inoltre lo informa che dar\u00e0 a Jared il suo posto nel consiglio direttivo di Pied Piper, perch\u00e9 ora la cosa pi\u00f9 saggia da fare \u00e8 quella di chiudere tutti i ponti tra Erlich e Pied Piper. Richard va alla festa di Vanity Fair alla quale \u00e8 stato invitato, il ricevimento si tiene in un hotel, e l\u00ec Richard incontra Russ Hanneman, che gli rivela che Erlich inizialmente voleva vendere a lui le sue azioni, la met\u00e0 per l'esattezza, ma Laurie \u00e8 intervenuta impedendo l'affare costringendo Erlich non solo a imporgli il veto di non dare a Russ la met\u00e0 delle sue azioni, ma di darle tutte a lei per una somma minore rispetto a quella offerta da Russ. Richard alla festa parla con Laurie per dei chiarimenti, lei ammette di aver interferito nell'affare tra Russ e Erlich, infatti quando Russ finanzi\u00f2 Richard in passato gli diede il potere di controllare completamente la compravendita delle azioni di Pied Piper in possesso dei membri del consiglio direttivo, ma quando Russ ha ceduto a Laurie il suo posto nel consiglio direttivo quel potere \u00e8 passato automaticamente a lei, che ha impedito a Erlich di vendere a Russ le sue azioni, poi le ha comprate lei per una somma pari a quella dei debiti di Erlich, quindi lui pur avendo estirpato ogni debito con i soldi delle azioni non ci ha guadagnato niente. Erlich decide di dare a Cantwell l'esclusiva della notizia quindi lei scrive un articolo umiliante su di lui e sul motivo per cui ha ceduto il suo pacchetto azionario. Richard, capendo che il suo amico \u00e8 stato umiliato anche troppo, decide di lasciare la festa e di tornare all'incubatrice e d\u00e0 a Erlich un lavoro a Pied Piper come PR, che Erlich accetta.\nDaily Active Users.\nTrama.\nLaurie invita Richard e la sua squadra a un cocktail party in una galleria d'arte per festeggiare il crescente successo di Pied Piper che ha guadagnato oltre 500.000 installazioni, per\u00f2 Richard prende Monica da parte e le confessa un problema di cui solo lui e Jared al momento sono al corrente, ovvero che le installazioni pur essendo molte non contano quanto gli utenti giornalieri, i quali sono meno di 20.000 quando invece dovrebbero essere almeno 50.000 per concretizzare il successo della piattaforma. Monica, tramite una sua amica che si occupa di ricerche di mercato, mette in piedi un focus group per far provare la piattaforma a dei volontari i quali per\u00f2 non sono per niente soddisfatti della creazione di Richard. Quest'ultimo non capisce quale sia il problema dato la versione beta aveva riscosso successo tra gli ingegneri informatici a cui l'aveva fatta provare, a eccezione di Monica, l'unica a non essere un ingegnere oltre al fatto che era l'unica a cui non era piaciuta; a quel punto sia Richard che Monica capiscono la vera entit\u00e0 del problema: la piattaforma \u00e8 troppo complessa, Richard e i suoi amici hanno fatto lo sbaglio di farla provare pi\u00f9 che altro ai loro amici programmatori che essendo pratici del settore sapevano come usarla al pieno delle sue funzionalit\u00e0 ma invece per i normali utenti \u00e8 troppo complessa da usare, quindi non \u00e8 adatta per un mercato di vendita pi\u00f9 generico. Richard spiega il problema ai suoi amici puntualizzando che tra l'altro \u00e8 impossibile rendere la piattaforma meno complessa, secondo Richard la mossa giusta sarebbe quella di investire ci\u00f2 che resta del budget per una campagna di marketing pi\u00f9 aggressiva e per istruire gli utenti con dei tutorial, ma i dipendenti di Pied Piper sono consapevoli che sar\u00e0 un fallimento, quindi si licenziano. Uno di loro va alla Hooli in cerca di lavoro e Gavin viene a sapere da lui del fallimento della piattaforma, quindi Gavin approfitta della cosa per riportare il consiglio di amministrazione dalla sua parte facendogli credere con l'inganno che lui gi\u00e0 sapeva del futuro fallimento della piattaforma di Richard e che lui segretamente stava preparando il lancio della Scatola annunciando che Barker sar\u00e0 il nuovo direttore della divisione End Frame. I membri del consiglio di amministrazione ritornano sui loro passi e decidono di non revocare a Gavin la carica di amministratore delegato. Purtroppo le iniziative di Richard non riscuotono successo e il valore delle azioni di Pied Piper \u00e8 precipitato. Richard, disperato, si rannicchia nella vasca da bagno, Jared cerca di consolarlo ma non ci riesce, Richard ripensa a tutto ci\u00f2 che ha fatto per creare la piattaforma e a tutti gli ostacoli che ha dovuto affrontare come Gavin e la sua causa legale o Barker e la sua Scatola, e alla fine \u00e8 riuscito a completare la piattaforma ma solo per scoprire che non piace a nessuno, conscio che non pu\u00f2 combattere contro l'opinione pubblica, inoltre ammette che si \u00e8 stufato di collezionare solo delusioni; infine informa Jared che dar\u00e0 il denaro restante del budget a lui, Dinesh, Gilfoyle e Erlich per ripagarli dei loro sacrifici anche se \u00e8 meno di quanto meritano. Proprio quando Richard stava per dichiarare bancarotta, i suoi amici lo informano che il numero di utenti giornalieri \u00e8 aumentato superando i 30.000 e questo rende felice Richard e il resto della squadra, ma ci\u00f2 che tutti ignorano e che in realt\u00e0 Jared ha pagato una click farm di utenti a Bangladesh per usare giornalmente la piattaforma.\nThe Uptick.\nTrama.\nRichard parla con Jared in privato dicendogli che ha scoperto della click farm, infatti Richard, incuriosito dall'incremento del numero degli utenti giornalieri, ha indagato scoprendo l'inganno dato che tutti scaricavano sempre la stessa foto in una cartella condivisa. Jared si scusa con lui, ma Richard non \u00e8 arrabbiato dato che aveva buone intenzioni, comunque gli chiede di non rivelarlo a nessuno per il momento. L'elefante che Gavin ha fatto esportare \u00e8 morto, quindi lo fa gettare illegalmente nell'oceano durante la notte. Erlich d\u00e0 alla squadra una grande notizia: \u00e8 riuscito a procurarsi un colloquio con la Coleman Blair Partners, un'azienda che vuole erogare fondi a Pied Piper visto l'aumento di utenti giornalieri. Richard a questo punto decide di dire a Erlich la verit\u00e0 prima di accettare quei fondi diventando complici di una frode, ma viene fermato che Gilfoyle e Dinesh i quali, con delle allusioni, gli fanno capire di essere a conoscenza della faccenda della click farm, loro in realt\u00e0 sono a favore della cosa e danno a Richard una flash drive contenente uno zombie-script che dovrebbe rendere irrintracciabili gli indirizzi degli utenti veri da quelli della click farm. Cantwell, avvertita da Patrice (la segretaria che Gavin ha licenziato) telefona a Gavin dicendogli che scriver\u00e0 un articolo compromettente su di lui e del modo in cui si \u00e8 disfatto del corpo dell'elefante, quindi Gavin per evitare problemi si offre di comprare il suo blog per 2.000.000 di dollari, e dato che il blog appartiene alla Bachmanity saranno Erlich e Bighetti a intascarsi la cifra. Jared cerca di convincere Richard a non andare fino in fondo con questa truffa perch\u00e9 queste azioni disoneste non sono da lui, ma Richard \u00e8 ancora sicuro che un giorno la piattaforma in futuro avr\u00e0 successo e con i finanziamenti della Coleman Blair Partners resteranno in piedi, aggiungendo che a comportarsi bene nel mondo degli affari non ci si guadagna mai nulla. Monica telefona a Richard rimproverandolo dopo aver scoperto che ora vuole finanziamenti da un'altra azienda invece che chiederli alla Raviga, intimandogli di non farlo, ma Richard chiude la telefonata, poi lui e Erlich vanno alla riunione con i dirigenti della Coleman Blair Partners per firmare il contratto ma poi lui inizia ad avere dei ripensamenti. Inizialmente i dirigenti della Coleman Blair Partners credevano che la sua fosse una mossa per aumentare la cifra, quindi decidono di aumentare i fondi, ma poi Richard ammette che le cifre degli utenti sono false e quindi il contratto viene annullato. Erlich rimprovera Richard sfogando su di lui tutta la sua rabbia, Richard si giustifica dicendogli che quella era una frode e che non potevano imbrogliarli, ma Erlich \u00e8 dell'opinione che una volta intascata la cifra avrebbero potuto risolvere la faccenda della click farm in un secondo momento, ma Richard tirandosi indietro ha distrutto la sua reputazione e adesso nessuno a Palo Alto vorr\u00e0 pi\u00f9 firmare contratti con loro dato che verranno bollati come truffatori. Monica va da Richard nell'incubatrice e lo ringrazia avendo capito che la ragione per cui non voleva pi\u00f9 finanziamenti dalla Raviga era per proteggerli dalla truffa affermando che ha fatto bene a non portare avanti la frode; purtroppo Monica d\u00e0 a Richard una brutta notizia, ora che la storia della truffa \u00e8 diventata ufficiale Laurie vender\u00e0 Pied Piper, ma dato che ha una brutta nomea probabilmente nessuno la vorr\u00e0 e Richard potrebbe comprarla a ribasso. Erlich decide di usare i soldi guadagnati dalla vendita del blog per farsi una vacanza, intanto l'app di Dinesh per le video chat (a cui nessuno all'inizio aveva prestato attenzione) sta avendo successo, oltre 4.000 utenti, e Richard \u00e8 compiaciuto della cosa dato che l'app \u00e8 un prodotto Pied Piper. Barker e Gavin offrono a Laurie 1.000.000 di dollari per comprare Pied Piper per poi smantellarla, per la sola soddisfazione di distruggere definitivamente Richard. Quest'ultimo va alla Raviga per votare sulla vendita dell'azienda scoprendo poi che Laurie l'ha venduta a Erlich e Bighetti per una cifra di 1.000.001 cosa di cui Richard e Monica sono abbastanza compiaciuti. Richard ringrazia Erlich, il quale afferma che \u00e8 stata un'idea di Bighetti e che lui ha deciso di comprare Pied Piper solo perch\u00e9 l'app delle video chat \u00e8 abbastanza promettente. Richard e Erlich fanno pace e festeggiano nell'incubatrice con Monica, Jared, Gilfoyle, Dinesh e Bighetti."}
{"id": "5986366", "revid": "120040673", "url": "https://it.wikipedia.org/wiki?curid=5986366", "title": "Henriett Seth F.", "text": ""}
{"id": "5986367", "revid": "287204", "url": "https://it.wikipedia.org/wiki?curid=5986367", "title": "Br\u00f8ndbyernes Idr\u00e6tsforening 2016-2017", "text": "Questa voce raccoglie le informazioni riguardanti il Br\u00f8ndbyernes Idr\u00e6tsforening nelle competizioni ufficiali della stagione 2016-2017.\nMaglie e sponsor.\nLo sponsor tecnico per la stagione 2014-2015 fu Hummel, mentre lo sponsor ufficiale fu bet25.dk. La divisa casalinga era composta da una maglietta gialla con motivi blu sulle maniche, pantaloncini e calzettoni blu. Quella da trasferta era invece completamente color verde acqua."}
{"id": "5986369", "revid": "1299641", "url": "https://it.wikipedia.org/wiki?curid=5986369", "title": "Salomone Leclerq", "text": " Beatificato nel 1926 insieme con gli altri martiri dei massacri di settembre, \u00e8 stato proclamato santo da papa Francesco nel 2016.\nBiografia.\nNato a Boulogne-sur-Mer nel 1745, entr\u00f2 nella congregazione dei Fratelli delle scuole cristiane con il nome di Salomone. Rifiutatosi di prestar giuramento durante la rivoluzione francese, si trov\u00f2 a vivere da solo a Parigi in stato di clandestinit\u00e0. Il 15 agosto 1792 fu arrestato e rinchiuso nel convento dei carmelitani di Parigi, trasformato in prigione, con numerosi altri compagni. Il 2 settembre Salomone e i suoi compagni di prigionia furono massacrati a colpi di spada.\n\u00c8 stato beatificato il 17 ottobre 1926 da papa Pio XI insieme a 191 compagni martiri dei massacri di settembre, ed \u00e8 stato canonizzato da papa Francesco il 16 ottobre 2016."}
{"id": "5986378", "revid": "484362", "url": "https://it.wikipedia.org/wiki?curid=5986378", "title": "Statua equestre di Genghis Khan", "text": ""}
{"id": "5986382", "revid": "767487", "url": "https://it.wikipedia.org/wiki?curid=5986382", "title": "Jean H\u00e9roard", "text": "\u00c8 considerato il primo veterinario francese ed in particolare si distinse nello studio dell'anatomia e delle malattie dei cavalli. Nella sua vita scrisse un diario quotidiano relativo allo status di salute di Luigi XIII che ancora oggi consente di avere informazioni uniche e spesso intime sulla vita del sovrano, ma anche sulla medicina e sui suoi rimedi dell'epoca.\nBiografia.\nJean H\u00e9roard nacque in una famiglia di medici: suo padre era infatti un famoso chirurgo della sua epoca, votatosi alla Riforma, che incontr\u00f2 a Ginevra anche Giovanni Calvino.\nJean lasci\u00f2 la sua citt\u00e0 natale nel 1575 per recarsi a Parigi da suo zio Guillame, esperto di economia, grazie al quale conobbe il chirurgo Jacques Guillemeau che lo introdusse al re. Come militare al servizio della Francia, prese parte alla battaglia di Moncontour del 1569 ed entr\u00f2 al servizio di Carlo IX come \"ippiatra\" (medico specializzato nella cura dei cavalli), settore che lo stesso sovrano gli chieder\u00e0 di approfondire; nel 1599 ne deriver\u00e0 la sua prima opera dal titolo \"Hippost\u00e9ologie\", ovvero osteologia del cavallo, per lo studio delle ossa di questi animali e del loro apparato scheletrico.\nLasci\u00f2 la corte francese nel 1571 per compire ulteriori studi all'Universit\u00e0 medica di Montpellier, tornandovi poi come medico personale del re. Nel 1587 prese parte alla Battaglia di Coutras e poi a quella di Blois dell'anno successivo, episodi da cui trasse una descrizione della morte del cardinale e duca di Guisa. Quando Enrico IV divenne re ne conserv\u00f2 la fiducia. Divenne protomedico di Luigi XIII e archiatra di corte, e durante questi anni redasse l'opera pi\u00f9 importante che a lui si ascrive ovvero il suo diario che tenne per ventisette anni, dove riport\u00f2 con straordinaria precisione tutti i fatti relativi alla salute di Luigi XIII dalla sua nascita sino alla morte di H\u00e9roard. \nGrazie al suo matrimonio con Anna du Val nel gennaio del 1602, H\u00e9roard divenne signore di Vaugrigneuse (Essonne) ed ottenne quindi la nobilitazione.\nMor\u00ec l'11 febbraio 1628 durante l'Assedio di La Rochelle, a sessantotto anni. Il suo corpo venne sepolto nella chiesa di Vaugrigneuse, nella cappella della Madonna che egli stesso aveva fatto erigere.\nIl primo veterinario francese.\nJean H\u00e9roard fu il primo medico in Francia ad ottenere la carica di \"medico veterinario\" da re Carlo IX. Sebbene non si conosca la data precisa del conferimento di questo incarico, si ha ragione di ritenere che esso abbia avuto origine nei primi mesi del 1574 ed ancora oggi questo conferimento \u00e8 la pi\u00f9 antica menzione del termine francese \"veterinario\". Sino a quel momento, infatti, la medicina animale era ritenuta di secondo piano e normalmente veniva riservata a piccoli scienziati empirici, mentre con il conferimento di questo incarico al medico del re si nota un primo tentativo di elevare questa scienza e di approfondirla nei suoi aspetti pi\u00f9 moderni. Ad ogni modo \u00e8 probabile che il conferimento di questo titolo Jean H\u00e9roard da Carlo IX fosse dovuto essenzialmente alla sua passione per la caccia e per le passeggiate a cavallo, oltre che per motivi militari dal momento che sul campo di battaglia si rendeva sempre pi\u00f9 necessario disporre di un medico sul campo che potesse curare e ristabilire gli animali feriti necessari per il combattimento ed il traino dell'artiglieria e dei carri munizioni e viveri. Come lo stesso H\u00e9roard riporta nell'introduzione della sua \"Hippostologie\", egli riportava un \"singolare piacere nell'arte veterinaria, il cui soggetto principale \u00e8 il corpo del cavallo\".\nOpere.\nIl diario di H\u00e9roard.\nDi H\u00e9roard l'opera pi\u00f9 completa \u00e8 il suo diario personale in sei volumi autografi che ancora oggi si conservano, un'eccezionale testimonianza della vita intima del primo principe del regno di Francia, anche se l'intento di H\u00e9roard era prettamente medico. All'interno di questo diario si trovano moltissime annotazioni relative alla vita di Luigi XIII dall'alba al tramonto, oltre alla descrizione minuziosa dei suoi pasti ed un'osservazione sulle sue funzioni fisiologiche. Questo \"rapporto\", nelle parole di Madeleine Foisil, tuttavia, non menziona affatto gli eventi pubblici della vita del sovrano, inquadrandolo unicamente come paziente, al di l\u00e0 della sua figura politica o istituzionale. Interessanti sono alcuni particolari storici e biografici su Luigi XIII che emergono dagli scritti di H\u00e9roard come quelli relativi alla sua istruzione, all'ambiente di corte, ai tratti del carattere del sovrano come ad esempio le lacrime del giovane delfino quando seppe della morte del padre Enrico IV.\nL\u2019\"Hippostologie\".\nNel 1599 H\u00e9roard pubblic\u00f2 la sua opera medica di maggior rilievo dal titolo \"Hippostologie\", un trattato illustrato sull'osteologia del cavallo. Questo libro, molto tecnico e particolareggiato, descrive le ossa del cavallo, la loro funzionalit\u00e0 strutturale e la composizione dello scheletro dell'animale. Ampio spazio viene anche dato alla descrizione della struttura del cranio e delle sue funzioni. I nomi utilizzati per la descrizione di queste ossa si basano sull'analogia della forma con oggetti del tempo. Gi\u00e0 qualche anno prima, ad ogni modo, il medico italiano Carlo Ruini aveva pubblicato un libro simile dal titolo \"L'anatomia del cavallo\" ma questo era ormai considerato superato. Si ha ragione di credere che, per quanto pubblicato nel 1599, il testo fosse gi\u00e0 stato preparato dal 1579 ma che se ne sia ritardata la pubblicazione per perfezionarlo.."}
{"id": "5986400", "revid": "110157", "url": "https://it.wikipedia.org/wiki?curid=5986400", "title": "Tzummarum", "text": "Tzummarum (in frisone: Tsjummearum) \u00e8 un villaggio di circa 1.400 abitanti del nord-est dei Paesi Bassi, facente parte della provincia della Frisia e situato in prossimit\u00e0 della costa sul Mare del Nord. Dal punto di vista amministrativo, si tratta di una frazione del comune di Waadhoeke; precedentemente aveva fatto parte, fino al 1983, della municipalit\u00e0 soppressa di Barradeel e poi, fino al 2017 della municipalit\u00e0 soppressa di Franekeradeel.\nGeografia fisica.\nCollocazione.\nTzummarum si trova nella parte nord-occidentale della provincia della Frisia, tra le localit\u00e0 di Harlingen e Stiens (rispettivamente a nord-est della prima e ad ovest della seconda) a circa 6\u00a0km a nord di Franeker.\nSociet\u00e0.\nEvoluzione demografica.\nAl censimento del 1\u00ba gennaio 2014, Tzummarum contava una popolazione pari a 1.414 abitanti, di cui 690 erano donne e 724 erano uomini.\nArcheologia.\nIl tesoro di Tzummarum.\nNel 1991, fu rinvenuto nel villaggio il cosiddetto \"tesoro di Tzummarum\", un ritrovamento consistente in circa 2.800 monete d'argento (per un ammontare totale di circa 125.000 fiorini) risalenti al IX secolo, segnatamente al periodo di Ludovico il Pio, Lotario I e Carlo il Calvo e coniate nell'antica citt\u00e0 di Dorestad. Il tesoro \u00e8 ora conservato presso il Rijksmuseum van Oudheden di Leida.\nMonumenti e luoghi d'interesse.\nTzummarum conta 24 edifici classificati come \"rijksmonumenten\".\nChiesa di San Martino.\nTra i principali edifici d'interesse di Tzummarum, figura la chiesa di San Martino, costruita nel 1876, ma che presenta una torre risalente al XVI secolo."}
{"id": "5986403", "revid": "726373", "url": "https://it.wikipedia.org/wiki?curid=5986403", "title": "Sabaengnyeon-ui kkum", "text": "Sabaengnyeon-ui kkum (hangeul: , lett. \"Sogno di quattrocento anni\"; titolo internazionale A 400-Year-Old Dream, conosciuta anche come \"Dream of 400 Years\") \u00e8 una miniserie televisiva sudcoreana trasmessa su KBS2 dal 27 marzo al 3 aprile 2011.\nTrama.\nKang Hee-sun, insegnante alla scuola medica Hanbaek, viene contattata da Jo Hyun-min, proprietario di una casa tradizionale coreana, che ha trovato una mummia conservata in una piccola stanza precedentemente sigillata. I due provano uno strano senso di riconoscimento al loro primo incontro, che mettono da parte come attrazione di un momento fino a quando una serie di eventi bizzarri li portano a sospettare di essere effettivamente collegati al passato della mummia. Le loro indagini rivelano la tragica storia di una coppia di amanti separati quattrocento anni prima, che ha dato vita a un odio secolare."}
{"id": "5986404", "revid": "1573940", "url": "https://it.wikipedia.org/wiki?curid=5986404", "title": "Caprimulgus", "text": "Caprimulgus \u00e8 un genere di uccelli della famiglia dei Caprimulgidi.\nEtimologia.\nIl nome generico \"Caprimulgus\" deriva dal latino \"capra\" \u2018capra\u2019 e \"mulg\u0113re\" \u2018mungere\u2019, quindi \u2018che munge la capra\u2019, in riferimento a un'antica leggenda che voleva che la grande apertura buccale dei Caprimulgidi servisse loro per succhiare il latte dalle mammelle degli animali domestici.\nTassonomia.\nComprende le seguenti specie:"}
{"id": "5986410", "revid": "298229", "url": "https://it.wikipedia.org/wiki?curid=5986410", "title": "Battleground 2016", "text": "Battleground 2016 \u00e8 stata la quarta edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 24 luglio 2016 al Verizon Center di Washington D.C.\n\u00c8 stato l'ultimo pay-per-view aperto ad entrambi i \"roster\" (fatta eccezione per i \"Big Four\") fino al maggio del 2018.\nStoryline.\nIl 19 giugno, a Money in the Bank, Dean Ambrose ha vinto il Money in the Bank Ladder match sconfiggendo Sami Zayn, Cesaro, Kevin Owens, Alberto Del Rio e Chris Jericho e ottenendo quindi la valigetta che gli consente di ottenere un'opportunit\u00e0 titolata per il WWE Championship in qualsiasi momento. Quella stessa sera Seth Rollins ha sconfitto Roman Reigns, laureandosi nuovo WWE Champion ma, a fine match, Ambrose ha incassato il suo contratto del Money in the Bank e ha sconfitto Rollins, divenendo cos\u00ec nuovo campione. Nella successiva puntata di \"Raw\" del 20 giugno Shane McMahon ha sancito un match tra Seth Rollins e Roman Reigns per decretare il contendente n\u00ba1 al WWE Championship di Ambrose ma il match tra i due \u00e8 terminato in un doppio count-out. Tutto ci\u00f2 ha portato Shane ad annunciare un Triple Threat match tra Dean Ambrose, Roman Reigns e Seth Rollins per il WWE Championship a Battleground.\nNella puntata di \"Raw\" del 27 giugno Kevin Owens e Sami Zayn sono stati ospiti dell'\"Highlight Reel\" di Chris Jericho. Durante il segmento Zayn ha sfidato Owens ad un match a Battleground, sfida che il \"Prize Fighter\" ha accettato.\nA Money in the Bank Becky Lynch e Natalya sono state sconfitte da Charlotte e Dana Brooke; nel post match Natalya ha effettuato un turn heel attaccando la sua compagna Becky. Le due si sono in seguito attaccate in diverse occasioni negli show settimanali e, per questo, \u00e8 stato sancito un match tra le due a Battleground.\nA Money in the Bank John Cena \u00e8 stato sconfitto da AJ Styles a causa dell'interferenza di Karl Anderson e Luke Gallows, i quali hanno colpito Cena con la \"Magic Killer\" mentre l'arbitro era distratto, permettendo a Styles di schienare il \"leader della Cenation\" dopo una \"Styles Clash\". Nella puntata di \"Raw\" del 4 luglio il The Club (la stable formata da Styles, Anderson e Gallows) ha attaccato Cena, il quale \u00e8 stato soccorso da Enzo Amore e Big Cass. Vista la situazione \u00e8 stato sancito un Six-Man Tag Team match per Battleground tra Cena, Amore e Cass e il The Club.\nNella puntata di \"Raw\" dell'11 luglio Darren Young, accompagnato da Bob Backlund, ha vinto una Battle Royal per determinare il contendente n\u00ba 1 all'Intercontinental Championship detenuto da The Miz. A seguito di ci\u00f2, \u00e8 stato annunciato un match tra i due a Battleground valevole per il titolo intercontinentale.\nNella puntata di \"SmackDown\" del 7 luglio Zack Ryder ha sconfitto Sheamus, dichiarando apertamente di volere lo United States Championship di Rusev. Nella puntata di \"Raw\" dell'11 luglio Zack Ryder ha sfidato pubblicamente Rusev per il titolo, sfida che il bulgaro ha accettato attaccando Ryder al termine del suo match perso contro Sheamus. Questo ha portato a sancire un match tra i due per Battleground valevole per il titolo degli Stati Uniti.\nDopo un mese di promo e parodie, nella puntata di \"Raw\" dell'11 luglio la Wyatt Family (Bray Wyatt, Erick Rowan e Braun Strowman) ha attaccato i WWE Tag Team Champions del New Day (Big E, Kofi Kingston e Xavier Woods) in un promo pre-registrato. Questo ha portato all'annuncio di un Six-man Tag Team match non titolato tra la Wyatt Family e il New Day.\nNella puntata di \"Raw\" dell'11 luglio Sasha Banks ha sconfitto Dana Brooke; la WWE Women's Champion Charlotte ha dunque detto a Sasha che le avrebbe concesso un match titola per Battleground qualora avesse sconfitto nuovamente la sua amica Dana in un match a \"SmackDown\". Infatti, nella puntata di \"SmackDown\" del 14 luglio, Sasha ha sconfitto nuovamente Dana ma \u00e8 stata attaccata nel post match da Charlotte. Nonostante questo, per Battleground \u00e8 stato annunciato un Tag team match tra Charlotte e Dana Brooke contro Sasha Banks ed una partner ignota, rivelatasi poi Bayley (appartenente al territorio di sviluppo di \"NXT\").\nIl 22 luglio \u00e8 stato annunciato per il Kick-off un tag team match tra gli Usos e i Breezango (Fandango e Tyler Breeze).\nIl rientrate Randy Orton, inoltre, pur non partecipando attivamente a questo pay-per-view, sar\u00e0 ospite dell'\"Highlight Reel\" di Chris Jericho."}
{"id": "5986412", "revid": "1543377", "url": "https://it.wikipedia.org/wiki?curid=5986412", "title": "Archivio Cattaneo", "text": "L'Archivio Cattaneo \u00e8 stato costituito nell'anno 2000, con sede a Cernobbio.\nL'intento dell'Archivio Cattaneo \u00e8 di conservare e tutelare il patrimonio artistico e architettonico dell'architetto razionalista comasco Cesare Cattaneo (1912-1943) rendendolo accessibile quanto pi\u00f9 possibile a studenti e ricercatori per motivi di studio, oltre a partecipare alla pubblicazione di monografie relative all'opera di Cesare Cattaneo e di altri architetti e artisti che svolgono ricerche affini e alla cura di eventi utili a rendere fruibili i materiali dell'archivio stesso o di archivi affini.\nStoria.\nL'Archivio Cattaneo \u00e8 stato creato per volont\u00e0 degli eredi di Cesare Cattaneo, in modo particolare voluto fortemente dal figlio Damiano Cattaneo. La data della nascita dell'Associazione, Giugno 2000, sancisce ufficialmente la conclusione dei lavori di organizzazione e inventariazione di tutto il materiale dell'architetto. Con la stesura del proprio statuto l'Associazione Archivio Cattaneo decreta il nuovo obiettivo primario: la conservazione e il mantenimento del patrimonio archivistico e la promozione di iniziative volte allo sviluppo del dibattito intorno all'architettura moderna e contemporanea\nOrganizzazione.\nIl patrimonio archivistico relativo all'opera di Cesare Cattaneo \u00e8 attualmente concesso in comodato dagli eredi all'Associazione Archivio Cattaneo.\nLa sede dell'Associazione \u00e8 al primo piano di una delle opere pi\u00f9 significative di Cesare Cattaneo: la Casa d'affitto a Cernobbio.\nAmministrazione.\nPresidente: Ubaldo Castelli; Segretario e Tesoriere: Damiano Cattaneo\nPatrimonio archivistico.\nIl materiale costituente l'Archivio Cattaneo \u00e8 stato raccolto negli anni attraverso la catalogazione e l'inventariazione sia di materiali gi\u00e0 conosciuti e pubblicati, sia di materiali nuovi e inediti o addirittura appena scoperti, per un totale di 103 progetti inventariati, di cui: 507 disegni, 182 tavole, 2692 fotografie, 1125 schizzi, 17 testi, oltre ad una serie di quaderni personali contenenti schizzi e riflessioni. Negli ultimi tempi l'Associazione si sta occupando della digitalizzazione e quindi dell'acquisizione digitale di tutto il patrimonio archivistico.\nDivulgazione.\nLa sede dell'Archivio Cattaneo offre la possibilit\u00e0 di visitare alcune sue sale espositive, organizzate con l'esposizione del materiale selezionato dall'Associazione stessa dei progetti di maggior rilevanza. Per raccontare il singolo progetto sono utilizzate diverse tipologie di materiale, quale i disegni, gli schizzi, i modelli. La completezza del materiale esposto esprime anche la complessit\u00e0 del patrimonio archivistico dell'archivio. L'Associazione apre al pubblico su appuntamento, mentre collabora costantemente con studenti e ricercatori, ai quali la copia digitale del materiale archivistico \u00e8 sempre concessa per fini di studio.\nPubblicazioni.\nL'associazione si occupa da sempre della produzione di monografie attraverso l'attivit\u00e0 editoriale. Nel corso degli anni ha istituito una serie di collane che identificano gli intenti divulgativi dell'associazione: i Quaderni dell'Archivio Cattaneo, che raccontano le opere dell'architetto Cesare Cattaneo; i Saggi, che raccolgono scritti di saggistica di architetti, letterati, artisti che hanno interessato o discutono principalmente il periodo storico del Razionalismo; i Cataloghi, che raccontano l'opera architettonica scelta in dettaglio; le monografie di/e su Cesare Cattaneo, che ne raccontano l'opera e la ricerca in termini teorici.\nMostre ed eventi.\nL'associazione partecipa attivamente alla realizzazione e cura di mostre dedicate alla figura dell'architetto Cesare Cattaneo, oltre a rendere disponibile il proprio materiale per mostre che trattino il tema dell'architettura razionalista e temi affini alla ricerca da sempre condotta dell'architetto comasco. Tra le pi\u00f9 rilevanti:\nCon l'Ordine degli Architetti di Como, l'Associazione organizza cicli di incontri che approfondiscono il tema dell'architettura del XX secolo in relazione al passato o al presente, invitando ad intervenire importanti nomi del panorama internazionale, quali Aires Mateus, oltre a promuovere e partecipare aprendo al pubblico la propria sede alla manifestazione \"Open-day del Razionalismo Comasco\" che si tiene circa tre volte all'anno nella citt\u00e0 di Como.\nCollegamenti esterni.\n "}
{"id": "5986413", "revid": "125066659", "url": "https://it.wikipedia.org/wiki?curid=5986413", "title": "Pompa di calore elio-assistita", "text": "La pompa di calore elio-assistita \u00e8 una macchina che vede l'integrazione di una pompa di calore e di pannelli solari termici in un unico sistema integrato. Normalmente queste due tecnologie vengono impiegate separatamente (o al pi\u00f9 ponendole in parallelo) per produrre ACS (acqua calda sanitaria) e riscaldamento. In questo sistema il pannello solare termico svolge la funzione di fonte di calore a bassa temperatura e il calore prodotto viene utilizzato per alimentare l'evaporatore della pompa di calore. L'obbiettivo \u00e8 quello di ottenere COP elevati e quindi produrre energia in modo pi\u00f9 efficiente e meno costoso.\n\u00c8 possibile l'impiego di una qualsiasi tipologia di pannello solare termico (\"sheet and tubes\", \"roll-bond\", \"heat pipe\", piastre termiche) o ibrido (mono/poli-cristallino, a film sottile) in abbinamento alla pompa di calore. L'utilizzo di un pannello ibrido risulta preferibile perch\u00e9 permette di coprire una parte della richiesta elettrica della pompa di calore, andando cos\u00ec a ridurre il consumo elettrico e conseguentemente i costi di esercizio del sistema.\nOttimizzazione.\nL'ottimizzazione del funzionamento di questo sistema risulta essere il problema principale, poich\u00e9 si riscontrano andamenti opposti delle prestazioni dei due sotto-sistemi: a titolo di esempio, andando ad abbassare la temperatura di evaporazione del fluido di lavoro si ottiene un aumento del rendimento termico del pannello solare ma una diminuzione delle performance della pompa di calore, con un calo del COP. L'obbiettivo che viene normalmente posto per l'ottimizzazione \u00e8 la minimizzazione del consumo elettrico della pompa di calore, oppure dell'energia primaria richiesta da una eventuale caldaia ausiliaria atta a soddisfare il carico non coperto dalla fonte rinnovabile.\nConfigurazioni.\nEsistono due possibili configurazioni di questo sistema, che si distinguono per la presenza o meno di un fluido intermedio che trasporta il calore dal pannello alla pompa di calore. Le macchine dette \"ad evaporazione indiretta\" utilizzano prevalentemente acqua come fluido termovettore, miscelata ad un fluido antigelo (normalmente glicole) per evitare fenomeni di formazione di ghiaccio durante i mesi invernali. Le macchine denominate \"ad evaporazione diretta\" immettono il fluido refrigerante all'interno del circuito idraulico del pannello termico, dove avviene il passaggio di stato. Questa seconda configurazione, anche se pi\u00f9 complessa dal punto di vista impiantistico, permette di avere diversi vantaggi:\nConfronti.\nIn generale l'utilizzo di questo sistema integrato risulta essere un modo efficiente per sfruttare il calore prodotto dai pannelli termici nei mesi invernali, che normalmente non verrebbe utilizzato perch\u00e9 risulta essere a troppo bassa temperatura.\nSistemi di produzione distinti.\nRispetto al solo utilizzo della pompa di calore \u00e8 possibile ridurre la quantit\u00e0 di energia elettrica consumata dalla macchina man mano che le condizioni atmosferiche evolvono dalla stagione invernale a quella primaverile, per poi infine utilizzare unicamente i pannelli solari termici per produrre tutto il fabbisogno di calore richiesto (questo solo nel caso di macchina ad evaporazione indiretta), risparmiando in questo modo sui costi di esercizio.\nIn confronto con un sistema con soli pannelli termici, \u00e8 possibile garantire il soddisfacimento di una parte maggiore del fabbisogno termico invernale di una utenza termica utilizzando una fonte di energia non fossile.\nPompe di calore tradizionali.\nRispetto alle pompe di calore geotermiche il vantaggio principale risiede nel fatto che non \u00e8 necessaria l'installazione di tubazioni nel terreno, che si traduce in un costo di investimento minore (nel costo di investimento di una pompa di calore geotermica il 50% circa \u00e8 dato dai costi di perforazione) e in maggiori possibilit\u00e0 di installazione della macchina, anche in zone in cui si ha poca disponibilit\u00e0 di spazio. Inoltre non ci sono rischi legati al possibile impoverimento termico del terreno. Di contro, analogamente a come avviene per le pompe ad aria, le performance della pompa elio-assistita risentono, anche se in misura minore, delle condizioni atmosferiche.\nRispetto alle pompe di calore ad aria, come gi\u00e0 accennato, \u00e8 presente una variazione meno significativa delle condizioni di funzionamento (che dipendono dall'irraggiamento e non dalla temperatura dell'aria); questo si traduce in un maggiore SCOP (COP stagionale). In aggiunta a questo, la temperatura di evaporazione del fluido refrigerante \u00e8 pi\u00f9 alta rispetto al caso ad aria, per cui in generale il coefficiente di prestazione \u00e8 sensibilmente pi\u00f9 alto.\nFunzionamento a basse temperature.\nIl funzionamento della pompa di calore elio-assistita a temperature di evaporazione inferiori alla temperatura ambiente genera un conseguente abbassamento della temperatura dei pannelli termici sotto tale temperatura; in questa condizione le perdite termiche dei pannelli verso l'ambiente diventano energia aggiuntiva sfruttabile in modo completamente gratuito. In questa condizione \u00e8 possibile che il rendimento termico di tali pannelli superi l'unit\u00e0.\nUn altro contributo che si aggiunge in queste condizioni di basse temperature \u00e8 legato alla possibile condensa del vapore acqueo sulla superficie dei pannelli, che fornisce un calore aggiuntivo al fluido termovettore circolante (normalmente di piccola entit\u00e0), pari al calore latente di condensazione.\nSchemi di impianto ibridi.\nLa pompa di calore elio-assistita semplice ha come fonte di calore per l'evaporatore i soli pannelli solari; possono esistere anche configurazioni con una fonte di calore aggiuntiva. L'obbiettivo \u00e8 quello di avere ulteriori vantaggi dal punto di vista energetico ma di contro la gestione e l'ottimizzazione del funzionamento dell'impianto diventano ulteriormente pi\u00f9 complessi.\nL'assetto geotermico-solare permette di dimensionare un campo di sonde pi\u00f9 piccolo (minor investimento) e di avere una rigenerazione del terreno durante i mesi estivi tramite il calore raccolto dai pannelli termici.\nL'assetto aria-solare permette di avere un apporto termico comunque adeguato anche durante le giornate nuvolose, mantenendo il sistema compatto e di facile installazione."}
{"id": "5986434", "revid": "327773", "url": "https://it.wikipedia.org/wiki?curid=5986434", "title": "Forsythieae", "text": "Forsythieae \u00e8 una trib\u00f9 di piante arbustive, spermatofite, dicotiledoni appartenenti alla famiglia delle Oleaceae.\nEtimologia.\nIl nome della trib\u00f9 deriva dal suo genere tipo \"Forsythia\" la cui etimologia fa riferimento al botanico William Forsyth (1737-1804), sovrintendente dei Giardini Reali di Kensingtone e fondatore della Royal Horticultural Society. Il nome scientifico della trib\u00f9 \u00e8 stato definito per la prima volta dai botanici H. Taylor e Lawrence Alexander Sidney Johnson (1925\u20131997) nel 1957.\nDistribuzione e habitat.\nLe specie di questa trib\u00f9 si trovano in prevalenza in Cina, Corea e Giappone. Una sola specie \u00e8 distribuita nell'Europa del sud-est. L'habitat varia da quello temperato-caldo a quello subtropicale.\nTassonomia.\nLa famiglia di appartenenza di questa trib\u00f9 (Oleaceae) comprende 25 generi e circa 600 specie (29 generi e 600 specie secondo altri Autori oppure 24 generi con 615 specie) con distribuzione cosmopolita dalle regioni tropicali fino a quelle temperate.\nIl numero cromosomico delle specie di questo gruppo \u00e8: 2n = 28.\nFilogenesi.\nDa un punto di vista filogenetico la trib\u00f9 Forsythieae risulta essere \"gruppo fratello\" della trib\u00f9 Oleeae; a loro volta queste due trib\u00f9 sono collegate alle trib\u00f9 Fontanesieae e Jasmineae. All'interno della trib\u00f9 i due generi che la compongono sono monofiletici, mentre il genere \"Forsythia\" risulta composto da tre lignaggi principali. Le tre linee evolutive trovano riscontro, oltre che nelle analisi sul DNA, anche nei caratteri morfologici delle foglie (la forma e la pelosit\u00e0) e dei fiori (il colore della corolla, la profondit\u00e0 delle incisioni del tubo e la struttura dei sepali). I due generi (\"Forsythia\" e \"Abelliophyllum\") si sono separati dal resto della famiglia circa 13,2 milioni di anni fa, mentre le principali linee evolutive del genere \"Forsythia\" si sono diversificate durante la fine del Miocene e Pliocene inferiore.\nGeneri della trib\u00f9.\nLa trib\u00f9 \u00e8 formata da due generi e 10 - 12 specie:\nUsi (Giardinaggio).\nLe specie di questa trib\u00f9 sono impiegate unicamente nel giardinaggio. La loro introduzione nei giardini europei \u00e8 iniziata nel 1846 dalla Cina con la specie \"Forsythia viridissima\" proseguita poi nel 1883 con la specie \"Forsythia suspensa\". Attualmente in Europa \u00e8 presente un ibrido (\"Forsythia \u00d7 intermedia\" ) formato dalle due precedenti specie."}
{"id": "5986441", "revid": "124123", "url": "https://it.wikipedia.org/wiki?curid=5986441", "title": "Paul Clarkson", "text": "Nel 1984 ha vinto il Laurence Olivier Award al miglior attore in un musical per la sua performance in \"The Hired Man\" all'Astoria Theatre di Londra. Ha recitato anche in altri musical, tra cui la produzione originale di \"Mamma Mia!\", \"Wicked\" e \"A Man of No Importance\".\n\u00c8 sposato con Julia Hills, sua collega in \"The Hired Man.\""}
{"id": "5986442", "revid": "798140", "url": "https://it.wikipedia.org/wiki?curid=5986442", "title": "Henry Michaud", "text": "Biografia.\nNacque a Perpignan il 15 giugno 1875 figlio di Gaspard Edmond, comandante del 27\u00ba Battaglione cacciatori a piedi, e di Madeleine Marie Andr\u00e9e Michelin, ed entr\u00f2 all'\u00c9cole sp\u00e9ciale militaire de Saint-Cyr il 31 ottobre 1893, Promotion Jeanne d'Arc.\nPromosso sottotenente il 1 ottobre 1895, fu assegnato al 35\u00ba Reggimento fanteria divenendo tenente dopo due anni, e il 1 novembre 1900 inizi\u00f2 a frequentare la Scuola superiore di guerra da cui usc\u00ec con il brevetto di ufficiale di Stato maggiore il 31 ottobre 1902. Assegnato nuovamente al 35\u00ba Reggimento fanteria, inizi\u00f2 a fare pratica presso lo Stato maggiore della 14\u00aa Divisione.\nPromosso capitano il 23 giugno 1908, si appassion\u00f2 al mondo dell'aviazione entrando nell'A\u00e9ronautique Militaire allora in fase di pieno sviluppo, nel 1912 prestando servizio presso il 1\u00ba Gruppo aeroplani di Versailles. Tra il 1913 e il 1914 ricopr\u00ec diversi incarichi di Stato maggiore, e dopo lo scoppio della prima guerra mondiale rimase ferito in combattimento nel mese di settembre. Assegnato allo Stato maggiore del generale comandante il Gruppo di armate del nord, diresse la prima scuola di formazione per ufficiali di Stato maggiore organizzata nel corso del conflitto. Promosso tenente colonnello nel marzo 1917, comand\u00f2 in successione il 156\u00ba Reggimento (11-24 giugno 1917) e poi il 172\u00b0 R.I.\nDopo la fine del conflitto fu assegnato allo Stato maggiore del generale Robert Georges Nivelle per riprendere quindi servizio in aeronautica, assumendo il comando del 22\u00ba Reggimento d'aviazione da bombardamento notturno di stanza a Luxeuil nel settembre 1921. Comand\u00f2 in successione la 11\u00aa Brigata aeronautica nel 1924, la 11\u00aa Brigata bombardieri nel 1926 e l'11\u00ba Reggimento d'aviazione di Metz nel 1927.\nFrequent\u00f2 il Centre des Hautes \u00c9tudes Militaires (1927) per un nuovo corso di formazione, venendo promosso generale di brigata aerea nel marzo dello stesso anno, ed assumendo il comando della 1\u00aa Divisione aerea di Metz il 5 febbraio 1929.\nPromosso generale di divisione aerea nel maggio 1930, il 1 giugno seguente lasci\u00f2 l'incarico presso la 1\u00aa Divisione aerea per ricoprire quello di Capo di stato maggiore delle forze aeree dal 5 ottobre al 3 gennaio 1930. In seguito entr\u00f2 nel Conseil superieur de l'aire (27 agosto 1931-3 settembre 1934), e nominato generale d'armata aerea, ricopr\u00ec l'incarico di comandante dell'aviazione da caccia della riserva (14 gennaio 1933-1 aprile dello stesso anno) e di Ispettore generale delle forze aeree d'oltremare (1 aprile 1933-17 aprile 1934). Nel settembre 1934 fu messo in congedo, e posto definitivamente in posizione di riserva per raggiunti limiti d'et\u00e0 nel giugno 1937.\nDurante il corso della seconda guerra mondiale, entr\u00f2 nella resistenza nel dicembre 1943 inquadrato nell'Organisation de r\u00e9sistance de l'Arm\u00e9e, eseguendo alcune missioni di collegamento nel nord del paese tra i responsabili della resistenza metropolitana e il Consiglio dell'Impero francese. \nArrestato dalla Gestapo il 18 luglio 1944, fu poi deportato in Germania morendo a causa dei maltrattamenti subiti nel campo di concentramento di Buchenwald il 24 gennaio 1945. Sul suo epitaffio fu scritto Mort pour la France e venne decorato postumo con la Croix de guerre 1939-1945 e con la M\u00e9daille de la R\u00e9sistance."}
{"id": "5986456", "revid": "287204", "url": "https://it.wikipedia.org/wiki?curid=5986456", "title": "Nobuyo Oyama", "text": ""}
{"id": "5986457", "revid": "1318658", "url": "https://it.wikipedia.org/wiki?curid=5986457", "title": "John Dagleish", "text": "Biografia.\nNel 2015 ha vinto il Laurence Olivier Award al miglior attore in un musical per la sua performance in \"Sunny Afternoon\", musical in scena a Londra. Sempre nel 2015 si unisce alla neofondata Kenneth Branagh Theatre Company e recita ne \"Il racconto d'inverno\" con Judi Dench e \"Harlequinade\" con Kenneth Branagh."}
{"id": "5986459", "revid": "446353", "url": "https://it.wikipedia.org/wiki?curid=5986459", "title": "Esposizioni ristrutturate", "text": ""}
{"id": "5986461", "revid": "76963", "url": "https://it.wikipedia.org/wiki?curid=5986461", "title": "Emil Wolk", "text": "Dopo aver lavorato a lungo nel mondo dell'opera (e, in particolare, alla Royal Opera House), Emil Wolk debutt\u00f2 con successo nel musical \"Kiss Me, Kate\" a Londra nel 1987 e per la sua performance nel ruolo di Joe Ambrosio vinse il Laurence Olivier Award al miglior attore in un musical."}
{"id": "5986465", "revid": "1573940", "url": "https://it.wikipedia.org/wiki?curid=5986465", "title": "Somma di Ramanujan", "text": "Nella teoria dei numeri, la somma di Ramanujan, in genere indicata con la notazione formula_1, \u00e8 una funzione di due variabili intere \"q\" ed \"n\" nella formula\ndove (\"a\", \"q\") = 1 significa che \"a\" assume solamente valori coprimi con \"q\". Quindi, (a, q) indica il massimo comune divisore di \"a\" e \"q\", pari a 1, e formula_3. Gli addendi nella somma sono potenza di una delle radici dell'unit\u00e0 complesse.\nSrinivasa Ramanujan tratt\u00f2 per la prima volta questa formula all'interno di appunti scritti nel 1918. Oltre alle estensioni prese in esame in questo articolo, la somma di Ramanujan \u00e8 utilizzata anche nella dimostrazione del teorema di Vinogradov, secondo il quale ogni numero dispari sufficientemente grande \u00e8 la somma di tre numeri primi.\nNotazione.\nDati due interi \"a\" e \"b\", formula_4 si legge \u00aba divide b\u00bb e significa che esiste un intero \"c\" tale che \"b\" = \"ac\". Analogamente, formula_5 si legge \u00aba non divide b\u00bb. Il simbolo di sommatoria\nsignifica che \"d\" passa attraverso tutti i possibili divisori di \"m\", es.\nApplicazioni.\nLa premessa di base delle somme di Ramunujan \u00e8 la loro moltiplicativit\u00e0\nse formula_13 (e c_k(n) \u00e8 ora la somma di Ramunujan).\nTramite la Funzione di M\u00f6bius formula_14:, abbiamo:\nMolte delle funzioni moltiplicative dall'argomento naturale possono essere disposti in righe su c _ {k} (n). \u00c8 vero anche il contrario.\nLa propriet\u00e0 di base (moltiplicativa) delle somme di Ramanujan vi permetter\u00e0 di calcolare somme della forma:\ndove formula_17 \u00e8 una funzione moltiplicativa, \"q\" un numero intero , \"s\" in generale un numero complesso.\nNel caso pi\u00f9 semplice, otteniamo:\ndove formula_19 \u00e8 la funzione zeta di Riemann.\nFormule per \"c\"\"q\"(\"n\").\nTrigonometria.\nQueste formule discendono dalla formula di Eulero formula_20, e da alcune elementari identit\u00e0 di trigonometria.\nDalla formula risulta che \"cq\"(\"n\") \u00e8 sempre reale.\nKluyver.\nS\u00eca formula_22; allora \"\u03b6q\" \u00e8 una radice dell'equazione \"xq\" \u2212 1 0. Ciascuna delle sue potenze \u03b6\"q\", \u03b6\"q\"2, ... \u03b6\"q\"\"q\" = \u03b6\"q\"0 = 1, \u00e8 anch'essa una radice dell'equazione. I numeri \u03b6\"q\"\"n\" dove 1 \u2264 \"n\" \u2264 \"q\", sono dette la \"q\"-esima Radice dell'unit\u00e0.\n\"\u03b6q\" \u00e8 nota come la \"q\"-esima radice dell'unit\u00e0 primitiva perch\u00e9 \"q\" \u00e8 il pi\u00f9 piccolo valore d \"n\" che rende \u03b6\"q\"\"n\" = 1. L'altra radice dell'unit\u00e0 q-esima primitiva sono i numeri \u03b6\"q\"\"a\", dove (\"a\", \"q\") = 1. Pertanto, esistono \u03c6(\"q\") radici dell'unit\u00e0 q-esime primitive.\nPossiamo dire che la somma di Ramanujan \"cq\"(\"n\") \u00e8 la somma delle \"n\"-esime potenze della radice dell'unit\u00e0 q-esima primitiva.\n\u00c8 un fatto che le potenze di \"\u03b6q\" sono esattamente le radici primitive per tutti i divisori di \"q\".\nEsempio. Sia q = 12. Allora\nQuindi, se \n\u00e8 la somma delle n-esime potenze di tutte le radici, primitive e non primitive,\ne, per la Formula di inversione di M\u00f6bius,\nDalla identit\u00e0 \"x\"\"q\" \u2212 1 = (\"x\" \u2212 1)(\"x\"\"q\"\u22121 + \"x\"\"q\"\u22122 + ... + \"x\" + 1) , segue che\ne ci\u00f2 conduce alla formula\npubblicata da Kluyver nel 1906.\nCi\u00f2 mostra che \"c\"\"q\"(\"n\") \u00e8 sempre un intero. Si confronti con la formula\nVon Sterneck.\nDalla definizione \u00e8 facile dimostrare che \"c\"\"q\"(\"n\") \u00e8 una funzione moltiplicativa quando la si considera una funzione di \"q\" per un valore di \"n\" fissato:: es.\nDalla definizione (o dalla formula di Kluyver) \u00e8 immediato dimostrare che, se \"p\" \u00e8 un numero primo\ne che, se \"p\"\"k\" \u00e8 una prima potenza dove \"k\" &gt; 1,\nQuesto risultato e la propriet\u00e0 moltiplicativa possono essere usati per provare che\nnota come la funzione aritmetica di von Sterneck. L'equivalenza fra questa e la somma di Ramanujan fu provata da H\u00f6lder.\nAltre propriet\u00e0 di \"c\"\"q\"(\"n\").\nPer tutti i \"q\" interi positivi,\nPer un valore fissato di \"q\", il valore assoluto della sequenza\nper un valore fissato di \"n\", il valore assoluto della sequenza\nSe \"q\" &gt; 1\nS\u00eca \"m\"1, \"m\"2 &gt; 0, \"m\" = lcm(\"m\"1, \"m\"2). Allora, la somma di Ramanujan soddisfa la propriet\u00e0 di ortogonalit\u00e0:\nS\u00eca \"n\", \"k\" &gt; 0. Allora, \nnota come l'identit\u00e0 di Brauer-Rademacher.\nSe \"n\" &gt; 0 e \"a\" \u00e8 intero, abbiamo anche che\nscoperta da Cohen.\nRelazioni con altre funzioni.\nSe \"f\"(\"n\") \u00e8 una funzione aritmetica, si dice \"'estensione di Ramanujan\" per \"f\"(\"n\")\noppure anche la forma\ndove \"ak\" \u2208 C.\nIn particolare, per \"s\" reale &gt;= 1, si ottiene la Serie di Dirichlet\ndove \u03c3 \u00e8 la Funzione sigma e \u03b6 \u00e8 la funzione zeta di Riemann. Per \"s\" = 1 e \"s\" = 2, essa diventa\ne\nrispettivamente.\nAltre identit\u00e0 ottenute da Ramanujan sono:\ne\ndove \"r\"2(\"n\") \u00e8 il numero di rappresentazioni di \"n\" nella forma \"x\"2 + \"y\"2 (\"x\", \"y\" interi).\nEstensioni di Ramanujan.\nS\u00eca \"f\"(\"n\") una funzione aritmetica (ad esempio una funzione a valori complessi dei numeri interi o dei numeri naturali), allora una serie infinita convergente nella forma\noppure\ndove , \u00e8 chiamata estensione di Ramanujan di \"f\"(\"n\").\nRamanujan trov\u00f2 estensioni per alcune delle pi\u00f9 note funzioni nella teoria dei numeri. Tutti questi risultati teorici vengono provati con una strumentazione matematica elementare (ad esempio utilizzando manipolazioni formali delle serie oppure i risultati riguardo alla convergenza)\nL'estensione della funzione zero dipende da un risultato della teoria analitica dei numeri primi, e precisamente dal fatto che la serie\nconverge a 0, mentre per \"r\"(\"n\") e \"r\"\u2032(\"n\") dipende da teoremi in uno scritto precedente ..\nTutte le formule riportate in questo paragrafo sono relative al \"paper\" di Ramanujan del 1918.\nFunzione generatrice.\nLe funzioni generatrici delle somme di Ramanujan sono serie di Dirichlet:\n\u00e8 la funzione generatrice della successione \"cq\"(1), \"cq\"(2), ...dove \"q\" \u00e8 una costante data, e\n\u00e8 la funzione generatrice della successione \"c\"1(\"n\"), \"c\"2(\"n\"), ... dove \"n\" \u00e8 una costante data.\nAbbiamo inoltre la doppia serie di Dirichlet\n\u03c3\"k\"(\"n\").\n\u03c3\"k\"(\"n\") \u00e8 la funzione sigma (es. la somma della k-esime potenze dei divisori di \"n\", inclusi 1 ed \"n\"). \u03c30(\"n\"), il numero dei divisori di \"n\", \u00e8 in genere scritto \"d\"(\"n\") e \u03c31(\"n\"), la somma dei divosri di \"n\", \u00e8 in genere scritto come \u03c3(\"n\").\nSe \"s\" &gt; 0,\ne\nPonendo \"s\" = 1, si ha\nSe l'Ipotesi di Riemann \u00e8 vera, e formula_55\n\"d\"(\"n\").\n\"d\"(\"n\") = \u03c30(\"n\") \u00e8 il numero di divisori di \"n\", inclusi 1 ed \"n\".\ndove \u03b3 = 0.5772... \u00e8 la costante di Eulero-Mascheroni.\n\"\u03c6\"(\"n\").\n\u03c6(\"n\") \u00e8 il numero di interi positivi minori di \"n\" e coprimi con \"n\". Ramanujan defin\u00ec una generalizzazione di essa, se:\n\u00e8 la scomposizione di \"n\" in fattori di primi, ed \"s\" un numero complesso, si ottiene\nin modo tale che \"\u03c6\"1(\"n\") = \"\u03c6\"(\"n\") \u00e8 la funzione di Eulero.\nEgli dimostr\u00f2 che\ned us\u00f2 tale risultato per provare che\nponendo \"s\" = 1,\nSi noti che la costante \u00e8 l'inverso di quella che compare nella formula per \u03c3(\"n\").\nZero.\nPer ogni \"n\" &gt; 0,\nche \u00e8 equivalente al teorema dei numeri primi.\n\"r\"2\"s\"(\"n\") (somma di quadrati perfetti).\n\"r\"2\"s\"(\"n\") \u00e8 il numero di modi possibili per rappresentare \"n\" come la somma di due numeri quadrati perfetti, conteggiando come differenti due diversi ordini degli addendi o segni (es., \"r\"2(13) = 8, as 13 = (\u00b12)2 + (\u00b13)2 = (\u00b13)2 + (\u00b12)2.)\nRamanujan defin\u00ec una funzione \u03b42\"s\"(\"n\") e pubblic\u00f2 un \"paper\" in cui prov\u00f2 che \"r\"2\"s\"(\"n\") = \u03b42\"s\"(\"n\") per \"s\" = 1, 2, 3, e 4. Per \"s\" &gt; 4 prov\u00f2 che \u03b42\"s\"(\"n\") \u00e8 una buona approssimazione per \"r\"2\"s\"(\"n\").\n\"s\" = 1 ha una formula particolare:\nNelle formule seguenti i segni si ripetono con una periodicit\u00e0 di 4.\nSe \"s\" \u2261 0 (mod 4),\nSe \"s\" \u2261 2 (mod 4),\nSe \"s\" \u2261 1 (mod 4) e \"s\" &gt; 1,\nSe \"s\" \u2261 3 (mod 4),\ne pertanto,"}
{"id": "5986466", "revid": "6923", "url": "https://it.wikipedia.org/wiki?curid=5986466", "title": "Atti\u00e9k\u00e9", "text": "L'atti\u00e9k\u00e9 (pronunciato anche acheke) \u00e8 una pietanza di consistenza simile al cous cous a base di manioca tipica della cucina della Costa d'Avorio, in Africa.\nIl piatto \u00e8 preparato con la polpa fermentata della manioca fermentata che poi viene grattugiata o fatta a granelli. L'atti\u00e9k\u00e9 pu\u00f2 anche essere essiccata, con aspetto simile al cuscus.\nL'atti\u00e9k\u00e9 \u00e8 una ricetta originaria della Costa d'Avorio meridionale, ma \u00e8 conosciuta in tutto il paese e anche in Benin. In Costa d'Avorio viene servito spesso con il kedjenou, uno stufato cotto lentamente.\nL'atti\u00e9k\u00e9 fresco si deteriora rapidamente, pertanto deve essere consumato entro 24 ore dalla preparazione: la sua veloce deteriorabilit\u00e0 ha creato alcuni problemi nella sua distribuzione di massa sia nelle aree rurali che nelle zone urbane.\nNell'ambito urbano L'atti\u00e9k\u00e9 era all'origine una ricetta per la classe media e i poveri.\nHa conosciuto una popolarit\u00e0 con un piatto che si chiama \u00abGarba\u00bb che \u00e8 un piatto composto d'atti\u00e9k\u00e9 e pesce fritto.\nIl garba era il piatto preferito della classe media e dei poveri perch\u00e9 era economico e permetteva ai lavoratori di fare il pranzo senza spendere troppi soldi; la maggior parte dei lavoratori in costa d'avorio lavora lontano dalle proprie case e con problemi di trasporti pubblici \u00e8 difficile ritornare a casa per il pranzo.\nOggi L'atti\u00e9k\u00e9 \u00e8 diventato il piatto preferito di tutta la popolazione; consumare L'atti\u00e9k\u00e9 fa parte oggi della cultura ivoriana.\nin occasione di feste, celebrazioni e altre cerimonie in costa d'avorio \u00e8 fondamentale avere L'atti\u00e9k\u00e9 per offrire una bella festa o una piacevole cerimonia.\nL'atti\u00e9k\u00e9 oggi ha preso una dimensione internazionale per il fatto che gli emigrati della costa d'avorio ne hanno fatto la promozione e la pubblicit\u00e0. Altre persone di nazionalit\u00e0 generalmente africane hanno inserito il consumo di Atti\u00e9k\u00e9 nelle loro abitudini alimentari. Anche cinesi e bangladesi consumano e vendono l'Atti\u00e9k\u00e9 in Europa.\nIl problema principale dell'Atti\u00e9k\u00e9 resta il suo rapido deterioramento che costituisce la sua debolezza nella distribuzione a livello industriale in tutto il mondo.\nStoria.\nL'atti\u00e9k\u00e9 deriva dal termine \"\"adj\u00e8k\u00e8\" della lingua \u00e9bri\u00e9 parlata nel sud della Costa d'Avorio nella zona di Abidjan. In origine, e a volte ancora oggi, le donne di etnia Ebrie non preparano la ricetta allo stesso modo di quella reperibile in commercio: pertanto, nel luogo di origine, il termine adj\u00e8k\u00e8 viene usato per indicare il prodotto preparato per il commercio o per la vendita, al fine di distinguerlo dal prodotto preparato e consumato a casa (chiamato \"Ahi\"). I commercianti di lingua bambara hanno diffuso la parola storpiandola in \"atch\u00e8k\u00e8\", mentre i coloni francesi (certamente per motivi estetici) hanno trascritto il nome in \"atti\u00e9k\u00e9\"; ad ogni modo, nelle strade, il nome viene spesso pronunciato \"tch(i)Eke\"\", elidendo la lettera iniziale.\nL'atti\u00e9k\u00e9 \u00e8 una specialit\u00e0 culinaria di alcuni popoli delle laguna (Ebrie, Adjoukrou, Alladian, Avikam, Attie e Ahizi) nel sud della Costa d'Avorio e viene tradizionalmente preparato dalle donne, che si raccolgono in gruppo nel proprio villaggio per la preparazione. Il suo consumo \u00e8 cos\u00ec diffuso che sono state studiate e create apposite piante per ottenere una speciale variante di manioca.\nNel 1979 \u00e8 stata creata la Societ\u00e0 ivoriana di tecnologia tropicale (Soci\u00e9t\u00e9 Ivoirienne de Technologie Tropicale - I2T), che grazie alle ricerche di M. Diarra e A. Umar, ha facilitato il lavoro dei produttori di atti\u00e9k\u00e9, soprattutto modernizzando la produzione per produrre atti\u00e9k\u00e9 di maggiore qualit\u00e0 e massimizzare i profitti. Da allora l'atti\u00e9k\u00e9 ha conosciuto una diffusione di successo in Costa d'Avorio e viene anche esportato - disidratato - nei paesi europei, mentre il prodotto finito a forma di palla (abituale presentazione locale) viene venduto anche in altri paesi africani della sub-regione occidentale.\nNegli ultimi anni, con l'aumento dell'emigrazione ivoriana, \u00e8 diventato una prodotto esportato in Europa, soprattutto in Francia e Belgio, dove viene venduto disidratato, fresco o surgelato in confezioni di circa 500 grammi. Dovendo per\u00f2 rispettare gli standard di sicurezza alimentare, il prodotto deve essere confezionato e quindi \nPreparazione.\nLa manioca viene pelata, schiacciata e mescolata con una piccola quantit\u00e0 di manioca precedentemente fermentata e che costituisce il lievito, chiamato con termini diversi a seconda del gruppo etnico che lo produce (\"mangnan\" dagli Ebrie, \"lidjrou\" dagli Adjoukrou e \"b\u00ead\u00eafon\" dagli Allandjan). La pasta viene lasciata fermentare per uno o due giorni e al termine l'acido cianidrico (presente in grande percentuale nella manioca naturale) viene eliminato, la polpa viene disidratata, schiacciata, essiccata e vagliata. Si effettua infine la cottura finale della polpa a vapore. Dopo pochi minuti di cottura, l'atti\u00e9k\u00e9 \u00e8 pronto per il consumo.\nVarianti.\nAbgodjama.\nSi tratta di un atti\u00e9k\u00e9 preparato con cereali diversi dagli altri: i grani sono di grandi dimensioni e questo atti\u00e9k\u00e9 viene generalmente preparato per il consumo da parte delle popolazioni della laguna. Viene usata una variet\u00e0 di manioca di alta qualit\u00e0 e costa di pi\u00f9 rispetto alle altre variet\u00e0, per questo \u00e8 spesso difficile da trovare.\nAtti\u00e9k\u00e9 di grano piccolo.\nQuesta ricetta \u00e8 quella pi\u00f9 diffusa in commercio (e meno costosa) e utilizza cereali di pi\u00f9 piccole dimensioni rispetto all'\"agbodjama\".\nAttieke di Garba.\nCome suggerisce il nome, questa variet\u00e0 viene preparata per accompagnare il \"garba\", altra tipica pietanza ivoriana a base di tonno. Viene utilizzata la manioca macinata in piccolissimi granelli mescolati, da cui si ricava una pasta di manioca fermentata con un sapore molto forte e amaro. Inoltre, la fase di fermentazione \u00e8 sostituita da una vagliatura che conferisce al piatto un composto molto regolare e con grani pi\u00f9 agglomerati con un sapore molto acido. La manioca utilizzata \u00e8 spesso di minore qualit\u00e0 in quanto sono ancora presenti le fibre della manioca. La sua diffusione e vendita \u00e8 minore rispetto all'atti\u00e9k\u00e9 di qualit\u00e0.\nDifferenza con il cuscus.\nL'atti\u00e9k\u00e9 ha un gusto leggermente acido ed un odore deciso. I palati meno raffinati non sentono alcuna differenza con il cuscus di grano, anche se il colore pi\u00f9 chiaro dell'attik\u00e8, la sua consistenza pi\u00f9 elastica e appiccicosa, l'aspetto leggermente traslucido lo differenziano sensibilmente dal cuscus. Anche il suo profumo \u00e8 tipico. La pi\u00f9 grande differenza sta nel fatto che l'atti\u00e9k\u00e9 \u00e8 un prodotto fermentato, mentre il cuscus \u00e8 un prodotto derivante direttamente dalla macinazione del grano.\nAccompagnamento.\nL'attieke \u00e8 tradizionalmente consumato come accompagnamento alla carne o al pesce, spesso anche con la salsa (trasparente o semitrasparente) tipica del sud della Costa d'Avorio. Pu\u00f2 essere mangiato con le mani dopo aver formato palline. L'atti\u00e9k\u00e9 pu\u00f2 anche essere mangiato con le uova in omelette per cena o come spuntino: questo pasto \u00e8 di solito accompagnato da una miscela di cipolle e pomodori tagliati a dadini ed aromatizzati con spezie e aceto. L'atti\u00e9k\u00e9 pu\u00f2 accompagnare anche frutti come l'avocado e talvolta le arachidi tostate.\nCaratteristiche.\nL'attieke \u00e8 generalmente considerato un prodotto soporifero e che sazia molto, grazie al suo alto contenuto di amido. L'atti\u00e9k\u00e9 \u00e8 composto per pi\u00f9 del 95% da carboidrati e ha un basso contenuto di grassi (circa il 2%) e proteine (meno del 2%). Il suo valore calorico \u00e8 piuttosto basso, con \nL'attieke \u00e8 un cibo popolare, soprattutto per la popolazione povera in quanto d\u00e0 l'impressione di mangiare a saziet\u00e0 per un prezzo basso, nel 2019 in Italia il prezzo era di \u20ac 4,50 al chilogrammo e va conservato ad una temperatura di 5\u00a0\u00b0C.\nQuello venduto \u00e8 molto spesso precotto e basta cuocerlo per 10 minuti in microonde a 750 W con mezzo bicchiere d'acqua."}
{"id": "5986467", "revid": "122269851", "url": "https://it.wikipedia.org/wiki?curid=5986467", "title": "Dana Brunetti", "text": ""}
{"id": "5986469", "revid": "287204", "url": "https://it.wikipedia.org/wiki?curid=5986469", "title": "Liam Mower", "text": "Biografia.\nHa raggiunto la fama nel 2005 quando fu scelto per interpretare Billy Elliot nel musical tratto dall'omonimo film di Stephen Daldry. Il musical, con colonna sonora di Elton John, vedeva Mower alternarsi con James Lomas e George Maguire nel ruolo del giovane protagonista. Mower, Maguire e Lomas vinsero il Laurence Olivier Award al miglior attore in un musical per la loro performance in Billy Elliot. Mower \u00e8 rimasto nel musical pi\u00f9 a lungo dei suoi colleghi, ben 18 mesi.\nDal 2011 ha iniziato un sodalizio artistico con il coreografo Matthew Bourne e ha danzato in ruoli di spicco nelle sue produzioni dello \"Schiaccianoci\" (2011), \"Il lago dei cigni\" (2014) ed \"Edward mani di forbice\" (2015)."}
{"id": "5986470", "revid": "1340999", "url": "https://it.wikipedia.org/wiki?curid=5986470", "title": "Lungo", "text": ""}
{"id": "5986471", "revid": "228587", "url": "https://it.wikipedia.org/wiki?curid=5986471", "title": "Piumino (disambigua)", "text": ""}
{"id": "5986472", "revid": "120557605", "url": "https://it.wikipedia.org/wiki?curid=5986472", "title": "Trattato di Angoul\u00eame", "text": "Il trattato di Angoul\u00eame fu stipulato ad Angoul\u00eame il 10 agosto 1619 tra la regina madre Maria de Medici e suo figlio, re Luigi XIII di Francia. L'accordo venne negoziato da Charles de Luynes e pose ufficialmente termine alla guerra civile in Francia tra i sostenitori di Maria e quelli di re Luigi. L'accordo inoltre stabiliva le linee di riconciliazione tra madre e figlio e le condizioni in materia di governo dello stato.\nPieter Paul Rubens venne incaricato di celebrare l'evento con un grandioso dipinto allegorico (tuttora esposto al Museo del Louvre)."}
{"id": "5986473", "revid": "81562367", "url": "https://it.wikipedia.org/wiki?curid=5986473", "title": "Piumino collobianco", "text": ""}
{"id": "5986474", "revid": "287204", "url": "https://it.wikipedia.org/wiki?curid=5986474", "title": "Campionato mondiale universitario di football americano 2016", "text": "Il campionato mondiale universitario di football americano 2016, seconda edizione di tale competizione (World University Championship), si \u00e8 tenuto a Monterrey, in Messico, dal 2 all'11 giugno 2016 ed \u00e8 stato vinto dal .\nStadi.\nDistribuzione degli stadi del campionato mondiale universitario di football americano 2016\nClassifica.\n\"% = Percentuale di vittorie; G = Incontri giocati; V = Vittorie; S = Sconfitte; PF = Punti fatti; PS = Punti subiti; DP = Differenza punti.\""}
{"id": "5986476", "revid": "339392", "url": "https://it.wikipedia.org/wiki?curid=5986476", "title": "Estadio La Peineta", "text": ""}
{"id": "5986484", "revid": "144796", "url": "https://it.wikipedia.org/wiki?curid=5986484", "title": "Editto di Montpellier", "text": ""}
{"id": "5986494", "revid": "144796", "url": "https://it.wikipedia.org/wiki?curid=5986494", "title": "Isola di Ol\u00e9ron", "text": ""}
{"id": "5986495", "revid": "767487", "url": "https://it.wikipedia.org/wiki?curid=5986495", "title": "Michiko Nomura", "text": "\u00c8 stata sposata con il collega e doppiatore Kenji Utsumi fino al 2013, anno della morte di quest'ultimo ed \u00e8 principalmente nota per aver doppiato Shizuka Minamoto nella serie animata \"Doraemon\" e nei film correlati, dal 1979 al 2005. Ha inoltre doppiato Priscilla in \"Calimero\" e L'ape Maia nell'omonimo cartone."}
{"id": "5986496", "revid": "2045688", "url": "https://it.wikipedia.org/wiki?curid=5986496", "title": "Primo ministro dell'Islanda", "text": "Il Primo Ministro islandese (in islandese: \"Fors\u00e6tisr\u00e1\u00f0herra \u00cdslands\") \u00e8 il capo del governo islandese. Il primo ministro \u00e8 nominato formalmente dal presidente ed esercita l'autorit\u00e0 esecutiva insieme al gabinetto soggetto al sostegno parlamentare.\nBase costituzionale.\nIl Primo Ministro \u00e8 nominato dal Presidente ai sensi della Costituzione islandese, Sezione II, Articolo 17, e presiede il Governo dell'Islanda:\n\"Fundunum stj\u00f3rnar s\u00e1 r\u00e1\u00f0herra, er forseti l\u00fd\u00f0veldisins hefur kvatt til fors\u00e6tis, og nefnist hann fors\u00e6tisr\u00e1\u00f0herra\"\nLe riunioni [di gabinetto] saranno presiedute dal ministro che il Presidente della Repubblica ha convocato per farlo, e viene designato Primo Ministro.\nResidenza.\nLa sede di rappresentanza del Primo Ministro e del governo \u00e8 il palazzo di Stj\u00f3rnarr\u00e1\u00f0i\u00f0 a Reykjav\u00edk. Il primo ministro ha inoltre una residenza estiva, \"\u00deingvallab\u00e6r\" a \u00deingvellir, e una sede per ricevimenti a \"Tjarnargata\", sempre a Reykjav\u00edk, che fu la residenza del primo ministro fino al 1943."}
{"id": "5986497", "revid": "1005847", "url": "https://it.wikipedia.org/wiki?curid=5986497", "title": "Presidente del Consiglio dei ministri della Polonia", "text": ""}
{"id": "5986503", "revid": "123600888", "url": "https://it.wikipedia.org/wiki?curid=5986503", "title": "Janam TV", "text": "Janam TV (\u0d1c\u0d28\u0d02 \u0d1f\u0d3f.\u0d35\u0d3f.) \u00e8 una rete televisiva indiana che trasmette notiziari e programmi d'intrattenimento in Malayalam. \u00c8 gestita da Janam Multimedia Ltd, e il suo scopo dichiarato \u00e8 \"promuovere gli interessi nazionali\". Il governamento NDA, guidato da Narendra Modi, ha accolto la richiesta di Janam Multimedia Ltd di una licenza per trasmettere la televisione nel 2014. Il canale \u00e8 stato lanciato il 19 aprile 2015.\nJanam TV \u00e8 il primo canale Malayalam a trasmettere in HDTV."}
{"id": "5986504", "revid": "729019", "url": "https://it.wikipedia.org/wiki?curid=5986504", "title": "Saturn Vue", "text": "La Vue \u00e8 un'autovettura compact prodotta dalla Saturn Corporation dal 2002 al 2010. Venduta solo con carrozzeria compact SUV cinque porte, fu il modello pi\u00f9 venduto dalla casa automobilistica statunitense. Fu la prima vettura ad essere basata sul pianale Theta della General Motors, che venne introdotto proprio nel 2002. Venne prodotta in due serie: la prima fu in vendita dal 2002 al 2007, mentre la seconda dal 2008 al 2010. La seconda serie non venne per\u00f2 venduta solo con marchio Saturn, ma anche con il nome di Opel Antara. Il motore era trasversale e anteriore, mentre la trazione poteva essere anteriore oppure integrale.\nLa prima serie: 2002\u20132007.\nLa prima serie della Vue venne introdotta nel 2002. Fu assemblata a Spring Hill, nel Tennessee. Il suo pianale era condiviso con la Chevrolet Equinox, la Pontiac Torrent e la Opel Antara. Questa prima serie della Vue usc\u00ec di produzione nel 2007.\nLa motorizzazione base utilizzava un propulsore a quattro cilindri in linea che era associato a un cambio manuale a quattro rapporti. Il motore a quattro cilindri poteva essere accoppiato con un cambio continuo, che fu per\u00f2 ritirato dal mercato nel 2005 a causa di problemi di affidabilit\u00e0. C'era poi un V6 che era accoppiato a un cambio automatico a cinque rapporti. Nel 2004 questo motore e la trasmissione appena citata vennero sostituiti da omologhi componenti prodotti dalla Honda.\nNel 2004 ne fu introdotta la versione ad alte prestazioni, a cui venne dato il nome di \"Red Line\". Questa versione montava un motore V6 da 250 CV e comprendeva molte modifiche che rendevano il modello estremamente sportivo, come sospensioni e sterzo speciali, cerchioni in lega, interni in pelle, ecc.\nNel 2006 il modello fu oggetto di un facelift. Con questo aggiornamento vennero rivisti gli interni, la calandra e i paraurti. Furono aggiunti all'equipaggiamento di base il sistema OnStar e il cruise control.\nNel 2007 venne invece introdotta la versione \"Green Line\", che montava un motore ibrido formato da un propulsore a scoppio e un motore elettrico.\nLe motorizzazioni erano:\nLa seconda serie: 2008\u20132010.\nLa Saturn introdusse la seconda serie della Vue nel 2007 per il model year 2008. Assemblata a Ramos Arizpe, in Messico, era sostanzialmente una Opel Antara oggetto di badge engineering. La Saturn fu offerta in tre allestimenti: base \"XE\", classica, superiore \"XR\", sportiva \"Red Line\" e ibrida \"Green Line\".\nLe motorizzazioni comprendevano un motore a quattro cilindri in linea da 2,4 L e due V6, rispettivamente, da 3,5 L e 3,6 L. La versione ibrida montava il propulsore da 2,4 L. In luogo dei marchi Saturn, sulla vettura, vennero posizionati i marchi della General Motors. In questi anni il marchio Saturn era infatti in fase di dismissione.\nLa seconda serie della Saturn Vue fu venduta anche in Messico e Sud America con il nome di Chevrolet Captiva Sport. L'unica differenza di questa ultima con i modelli venduti in Nord America era nella calandra, che era leggermente diversa.\nCon la soppressione del marchio Saturn nel 2010, la Vue venne tolta dai listini nordamericani. Il modello continu\u00f2 ad essere venduto in Messico e Sud America con il nome Chevrolet Captiva Sport. "}
{"id": "5986510", "revid": "126257", "url": "https://it.wikipedia.org/wiki?curid=5986510", "title": "Saturn VUE", "text": ""}
{"id": "5986511", "revid": "21880", "url": "https://it.wikipedia.org/wiki?curid=5986511", "title": "Poncirus trifoliata", "text": ""}
{"id": "5986514", "revid": "767487", "url": "https://it.wikipedia.org/wiki?curid=5986514", "title": "Hwang Seok-Ho", "text": ""}
{"id": "5986515", "revid": "1124164", "url": "https://it.wikipedia.org/wiki?curid=5986515", "title": "Giovanni Antonio Sanz", "text": "Biografia.\nGiovanni Antonio Sanz, figlio del pittore austriaco Bernardo, nacque a Bergamo, ma i primi anni li trascorse in Baviera e Ungheria, facendo ritorno a Bergamo solo nel 1737 dove, forse sotto la scuola di Francesco Oradini, divenne uno scultore lasciando nella bergamasca molte delle sue opere"}
{"id": "5986521", "revid": "1573940", "url": "https://it.wikipedia.org/wiki?curid=5986521", "title": "Cyclura carinata", "text": "Cyclura carinata \u00e8 una specie di sauro della famiglia degli Iguanidi endemico delle isole Turks e Caicos, nelle Antille. Con una lunghezza da adulta di 770\u00a0mm, questa iguana di colore variabile dal verde al grigio-brunastro \u00e8 uno dei pi\u00f9 piccoli rappresentanti del genere \"Cyclura\". Presenta una cresta dorsale di lunghe spine. \u00c8 un animale essenzialmente erbivoro che si nutre di foglie, di fiori e di frutti, che raccoglie al suolo o arrampicandosi sugli alberi.\n\"Cyclura carinata\" \u00e8 un animale eterotermo, molto attivo durante la stagione calda, quando trascorre alcuni minuti a riscaldarsi al sole prima di andare in cerca di cibo, ma molto meno d'inverno, quando rimane la maggior parte del tempo all'interno del suo rifugio, senza entrare in una vera e propria ibernazione. I maschi sono territoriali, e difendono le femmine con le quali si accoppiano nel mese di maggio. Queste depongono tra due e nove uova in tane scavate da loro stesse in un substrato morbido, non troppo in profondit\u00e0. Le uova si schiudono 90 giorni pi\u00f9 tardi, e le giovani iguane scavano verticalmente nel terreno per uscire all'aria aperta.\nCome quella delle altre specie di iguana, la popolazione di \"Cyclura carinata\" \u00e8 in declino. \u00c8 minacciata soprattutto dalla predazione da parte di animali introdotti sulle isole come gatti e cani, malgrado la protezione garantitale dalla legislazione e i progetti locali di trasferimento di popolazioni in zone dalle quali era scomparsa.\nDescrizione.\nCon una lunghezza da adulta inferiore ai 770\u00a0mm, \"Cyclura carinata\" \u00e8 una delle specie pi\u00f9 piccole di \"Cyclura\". Il colore di base della lucertola pu\u00f2 variare dal verde al grigio-brunastro, generalmente marcato da motivi scuri. La colorazione varia durante la giornata: \u00e8 infatti pi\u00f9 scura di notte e verso il tramonto che in pieno giorno. Si tratta certamente di un adattamento correlato alla termoregolazione. Inoltre esistono notevoli differenze di colorazione da una popolazione all'altra. Le iguane presentano anche 9 o 10 bande pi\u00f9 chiare che attraversano il corpo. Questi motivi sono visibili soprattutto nei giovani, e spariscono mano a mano con l'et\u00e0. Questa iguana possiede delle spine dorsali pi\u00f9 grandi di quelle delle altre specie di iguana. Tali spine mancano a livello delle anche e delle spalle. Le 16-20 spine della nuca sono nettamente pi\u00f9 grandi delle 45-75 spine presenti sul resto del dorso, e possono raggiungere i 2\u00a0cm.\nLa specie non presenta le grandi squame sulla superficie superiore della testa caratteristiche di altre specie di \"Cyclura\". Le narici sono in gran parte a contatto con il rostro, e le regioni frontale, fronto-parietale e occipitale sono coperte da piccole squame irregolari dai bordi ben visibili. Le squame situate intorno agli occhi sono pi\u00f9 piccole di quelle del resto della testa. \"Cyclura carinata\" ha una dentatura eterodonte, tipica delle iguane. I denti sono monocuspidati a livello della sinfisi e fino ai premascellari, mentre i denti pi\u00f9 anteriori sono nettamente tricuspidati.\nQuesta specie presenta un dimorfismo sessuale ben marcato, ancora pi\u00f9 evidente che nella maggior parte delle altre specie del genere \"Cyclura\". I maschi sono pi\u00f9 grandi delle femmine (la loro massa corporea \u00e8 in media due volte pi\u00f9 grande) e possiedono creste dorsali pi\u00f9 grandi e pori femorali pi\u00f9 marcati sulle cosce, che vengono utilizzati per liberare feromoni rivolti ad attirare delle compagne e a marcare il territorio.\nBiologia.\nComportamento.\n\"Cyclura carinata\" \u00e8 un animale essenzialmente terricolo, ma presenta ancora abitudini arboricole. Si arrampica sugli alberi con grande abilit\u00e0, e giovani di et\u00e0 inferiore alle due settimane sono stati osservati su cespugli di 1,5\u00a0m di altezza. Le iguane si arrampicano sugli alberi alla ricerca di cibo, ma anche per trovare siti per riscaldarsi e mantenere la loro termoregolazione. Quando vengono disturbate, possono scendere molto rapidamente da questi posatoi, talvolta lasciandosi cadere anche da vari metri di altezza. \"Cyclura carinata\" utilizza un territorio le cui dimensioni variano a seconda dell'individuo e del luogo, ma che sono state stimate tra le 7 e le 24 are nel corso di uno studio condotto da Iverson. Come quella di molte altre lucertole, la coda ricresce nel caso venga recisa, con una velocit\u00e0 che varia in base all'et\u00e0 dell'animale e alla posizione in cui \u00e8 avvenuta la rescissione.\nDurante la stagione calda, questa iguana \u00e8 particolarmente attiva durante il giorno, fatta eccezione per le ore pi\u00f9 calde di met\u00e0 giornata. Nei mesi pi\u00f9 caldi pu\u00f2 effettuare numerose sortite, e nell'arco di una sola giornata pu\u00f2 attraversare l'intero suo territorio. La sua attivit\u00e0 \u00e8 meno intensa nei mesi meno caldi. Durante l'inverno, \"Cyclura carinata\" non entra completamente in ibernazione, ma riduce notevolmente le sue attivit\u00e0: esce dalla tana unicamente durante le ore pi\u00f9 calde della giornata, e solamente per riscaldare il corpo al sole in prossimit\u00e0 del proprio rifugio. Per sopravvivere durante i mesi freddi pu\u00f2 fare affidamento sulle sue riserve di grasso, immagazzinate soprattutto a livello dell'addome. L'iguana inizia la sua giornata riscaldandosi al sole, per un periodo che varia a seconda della temperatura, poi va in cerca di cibo per il resto della giornata. \"Cyclura carinata\" dispone di una vista eccellente che le permette di distinguere forme e movimenti anche da lunga distanza. Tuttavia, la sua vista \u00e8 scarsa quando vi \u00e8 poca luminosit\u00e0, a causa del piccolo numero di bastoncelli. Possiede cellule chiamate \u00abdoppi coni\u00bb che le conferiscono una buona visione dei colori e che le permettono di vedere nell'ultravioletto. Questa capacit\u00e0 risulta particolarmente utile quando l\u2019animale cerca di assorbire quantit\u00e0 sufficienti di UVA e UVB alla luce del sole per produrre vitamina D.\n\"Cyclura carinata\" \u00e8 un animale territoriale. I maschi dominanti difendono un territorio ove si trovano una o pi\u00f9 femmine dagli altri maschi adulti, nonch\u00e9 dai giovani maschi subordinati che non hanno ancora acquisito un territorio. Come le altre specie di iguane \"Cyclura\", gli esemplari di questa specie comunicano tra loro essenzialmente attraverso movimenti della testa. In questa specie, tuttavia, tali movimenti vengono effettuati soprattutto dalle femmine e dai giovani piuttosto che dai maschi, e raramente indicano intenzioni aggressive. Di norma questi animali scuotono su e gi\u00f9 la testa quando un congenere pi\u00f9 imponente, sia esso maschio o femmina, si avvicina. Quando si sente minacciata, questa iguana assume una postura aggressiva caratteristica, con le zampe tenute distese che sollevano il corpo dal suolo, il corpo compresso, il dorso inarcato per mettere bene in mostra la cresta spinosa e la regione della gola rigonfia. I maschi che sfidano un congenere per il territorio assumono un atteggiamento simile, ma muovono frequentemente la testa e spazzano il suolo con la coda da una parte all'altra.\nAlimentazione.\nCome tutte le specie di \"Cyclura\", \"Cyclura carinata\" \u00e8 essenzialmente erbivora, e consuma foglie, fiori e frutti di oltre 58 specie diverse di piante. Il regime alimentare varia a seconda del periodo dell\u2019anno - questi animali mangiano soprattutto foglie in inverno e fiori e frutti in primavera ed estate - e dell\u2019et\u00e0 - i giovani mangiano pi\u00f9 frutti degli adulti, che consumano soprattutto foglie. Durante il primo anno di vita i giovani consumano principalmente frutti di \"Strumpfia\", ma anche di \"Erithalis\" e di \"Ernodea\". Anche gli adulti consumano comunemente frutti di \"Antirhea\", \"Casasia\", \"Coccoloba\", \"Eugenia\", \"Manilkara\", \"Psidium\" e \"Thrinax\". Sono inoltre ghiotti delle foglie di \"Ziziphus taylori\", \"Guaiacum sanctum\" e \"Acacia acuifera\", nonch\u00e9 dei fiori di \"Ernodea\". Per digerire un pasto molto ricco di cellulosa, \"Cyclura carinata\" dispone di colonie di nematodi che occupano una buona parte del suo cieco. La dieta viene molto raramente integrata con insetti, molluschi, crostacei, aracnidi, lucertole, frammenti di pelle e carogne. Le analisi del contenuto digestivo di queste iguane ha inoltre rivelato la presenza di frammenti di terra e di pietre, ma non sappiamo se la loro ingestione sia intenzionale o accidentale.\nLe iguane si nutrono tutti i giorni, se il tempo lo permette. Tuttavia \u00e8 stato osservato che escono un maggior numero di volte dal rifugio per andare in cerca di cibo nel periodo estivo, mentre in inverno mangiano generalmente una sola volta al giorno. \u00c8 da notare che le femmine gravide riducono la loro alimentazione durante questo periodo, ma riprendono un comportamento normale dopo la deposizione delle uova. Sorprendentemente, \"Cyclura carinata\" utilizza il suo odorato per localizzare il nutrimento, ed \u00e8 anche in grado di trovare rapidamente dei frutti nel proprio ambiente naturale. Per raggiungere il cibo, si arrampica con abilit\u00e0 su alberi e arbusti, ed esemplari di questa specie sono stati osservati raccogliere fiori e frutti fino ad un\u2019altezza massima di 5 m.\nUno studio condotto nel 2000 dalla dottoressa Allison Alberts allo zoo di San Diego ha rivelato che questi animali partecipano alla dispersione dei semi di numerose piante, e che i semi che sono passati attraverso il loro tratto digerente germinano pi\u00f9 rapidamente degli altri. I semi contenuti nei frutti consumati dalle iguane godono di un reale vantaggio adattativo, in quanto germinano prima della fine della breve stagione delle piogge. \"Cyclura carinata\" rappresenta inoltre un ottimo sistema di dispersione dei semi, soprattutto quando le femmine migrano verso i siti di nidificazione, ed essendo i pi\u00f9 grandi erbivori del loro ecosistema insulare sono essenziali per mantenere un equilibrio tra il clima e la vegetazione.\nCome le altre lucertole erbivore, \"Cyclura carinata\" deve fronteggiare un problema di osmoregolazione: la materia vegetale contiene pi\u00f9 potassio e meno sostanze nutritive rispetto alla carne, e gli animali devono quindi consumarne grandi quantit\u00e0 per soddisfare il loro fabbisogno metabolico. A differenza di quelli dei mammiferi, i reni dei rettili non possono concentrare la loro urina per conservare l\u2019acqua corporea. Al contrario i rettili espellono attraverso la loro cloaca degli acidi urici tossici. Nel caso di \"Cyclura carinata\", che consuma molti vegetali, l\u2019eccesso di ioni salini viene espulso attraverso una ghiandola del sale, allo stesso modo degli uccelli.\nCiclo vitale.\nI maschi adulti divengono sessualmente maturi quando raggiungono una lunghezza di 220\u00a0mm dal muso alla base della coda, e un peso generalmente compreso tra 375 e 475 g. Ci\u00f2 avviene generalmente all'et\u00e0 di 7 anni. Presso le femmine, la maturit\u00e0 viene raggiunta ad una lunghezza di 180\u2013200\u00a0mm dal muso alla base della coda per un peso di 200-300\u00a0g, caratteristiche raggiunte verso l'et\u00e0 di 6 anni. I maschi sono territoriali, e difendono tutto l'anno una zona che d\u00e0 loro accesso al nutrimento e alle femmine. Le femmine divengono territoriali solamente quando difendono il proprio sito di nidificazione, al momento della deposizione delle uova e durante alcune settimane dopo.\nI maschi iniziano a mostrare interesse per le femmine nel mese di aprile, e possono essere visti seguirle sul terreno, senza mai per\u00f2 effettuare una vera e propria parata nuziale. Le femmine, in risposta, scuotono su e gi\u00f9 la testa, e si allontanano per pochi metri prima di fermarsi e scuotere nuovamente la testa. Questa scena pu\u00f2 ripetersi fino a 12 volte, e questo periodo di pre-parata nuziale sembra testimoniare la preoccupazione dei maschi di restare in contatto con le femmine prima del periodo nuziale, a meno che non costituisca anche un modo per indurre la ricettivit\u00e0 nelle femmine, ma questa ipotesi non \u00e8 mai stata confermata in questa specie. I maschi mostrano quindi sempre pi\u00f9 interesse per le femmine fino a quando esse non divengono ricettive, nel mese di maggio. Al momento dell\u2019accoppiamento, il maschio si avvicina lentamente alla femmina, tenendo il corpo vicino al suolo, mentre questa scuote la testa alla vista del maschio. Una volta in prossimit\u00e0 immediata della femmina, il maschio gira la testa per ispezionare i suoi fianchi, e scuote verticalmente la testa molto rapidamente, facendola \u00abvibrare\u00bb in un modo tipico della parata nuziale di varie iguane. La femmina pu\u00f2 allora rifiutare le \"avances\" del maschio assumendo una postura caratteristica, con le zampe sollevate, il corpo rigonfio, il dorso inarcato e la coda a terra, o semplicemente fuggendo. Il maschio sale quindi sopra la femmina, afferrandole il collo con la bocca, fa scivolare la coda sotto quella della femmina per allineare le cloache e procede con la copulazione. Questa dura 40-76 secondi, trascorsi i quali gli animali si separano. La copulazione precede direttamente l'ovulazione, e la deposizione delle uova avviene un mese pi\u00f9 tardi. \"Cyclura carinata\" sembra essere una specie generalmente monogama: la femmina si accoppia una sola volta ogni anno, e probabilmente con lo stesso maschio da un anno all\u2019altro. Al contrario, i maschi sono a volte poligami, e si accoppiano con diverse femmine.\nLa femmina non rimane sempre nel territorio del maschio con la quale si \u00e8 accoppiata. \u00c8 innanzitutto necessario che vi siano condizioni ottimali per costruire un buon nido, il che \u00e8 piuttosto difficile, in quanto i terreni adatti a scavare una tana sono rari, e su alcune isole l'elevata densit\u00e0 di iguane costituisce un ulteriore problema. Il nido deve essere scavato in una zona dal terreno mobile sufficientemente profondo, tra la costa e le zone rocciose dell\u2019interno. La disponibilit\u00e0 di siti idonei alla nidificazione pone certamente un limite allo sviluppo delle popolazioni. Una volta scavata la tana, la femmina in giugno vi depone da due a nove uova, generalmente durante il mattino. Chiude in seguito la camera contenente le uova, nella quale si va cos\u00ec a formare una sacca d'aria dalle condizioni di umidit\u00e0 particolari, che potrebbe facilitare la respirazione delle uova. Sebbene non mostrino alcun segno di territorialit\u00e0 durante il resto dell'anno, le femmine diventano allora aggressive, e difendono la propria tana da qualsiasi aggressore. Nel caso si avvicini un congenere, essa assume una postura intimidatoria, scuotendo la testa e spalancando la bocca, e scattando in avanti.\nLe uova appena deposte misurano 46\u201358\u00a0mm \u00d7 28,5-33,5\u00a0mm e pesano 19-29,9 g (25,9 in media). Il guscio \u00e8 allora relativamente sottile e traslucido, ed \u00e8 possibile vedere all'interno un embrione di 1,5\u20132\u00a0cm di diametro. Il guscio si ispessisce rapidamente e assume un colore bianco immacolato. Man mano che si protrae l\u2019incubazione, le uova crescono di diametro e di peso, potendo raggiungere 46 g appena prima della schiusa. Esse si schiudono in settembre dopo un periodo di incubazione di 90 giorni. Alla schiusa i piccoli misurano generalmente tra 76 e 83\u00a0mm, con una coda di 108\u2013121\u00a0mm. Sono simili agli adulti, ma hanno una coda proporzionalmente pi\u00f9 lunga, una testa proporzionalmente pi\u00f9 grande, e striature pi\u00f9 marcate sui fianchi. Una volta usciti dalle uova, i piccoli devono uscire dalla camera di incubazione, e vi riescono scavando verticalmente fino a raggiungere l\u2019aria aperta. Quindi la scelta del substrato in cui scavare il nido \u00e8 fondamentale per il successo della riproduzione, in quanto un substrato troppo duro impedirebbe l\u2019uscita dei piccoli, e questo spiega anche perch\u00e9 le tane scavate dalle femmine sono poco profonde. Il periodo di nidificazione corrisponde in questa specie alla stagione delle piogge. In questo modo, il rischio che le uova si essicchino \u00e8 limitato, e i piccoli hanno tutte le possibilit\u00e0 di trovare nutrimento in abbondanza, specialmente frutta.\n\"Cyclura carinata\" raggiunge generalmente un'et\u00e0 di almeno 15 anni, ma certi individui possono raggiungere anche i 20 o, in rari casi, i 25 anni.\nRelazioni interspecifiche.\nDate le loro dimensioni, gli adulti non hanno predatori naturali nel loro areale, tranne forse alcuni uccelli che possono attaccarli in rari casi. I giovani sono pi\u00f9 soggetti agli attacchi. Anche se non sono mai stati individuati con certezza gli aggressori, si pu\u00f2 immaginare che, pi\u00f9 che degli uccelli, le giovani iguane possano cadere vittima dei granchi o del boa \"Chilabothrus chrysogaster\". Ma le pi\u00f9 serie minacce per questi animali sono i gatti e i cani importati sulle isole dall'uomo. I cani uccidono sia gli esemplari giovani che quelli adulti, senza poi necessariamente mangiarli. I gatti, al contrario, considerano le iguane un cibo prelibato, e danno loro la caccia quando tornano ai loro nidi o semplicemente attendono che escano dal rifugio. Possono attaccare iguane che misurano fino a 230\u00a0mm. Anche l'uomo consuma la carne delle iguane, e anch'esso pu\u00f2 provocare alcune perdite. Quando si sente minacciata, \"Cyclura carinata\" si precipita verso il suo rifugio, nascosto tra i cespugli nelle zone dove la vegetazione \u00e8 pi\u00f9 fitta. Quando \u00e8 messa con le spalle al muro assume la sua postura di minaccia, e pu\u00f2 utilizzare la coda per difendersi.\nAll'interno del tratto digerente di \"Cyclura carinata\" sono state rinvenute quattro specie di nematodi: \"Cyrtosomum mega\", \"Travassozolaimus travassori\", \"Macracis microtyphlon\" e \"Mamillomacracis cyclurae\". La loro presenza in quantit\u00e0 molto elevate in quasi tutte le iguane studiate conferma la teoria che questi nematodi non siano solo parassiti, ma svolgano un ruolo nella digestione dell\u2019alimentazione ricca di cellulosa delle iguane.\nDistribuzione e habitat.\n\"Cyclura carinata\" \u00e8 una specie endemica delle isole Turks e Caicos, un insieme di piccole isole situato a sud-est dell'arcipelago delle Bahamas. \u00c8 presente su 50-60 isole delle oltre 200 che compongono l\u2019arcipelago. Nell\u2019arcipelago vivono in tutto circa 30.000 iguane adulte, che costituiscono 50-60 sottopopolazioni pi\u00f9 o meno dense. Il territorio abitato da questa iguana rappresenta solamente 13\u00a0km\u00b2 dei 500\u00a0km\u00b2 dell\u2019arcipelago, ed \u00e8 principalmente costituito da tre grandi \"cays\": \"Big Ambergis\", \"Little Ambergris\" ed \"East Bay\". \"Big Ambergris\" ospita meno di 10.000 iguane su un\u2019area di 4,30\u00a0km\u00b2, ma si tratta di un\u2019isola privata dove si stanno sviluppando sempre pi\u00f9 attivit\u00e0 umane. Al contrario, le densit\u00e0 di popolazione variano molto. Sulle isole prive di predatori possono vivere a volte fino a 30 iguane per ettaro, mentre questi animali sono rari o quasi scomparsi sulle isole ove vivono mammiferi predatori. Nelle Bahamas, troviamo questa specie a \"Booby Cay\", 0,5\u00a0km al largo dell\u2019isola di Mayaguana. La popolazione di iguane di questa isola, molto numerosa nel 1977 e nel 1988, conta attualmente circa 750 esemplari.\n\"Cyclura carinata\" vive su piccole \"cays\", ma il suo areale \u00e8 stato ridotto ad appena il 5% della superficie originaria, soprattutto a causa dell\u2019introduzione di predatori. \"Cyclura carinata\" vive in zone rocciose e in aree ricoperte di sabbia, elemento necessario per la nidificazione. \u00c8 un animale diurno che trascorre la notte in tane di solito scavate da lui stesso, o in ripari naturali tra le rocce o sotto di esse. La tana ha un'importanza fondamentale per questa specie, e gli animali sembrano conoscere la posizione di tutte le tane del loro territorio, ma anche di quelle dei territori vicini. Possono inoltre trovare rapidamente un rifugio in caso di pericolo. Talvolta pu\u00f2 accadere che due esemplari di sesso diverso condividano la stessa tana, ma non \u00e8 mai il caso di due maschi adulti molto territoriali. La tana scavata dai maschi \u00e8 generalmente pi\u00f9 profonda e pi\u00f9 lunga di quella scavata dalle femmine, non solo a causa delle loro dimensioni maggiori, ma anche per il fatto che tane poco profonde sono pi\u00f9 adatte a una buona incubazione. Gli animali puliscono regolarmente la loro tana espellendo sabbia, foglie e altri detriti che vi si accumulano.\nTassonomia.\n\"Cyclura carinata\" \u00e8 stata descritta per la prima volta dallo zoologo americano Richard Harlan in \"Fauna Americana\" nel 1825. Il nome del genere \"Cyclura\", che deriva dal greco antico \"cyclos\" (\"\u03ba\u03cd\u03ba\u03bb\u03bf\u03c2\"), \u00abcircolare\u00bb, e \"our\u00e1\" (\"\u03bf\u1f50\u03c1\u03ac\"), \u00abcoda\u00bb, fa riferimento ai grandi anelli ben visibili sulla coda di tutti i rappresentanti di questo genere. Il suo appellativo specifico \"carinata\" significa \u00abcarenata\u00bb e si riferisce alle squame dell'animale. La specie \u00e8 endemica di 50-60 delle 200 isole e isolette che compongono le isole Turks e Caicos. Gli esemplari di Booby Cay venivano un tempo classificate come una sottospecie a parte, \"Cyclura carinata bartschi\", ma tale nome \u00e8 stato posto tra i sinonimi da Bryan \"et al.\" nel 2007. I dati morfologici e genetici indicano che il parente vivente pi\u00f9 prossimo a \"C. carinata\" \u00e8, malgrado le dimensioni maggiori, \"C. ricordi\", diffusa a Hispaniola. Anche \"C. rileyi\", che vive a San Salvador nelle Bahamas, sembra essere sua parente stretta, con la quale condivide una taglia piccola, delle lunghe spine dorsali e l'assenza di grandi placche frontali sulla testa.\nConservazione.\nMinacce.\nCome la maggior parte delle specie del suo genere, \"Cyclura carinata\" \u00e8 in declino. Nel caso di questa specie, \u00e8 soprattutto la sua piccola taglia che la rende vulnerabile ai predatori introdotti come cani e gatti. Negli anni \u201970 una popolazione di 15.000 iguane venne completamente distrutta in 5 anni da una manciata di cani e gatti portati su \"Pine Cay\" dalle persone che lavoravano nell\u2019albergo ivi presente. La concorrenza per il pascolo con il bestiame domestico e selvatico costituisce un fattore secondario di questa triste dinamica. Pertanto, uno studio del 1995 riport\u00f2 la scomparsa di 13 sottopopolazioni durante i 20 anni precedenti. Inoltre, circa il 30% della popolazione attuale vive su un'isola privata, il che ne rende la salvaguardia incerta. Tutti questi motivi giustificano la scelta della IUCN di classificare questa specie in pericolo critico di estinzione.\nMisure di protezione.\nAnche se \"Little Water Cay\" ospita pi\u00f9 di 2000 esemplari, \"Cyclura carinata\" \u00e8 stata spazzata via da altre \"cays\" del suo antico areale. \"Little Water Cay\" \u00e8 attualmente una riserva naturale e sull\u2019isola non sono ammessi n\u00e9 cani n\u00e9 gatti, al fine di garantire la sopravvivenza di questa specie in pericolo critico di estinzione.\nNel 2000, alcuni scienziati della divisione della Conservazione e della ricerca per le specie minacciate di estinzione (CRES) dello zoo di San Diego, sotto la direzione del \"Conservation Research Fellow\" Glenn Gerber, trasferirono 218 iguane di \"Big Ambergris\" e \"Little Water Cay\", ove le loro popolazioni erano minacciate, su quattro isolette disabitate all\u2019interno di zone protette delle isole Turks e Caicos come \"Long Cay\", dopo l\u2019eradicazione della popolazione di gatti ivi presente. Fino ad oggi, queste iguane hanno registrato un tasso di sopravvivenza del 98%; si sono adattate alle nuove condizioni e gi\u00e0 nella stagione di riproduzione successiva si erano riprodotte con successo. I giovani nati dalla riproduzione degli animali trasferiti nel 2002 superarono le dimensioni dei loro omologhi presenti sulle \"cays\" dalle quali provenivano i loro antenati di oltre il 400%. Questi risultati sono particolarmente incoraggianti in vista di future nuove operazioni di questo tipo.\nLa legislazione volta a proteggere le iguane \u00e8 stata redatta dal governo delle isole Turks e Caicos nel 2003. Inoltre, il National Trust delle isole Turks e Caicos cura l\u2019amministrazione di \"Little Water Cay\" e garantisce che il sito non venga mal gestito. \u00c8 stato inoltre lanciato un programma per eradicare i gatti selvatici a \"Pine Cay\" e \"Water Cay\". A \"Booby Cay\", la popolazione \u00e8 protetta allo stesso modo delle altre iguane delle Bahamas sotto l\u2019egida del \"Wild Animal Protection Act\" del 1968. Quest\u2019isola, che costituisce anche un rifugio e un sito di nidificazione per numerosi uccelli marini, \u00e8 stata designata come futura area protetta, e soprattutto vi \u00e8 stato pianificato un programma di eradicazione delle capre, che costituiscono la principale minaccia per le iguane."}
{"id": "5986524", "revid": "63756", "url": "https://it.wikipedia.org/wiki?curid=5986524", "title": "Libero.it", "text": ""}
{"id": "5986538", "revid": "1043175", "url": "https://it.wikipedia.org/wiki?curid=5986538", "title": "Sh\u014dma Doi", "text": "\u00c8 stato il primo calciatore a realizzare un rigore assegnato con la tecnologia della VAR, nel Mondiale per club 2016 giocato in Giappone.\nStatistiche.\nCronologia presenze in Nazionale.\n "}
{"id": "5986540", "revid": "1865216", "url": "https://it.wikipedia.org/wiki?curid=5986540", "title": "Kazuya Tatekabe", "text": " \u00c8 stato rappresentato dalla \"Kenyu Office\" di Kenyu Horiuchi fino alla sua morte.\n\u00c8 principalmente noto per aver doppiato Gian nella serie animata \"Doraemon\" e nei film correlati, dal 1979 al 2005."}
{"id": "5986553", "revid": "13389", "url": "https://it.wikipedia.org/wiki?curid=5986553", "title": "Accordo di Tristano", "text": "L'accordo di Tristano \u00e8 un accordo formato dalle note fa, si, re# e sol#. Pi\u00f9 in generale, l'accordo di Tristano pu\u00f2 essere qualsiasi accordo formato da questi intervalli: quarta aumentata, sesta aumentata e la nona aumentata sopra la nota del basso. \u00c8 cos\u00ec chiamato perch\u00e9 si sente all'inizio dell'opera di Richard Wagner \"Tristano e Isotta\", e costituisce il Leitmotiv del protagonista. Alcuni autori riproporranno in seguito questo accordo nelle loro composizioni, e tra questi possiamo citare:"}
{"id": "5986554", "revid": "287204", "url": "https://it.wikipedia.org/wiki?curid=5986554", "title": "American Hockey League 1989-1990", "text": "La stagione 1989-1990 \u00e8 stata la 54\u00aa edizione della American Hockey League, la pi\u00f9 importante lega minore nordamericana di hockey su ghiaccio. A partire da questa stagione vennero introdotti altri due premi per le vincitrici delle due division nel corso dei playoff, il Richard F. Canning Trophy e il Robert W. Clarke Trophy. La stagione vide al via quattordici formazioni e al termine dei playoff gli Springfield Indians conquistarono la loro sesta Calder Cup sconfiggendo i Rochester Americans 4-2.\nStagione regolare.\nClassifiche.\nNorth Division\nSouth Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5986555", "revid": "1444886", "url": "https://it.wikipedia.org/wiki?curid=5986555", "title": "Calcolo approssimato", "text": "Il calcolo approssimato \u00e8 una qualunque forma di calcolo il cui risultato non \u00e8 garantito essere corretto. Esistono diversi domini applicativi dove una approssimazione del risultato \u00e8 comunque tollerata. In situazioni simili \u00e8 possibile applicare tecniche di approssimazione che consentono di eseguire il calcolo consumando una quantit\u00e0 di risorse inferiore rispetto a quanta ne sarebbe richiesta da un calcolo esatto.\nUn esempio di campo applicativo dove il calcolo approssimato trova ampio spazio sono i sistemi di pianificazione di itinerari stradali dove pur di avere un risultato entro un breve lasso di tempo, si accetta di seguire un percorso subottimo invece del percorso ottimo.\nUn altro esempio di campo applicativo \u00e8 quello dell'elaborazione video. Per effettuare sul momento elaborazioni particolarmente complesse si accetta di saltare occasionalmente un fotogramma. Questa tecnica sfrutta il fatto che entro un certo valore di frame rate l'apparato visivo di un essere umano non percepisce difetti nel video. Simili tecniche sono ampiamente utilizzate in ambito videoludico.\nIl fattore chiave per l'applicazione di strategie di calcolo approssimato \u00e8 l'identificazione delle procedure che possono essere approssimate con grande risparmio di risorse senza drastiche ripercussioni sulla qualit\u00e0 del risultato. Esistono situazioni in cui l'identificazione di tali procedure \u00e8 banale; esistono condizioni in cui solo un esperto del dominio applicativo \u00e8 in grado di isolare le operazioni meno sensibili agli errori; molto spesso si tratta di raggiungere un compromesso tra le prestazioni che si desidera migliorare e l'errore che si introduce. Nell'ultimo caso si ricorre allo studio della propagazione degli errori all'interno dell'algoritmo di elaborazione in analisi.\nStrategie.\nIl calcolo approssimato pu\u00f2 essere applicato a diversi livelli di granularit\u00e0 e in diversi contesti.\nApprossimazione dell'hardware.\n\u00c8 possibile progettare e realizzare componenti logici che forniscono risultati approssimati in tempi pi\u00f9 rapidi e/o consumando meno potenza rispetto ai corrispettivi componenti esatti.\nDue sono i fattori sui quali si pu\u00f2 agire per guadagnare prestazioni: la logica del circuito e le condizioni di lavoro. Nel primo caso l'approssimazione mira ad eliminare dal circuito la logica necessaria a gestire configurazioni di input poco frequenti. Il componente fornir\u00e0 il risultato esatto la maggior parte delle volte. Nei sistemi che realmente implementano soluzioni di questo tipo \u00e8 pratica comune affiancare hardware approssimato a componenti esatti e stabilire politiche di utilizzo di uno e dell'altro. Nel secondo caso il circuito pu\u00f2 essere alimentato a tensione ridotta per risparmiare energia a scapito di una possibile corruzione accidentale dei dati (\"bit flipping\").\nApprossimazione dei dati.\n\u00c8 possibile rinunciare parzialmente alla precisione dei dati che sono oggetto di elaborazione e/o di archiviazione per risparmiare risorse.\nUn esempio \u00e8 l'elaborazione dei dati in virgola mobile. Esistono diversi standard di rappresentazione binaria di numeri in virgola mobile (float, double, ...) e ciascuno di essi garantisce una diversa precisione. L'elaborazione di un numero rappresentato secondo uno standard a maggiore precisione richiede pi\u00f9 tempo ed energia rispetto ad un numero che segue uno standard meno preciso. Lo standard di rappresentazione utilizzato \u00e8 di solito impostato dal programmatore del sistema. Applicare forzosamente, per una parte dell'elaborazione e/o archiviazione di (una parte dei) dati, uno standard a precisione inferiore consente di risparmiare tempo ed energia.\n\u00c8 possibile agire anche sull'hardware che controlla i dati rendendo approssimata la rappresentazione dei dati in memoria o la loro presenza in memoria. Nel primo caso rientrano le strutture di memoria che troncano i bit meno significativi di un numero. Un esempio del secondo caso sono i sistemi di memoria volatile (DRAM e simili) quando vengono aggiornati a frequenze inferiori rispetto a quelle standard per consumare meno potenza; questo pu\u00f2 compromettere la coerenza dei dati in memoria.\nLa disabilitazione dei sistemi di controllo e correzione degli errori riduce il tempo di elaborazione di un pacchetto di dati a scapito di garanzie sulla correttezza degli stessi.\nApprossimazione del software.\n\u00c8 possibile approssimare la logica del software stesso per consumare meno risorse.\nAlcuni algoritmi per costruzione forniscono garanzia sul consumo di una risorsa (tipicamente tempo di terminazione) ma non sull'esattezza del risultato. In questa classe rientrano gli algoritmi randomizzati di tipo Monte Carlo.\nPi\u00f9 in generale, esistono tecniche che possono essere applicate alla maggior parte delle applicazioni. Alcune di esse sono:\nAree di applicazione.\nIl calcolo approssimato \u00e8 ampiamente utilizzato in tutti i domini applicativi che tollerano errori. Alcuni esempi sono:\nParadigmi derivati.\nIl calcolo approssimato ha come principale limitazione l'identificazione dell'impatto che una possibile approssimazione ha sul risultato finale. Su applicazioni di larga scala spesso accade che chi possiede conoscenza sufficiente riguardo al dominio applicativo non possiede le conoscenze tecniche per implementare correttamente tecniche di calcolo approssimato. Derivati da questi problemi, sono emersi paradigmi di programmazione che nettamente separano i ruoli di esperto del dominio e di esperto di efficienza. Questo riduce il livello minimo di conoscenze di una singola figura professionale per applicare le tecniche di calcolo approssimato e ne favorisce la loro diffusione."}
{"id": "5986564", "revid": "1272592", "url": "https://it.wikipedia.org/wiki?curid=5986564", "title": "Alice Pasquini", "text": "Biografia.\nRomana e laureata all'Accademia di belle arti di Roma, le sue opere sono state recensite da quotidiani come l\"'International New York Times\", \"La Vanguardia\", \"Euromaxx\", \"Panorama\" e \"Internazionale\".\nStreet artist, pittrice, illustratrice e scenografa, ha sviluppato nel tempo diversi filoni di ricerca, dalla narrazione della vitalit\u00e0 femminile alle installazioni con l'uso di materiali inconsueti. Ha disegnato \"Vertigine\", il quinto libro di Melissa Panarello, nel 2011.\nNel 2013 ha realizzato una serie di opere per i Musei Capitolini di Roma, alcune delle quali sono visibili in Piazza del Campidoglio, ed ha inoltre collaborato con l'Istituto Italiano di Cultura di Singapore e l'Istituto di Cultura di Montevideo. Dall'aprile 2016 \u00e8 la direttrice artistica del CVT\u00e0 Street Fest a Civitacampomarano, festival di arte contestuale e street art.\nLe sue opere sono state in mostra alla Saatchi Gallery, all'ambasciata americana di Roma e al Museo di arte contemporanea di Roma."}
{"id": "5986575", "revid": "2166047", "url": "https://it.wikipedia.org/wiki?curid=5986575", "title": "\u017digansk", "text": "\u017digansk (in lingua russa \u0416\u0438\u0433\u0430\u043d\u0441\u043a, in sacha \u042d\u0434\u044c\u0438\u0433\u044d\u044d\u043d), \u00e8 un villaggio di 3414 abitanti situato nella Sacha-Jacuzia, in Russia. Si trova sulla sponda sinistra della Lena, 610\u00a0km a nord di Jakutsk. \u017digansk \u00e8 il centro amministrativo del \u017diganskij ulus. La popolazione \u00e8 formata per il 47% da evenchi e per il 34% da jakuti.\nLa localit\u00e0 \u00e8 servita da un aeroporto (codice ICAO UEVV; IATA ZIX) . Non vi sono strade di collegamento aperte tutto l'anno, durante l'estate \u00e8 collegata alla capitale dai battelli lungo la Lena, durante l'inverno si pu\u00f2 raggiungere Jakutsk per mezzo di una pista invernale. \nStoria.\nFu fondato come fortezza sulla Lena nel 1632 da P\u00ebtr Ivanovi\u010d Beketov che aveva raggiunto la localit\u00e0 con un distaccamento di cosacchi dello Enisej. Nel 1783 fu riconosciuto capoluogo del \"uezd\" nell'oblast di Jakutsk del governatorato di Irkutsk ed ebbe la concessione dello stemma (due storioni su sfondo argento). Nel 1930 divenne il capoluogo del \u017diganskij rajon (nella Repubblica Socialista Sovietica Autonoma Jakuta), divenuto in seguito \u017diganskij ulus nel 1993."}
{"id": "5986576", "revid": "1185701", "url": "https://it.wikipedia.org/wiki?curid=5986576", "title": "Michele Moro", "text": "Professionista dal 1987 al 1993, vinse una edizione del Trofeo dello Scalatore."}
{"id": "5986577", "revid": "98946728", "url": "https://it.wikipedia.org/wiki?curid=5986577", "title": "Accordo di Elettra", "text": "L'accordo di Elettra \u00e8 un complesso e dissonante accordo ed elaborazione motivica utilizzato dal compositore Richard Strauss per rappresentare il personaggio eponimo della sua opera Elettra. \u00c8 una sintesi bitonale degli accordi di mi maggiore e do diesis maggiore.\nL'accordo si trova anche in Feuilles Mortes di Claude Debussy, dove pu\u00f2 essere analizzato come un'appoggiatura ad un accordo di nona minore, e in Der Ferne Klang di Franz Schreker, e nella Sesta Sonata per pianoforte di Alexander Scriabin."}
{"id": "5986580", "revid": "4175", "url": "https://it.wikipedia.org/wiki?curid=5986580", "title": "Laghetto dell'Eur", "text": ""}
{"id": "5986583", "revid": "599013", "url": "https://it.wikipedia.org/wiki?curid=5986583", "title": "Charlie Williams (motociclista)", "text": "Carriera.\nCome per altri piloti britannici del periodo, per la maggior parte della carriera si \u00e8 limitato alle competizioni disputate nel Regno Unito, in particolare il Tourist Trophy in cui si \u00e8 imposto in otto occasioni di cui tre valide per le classifiche del motomondiale. Il suo primo successo \u00e8 stato nell'edizione del 1973.\nNel 1980 ha ottenuto il successo nel campionato mondiale Formula TT nella categoria Formula 2; tra le altre corse figura anche nell'Albo d'Oro della North West 200 dove si \u00e8 imposto tre volte.\nQuale miglior piazzamento nella classifica finale del campionato ha ottenuto il 10\u00ba posto in classe 500 nel motomondiale 1974, anno in cui curiosamente non ha ottenuto successi ma \u00e8 stato presente in vari gran premi."}
{"id": "5986586", "revid": "1442080", "url": "https://it.wikipedia.org/wiki?curid=5986586", "title": "Episodi di Delitti in Paradiso (quinta stagione)", "text": "La quinta stagione della serie televisiva Delitti in Paradiso, composta da 8 episodi della durata di 60 minuti l'uno, \u00e8 stata trasmessa in prima visione assoluta nel Regno Unito da BBC One dal 7 gennaio al 25 febbraio 2016.\nIn Italia la stagione \u00e8 stata trasmessa in prima visione da Rai 2 dal 19 giugno al 31 luglio 2016.\nOmicidio marino.\nTrama.\nDan Hagen \u00e8 un biologo marino che sta perlustrando la barriera corallina di Saint Marie insieme ai suoi colleghi Jonathan, Sam, Nicky e la moglie Laura con il suo yacht, e mentre Dan rimane in cabina gli altri fanno immersione, Laura per\u00f2 torna in cabina avendo dimenticato l\u00ec la borsa con dentro i campioni per le ricerche, e quando prende la borsa saluta suo marito baciandolo, sotto lo sguardo di Nicky, poi si immerge in acqua insieme agli altri ma quando riemergono facendo ritorno nello yacht, Nicky entra nella cabina urlando, avendo trovato il corpo senza vita di Dan.\nHumphrey, Florence, Dwayne e JP indagano sulla morte del biologo, \u00e8 stato ucciso da un colpo d'arma da fuoco, e la cabina \u00e8 tutta in disordine, la prima ipotesi \u00e8 che dei pirati abbiano ucciso Dan nel tentativo di derubarlo, anche perch\u00e9 \u00e8 improbabile che la moglie e i colleghi possano averlo ucciso: Nicky \u00e8 stata l'ultima a vedere Dan ancora vivo quando lui era in compagnia di Laura subito prima che si immergessero, e poi tutti e quattro hanno trascorso trenti minuti sott'acqua, tutti confermano che nessuno degli altri si era allontanato e dunque tra di loro non c'era nessuno che avesse avuto il tempo di allontanarsi e di uccidere Dan. Il giorno prima avevano perlustrato la barriera corallina eliminandone i rifiuti. L'attenzione di Humphrey \u00e8 catturata da un soldatino giocattolo accanto alla vittima, una riproduzione in miniatura del Duca di Wellington dove non sono riportate impronte digitali.\nHumphrey e i suoi colleghi scavano nelle loro vite, ad esempio Nicky era la fidanzata di Dan, prima che lui sposasse Laura, quest'ultima inoltre \u00e8 la figlia di un truffatore, venne espulsa da scuola prima di raggiungere la maggiore et\u00e0 per aver avuto una relazione con un suo insegnante. Dan era un uomo benestante, aveva ereditato molti soldi dalla morte dei suoi genitori.\nFlorence scopre dalla guardia costiera che nessuna imbarcazione si era avvicinata allo yacht mentre gli altri si immergevano, la possibilit\u00e0 che Dan sia morto per un crimine di pirateria diventa poco plausibile. Florence e Humphrey scoprono che Dan intendeva screditare un articolo che in passato lui stesso pubblic\u00f2 con Sam, dove venina provato che con l'aumento della temperatura lo scioglimento dell'anidride carbonica causava la morte del zooxantelle, quell'articolo port\u00f2 prestigio a Sam tanto da fargli ottenere un posto di docente alla facolt\u00e0 di oceanografia a Princeton, e infatti Sam tent\u00f2 di convincerlo a tornare sui suoi passi anche se Dan era determinato a pubblicare la virit\u00e0, dato che quell'articolo si basava su dati sbagliati, la paura di Sam era quella di perdere tutto il suo successo. Ma anche Jonathan aveva un movente, Dan infatti aveva scoperto che le spedizioni marine erano per lui un pretesto per contrabbandare cocaina, in effetti Jonathan si era gi\u00e0 pentito dei suoi crimini, sebbene Dan fosse incerto sul denunciarlo alla polizia o meno.\nQuando Humphrey riflette sul fatto che le impronte digitali si dissolvono pi\u00f9 velocemente a contatto con l'acqua marina, capisce finalmente chi ha ucciso Dan e come l'assassino ha agito. Humphrey fa arrestare Nicky e Laura, quest'ultima ha assassinato Dan poco prima di immergersi nell'acqua, con la scusa di aver dimenticato l\u00ec la borsa che conteneva i campioni era andata in cabina, e dopo aver baciato Dan gli ha sparato con una pistola dove era stato montato un silenziatore, l'arma la nascondeva proprio nella borsa dove contenevano anche i campioni, Nicky ha fatto finta di testimoniare a favore di Laura cos\u00ec da poter confermare che Dan era ancora vivo quando la moglie si era allontanata da lui, successivamente quando sono tornati tutti sullo yacht Nicky \u00e8 andata nella cabina, mettendosi a urlare fingendosi sorpresa quando aveva trovato morto Dan, facendo in tempo a mettere in disordine la cabina in modo che tutto facesse pensare a una tentata rapina. Ci\u00f2 che \u00e8 andato storto \u00e8 stata la presenza del soldatino giocattolo: il giorno prima della morte di Dan erano andati in esplorazione per togliere i rifiuti dalla barriera corallina, mettendoli dentro le borse che usavano anche per i campioni, il giocattolo era tra i rifiuti, ed era stato messo nella borsa, \u00e8 per via del tempo in acqua che infatti non aveva impronte digitali, ma quando Laura ha estratto la pistola dalla borsa (per uccidere il marito) senza volerlo ha tirato fuori il giocattolo che \u00e8 caduto per terra. Era Nicky l'insegnante con cui Laura ebbe una relazione, loro due sono amanti e infatti avevano progettato tutto quanto per uccidere Dan ed entrare in possesso del suo patrimonio.\nDato che JP ha paura di nuotare, Florence gli d\u00e0 delle lezioni, intanto Humphrey compra una piccola barca piuttosto fatiscente, Dwayne ha capito che il suo collega cerca solo di compensare la sua solitudine con dei passatempi, e infatti anche Humphrey capisce che \u00e8 arrivato il momento di iniziare a uscire con delle donne.\nIl bicchiere della staffa.\nTrama.\nDurante una festa per celebrare la fine del mandato della governatrice Caroline Bamber, alla quale prende parte anche Patterson, quest'ultimo le offre un bicchiere di champagne, poi durante il discorso Caroline inizia a sentirsi male, il suo assistente Wallace si avvicina a lei per soccorrerla, ma la donna muore.\nHumphrey deve indagare sulla misteriosa morte di Caroline, il bicchiere dal quale ha bevuto era avvelenato, era stato messo dell'acido cianidrico, in effetti il veleno era solo nel bicchiere, stranamente la bottiglia dalla quale lo champagne \u00e8 stato versato non ne conteneva. La polizia indaga sui partecipanti alla festa: Francois Tromeur, presidente del consiglio generale di Saint-Robert, Lucy che lavorava come segretaria di Caroline, e infine il vice-governatore Andy Hammond, soltanto Wallace \u00e8 l'unico di cui non sospettano dato che era in cucina quando Patterson ha offerto il bicchiere a Caroline, raggiungendo la festa solo quando la donna aveva iniziato a sentirsi male. Nella borsetta di Caroline c'era una busta sigillata con dentro una lettera che la metteva in guardia dato che la sua vita era in pericolo.\nFrancois e Caroline erano al centro di una disputa per attestare la territorialit\u00e0 di una scoglio di Saint Marie da parte dei loro rispettivi paesi, la Francia e l'Inghilterra, ovvero Spinner's Rock, addirittura Caroline ha assunto delle guardie di un corpo di sicurezza privata per sorvegliare lo scoglio. Dwayne e JP fanno un sopraluogo di Spinner's Rock e scoprono che ci sono stati degli scavi minerari. Dato che Caroline aveva ricevuto una pietra di Spinner's Rock come regalo, la fanno analizzare scoprendo che si tratta di una roccia ultrafemica contenente degli smeraldi, questo \u00e8 il motivo per cui le due nazioni vogliono ottenerne il possesso. \nHumphrey scopre che Lucy e Francois sono amanti, Caroline lo aveva scoperto, comunque Francois per amore di sua moglie ha gi\u00e0 deciso di chiudere la sua relazione con Lucy. Humphrey e i suoi colleghi indagano su alcuni lavori edili, l'appalto venne approvato da Caroline, ma durante i lavori un furgone che trasportava materiali da costruzione che percorse un tragitto in una zona abitata invest\u00ec una bambina uccidendola: si trattava della figlia di Wallace. Quest'ultimo dopo aver perso la figlia si fece assumere nello staff di Caroline e la perdon\u00f2, anche perch\u00e9 quando Caroline scopr\u00ec quello che successe alla figlia di Wallace fece costruire un'altra strada percorribile dai furgoni che trasportavano i materiali edili per i lavori. Humphrey e il resto della squadra si mettono a pedinare Hammond, e scoprono che passa informazioni segrete a Francois (probabilmente inerenti a Spinner's Rock) ma non possono fare niente contro di lui dato che Francois \u00e8 protetto dalla Convenzione di Vienna.\nPatterson conferma con la pi\u00f9 assoluta sicurezza che quando teneva d'occhio il bicchiere dal quale Caroline aveva bevuto, nessuno si era avvicinato abbastanza da mettervi il veleno che l'ha uccisa, sentendo queste parole Humphrey capisce che il veleno che ha ucciso Caroline non era nel bicchiere. Humphrey convoca i sospettati spiegando che l'assassino \u00e8 Wallace, lui aveva finto di consegnare una busta ancora non sigillata a Caroline facendole credere che fosse un invito per un ospite che avrebbe dovuto presenziare alla festa (in realt\u00e0 nella busta c'era la lettera che la metteva in guardia di cui lo stesso Wallace era l'autore) e Caroline senza nemmeno controllare lecc\u00f2 la busta per sigillarla, ma la carta era pregna di acido cianidrico che Wallace aveva cosparso. Il veleno ha agito lentamente, e quando Caroline ha iniziato a sentirsi male Wallace fingendosi preoccupato si era avvicinato a lei, nessuno si era accorto che Wallace poi aveva messo dell'acido cianidrico nel bicchiere, in modo che tutti pensassero che il veleno che l'aveva uccisa era stato versato proprio l\u00ec. Wallace aveva scoperto che Caroline era gi\u00e0 stata messa al corrente della pericolosit\u00e0 della strada che i furgoni attraversavano passando per il centro abitato molto prima che la figlia di Wallace morisse, lei stessa dichiar\u00f2 che il rischio di vittime era accettabile, condannando a morte la figlia di Wallace. Humphrey fa arrestare Wallace, quest'ultimo non prova rimorso per ci\u00f2 che ha fatto ritenendo che Caroline meritasse di morire per aver causato indirettamente la morte della figlia.\nDelitto in passerella.\nTrama.\nDurante una sfilata di moda, una modella di nome Zoe viene trovata morta nel backstage, quindi Humphrey e la sua squadra aprono subito un'indagine per scoprire quello che \u00e8 accaduto. Oltre a Zoe, c'erano altre due modelle nel backstage nel momento in cui Zoe \u00e8 stata uccisa per strangolamento, la prima \u00e8 Sadie la quale era impegnata a indossare un abito con l'aiuto dello stilista Nelson Benedict, e poi Eloise che era uscita dal tendone del backstage per rispondere a una telefonata, anche se era possibile intravederla parzialmente dall'interno, c'era anche un'altra modella ovvero Rosey che per\u00f2 era sulla passerella, di conseguenza tutti avevano un alibi, compreso il fotografo Jay Croker che per tutta la durata della sfilata si \u00e8 occupato di scattare fotografie.\nJP riconosce Rosey, erano compagni di scuola ma lei lo tratta con indifferenza, sembra che non abbia idea di chi lui sia. Jay consegna le fotografie che ha scattato durante la sfilata di moda, e JP decide di sistemarle nell'ordine cronologico in cui erano state scattate. Humphrey ne fa ingrandire una, mentre Rosey era sulla passerella si pu\u00f2 vedere Zoe mentre viene strangolata, ma l'assassino non viene inquadrato, questo per\u00f2 esclude Rosey e Jay tra i sospettati dato la ragazza stava sfilando mentre Jay stava scattando la fotografia. Humphrey nota che Zoe teneva in mano una calza da donna.\nDurante le indagini vengono a galla alcuni scheletri nell'armadio dei diversi sospettati, per esempio Nelson aveva un cattivo rapporto con Zoe che accusava ripetutamente di non prendere sul serio il lavoro, inoltre Nelson ha gi\u00e0 dei precedenti per violenza, come se non bastasse scoprono che Eloise usa farmaci illegali per perdere peso, e quando Zoe lo scopr\u00ec la rimprover\u00f2 aspramente. Sadie invece era segretamente innamorata di Zoe sebbene lei non la ricambiasse. Humphrey e i suoi colleghi scoprono che Zoe stava scrivendo un articolo sugli aspetti pi\u00f9 sordidi della moda, e cos\u00ec Humphrey capisce chi \u00e8 l'assassino e comprende pure per quale motivo Zoe teneva in mano quella calza da donna.\nHumphrey ha capito che il colpevole \u00e8 Jay, \u00e8 stato lui a uccidere la modella, lei gi\u00e0 in passato aveva mandato in rovina un'agenzia per modelle dove lui lavorava quando convinse le sue colleghe a mettere le distanze da Jay che le riforniva di droghe, l'articolo che stava scrivendo era contro di lui, infatti aveva scoperto che era Jay a vendere i farmaci a Eloise. Durante la sfilata tutta l'attenzione era per le modelle, Jay passava inosservato e nessuno si era reso conto che aveva messo la macchina fotografica in automatico, e infatti mentre la macchina continuava a scattare fotografie lui \u00e8 entrato di nascosto nel backstage e ha strangolato Zoe, la quale prima di morire, era riuscita ad afferrare la colza da donna che Jay teneva in tasca: Humphrey ha scoperto che i fotografi usano (come metodo rudimentale) le calze da donna mettendole davanti all'obiettivo per creare l'effetto flou.\nHumphrey tenta di uscire con delle donne ma non riesce nemmeno ad aprire con loro un dialogo a causa della sua goffaggine, JP al contrario \u00e8 pi\u00f9 fortunato: Rosey aveva fatto finta di non conoscerlo solo perch\u00e9 non voleva arrecargli disturbo durante l'indagine, ma ora che Jay \u00e8 stato arrestato, mette la parte le formalit\u00e0, in effetti tra i due c'\u00e8 dell'attrazione e infatti iniziano a uscire insieme.\nUn'amara verit\u00e0.\nTrama.\nDwayne va al funerale del suo caro amico Cedrik, di professione faceva il barbiere, e dopo aver fatto l'elogio funebre, riceve sul cellulare un messaggio proprio dal cellulare di Cedrik che dice \"Sono stato assassinato\". Dwayne mostra il messaggio a Humphrey, la cosa strana \u00e8 che il cellulare di Cedrik \u00e8 stato messo dentro la bara, ormai Cedrik \u00e8 stato cremato quindi non \u00e8 possibile fare un'autopsia, comunque stando al certificato di morte \u00e8 deceduto per aritmia cardiaca, in effetti non godeva di buona salute, soffriva anche di apnea notturna, era un accanito fumatore e beveva molto.\nHumphrey e Dwayne danno un'occhiata alla casa di Cedrik, e notano che uno dei cuscini del letto non ha la federa, lo fanno analizzare e scoprono che su esso \u00e8 stato premuto il volto di Cedrik: quest'ultimo \u00e8 stato ucciso, l'assassino lo ha soffocato con il cuscino, ingenuamente gli ha tolto la federa per evitare che venisse trovato il DNA di Cedrik in modo che nessuno pensasse che fosse stato ucciso ma che fosse morto per cause naturali. Dwayne gli era molto affezionato, quando era un adolescente frequentava cattive compagnie nella delinquenza, fu Cedrik che lo aiut\u00f2 a rigare dritto.\nLe persone pi\u00f9 vicine a Cedrik erano la fidanzata Ottilie, il fratello Temmy che insegna in una scuola, e i suoi due migliori amici, il dottor Ivann Tate (che ha firmato il certificato di morte dell'amico) e il prete Floyd Lynch. Un postino consegna alla stazione di polizia un pacco che era stato ordinato da Cedrik, che conteneva un orologio da polso la cosa strana \u00e8 che, come afferma Dwayne, il suo amico Cedrik odiava gli orologi. Ottilie confessa alla polizia che Cedrik, Ivann, Temmy e Floyd pagano le cure mediche di un'anziana donna che soffre di tumore del pancreas, le resta poco da vivere, era la madre del loro amico Vincent, era morto sul Monte Clair durante un uragano, erano andati a fare escursione tutti insieme e Vincent perse la vita, Patterson prov\u00f2 a cercare il corpo ma non fu mai ritrovato.\nHumphrey sospetta che la morte di Cedrik sia legata a quella di Vincent, e che Ivann, Floyd e Temmy nascondono qualcosa. Dwayne rivela agli amici di Cedrik e al fratello che la polizia ha fatto ordinare un'apparecchiatura radar molto sofisticata con cui rintracceranno il corpo mai trovato di Vincent, ci\u00f2 mette i tre in allerta, e quindi vanno nel bosco per dissotterrare il corpo di Vincent, cadendo nella trappola di Humphrey che li coglie sul fatto, infatti lui aveva capito che Temmy, Ivann e Floyd sapevano dove si nascondesse il corpo di Vincent, e Dwayne li ha fatti spaventare dando per scontato che avrebbero rimosso il corpo.\nOttilie ammette che il messaggio lo aveva mandato lei a Dwayne, aveva tolto la SIM dal cellulare di Cedrik e l'aveva messa sul suo, aveva visto che Cedrik era preoccupato negli ultimi tempi e sospettava che la sua non fosse una morte naturale. Humphrey costringe Floyd, Ivann e Temmy a confessare la verit\u00e0 sulla morte di Vincent, e infatti i tre ammettono che, quel tragico giorno, Vincent mor\u00ec per via di un crudele scherzo: Temmy gli rub\u00f2 il cappello e lo gett\u00f2 nel fiume, Vincent tent\u00f2 di recuperarlo ma cadde nel fiume morendo. Cedrik, Floyd, Temmy e Ivann per tanto tempo hanno nascosto la verit\u00e0, convivendo con il rimorso. Humphrey adesso ha capito che Cedrik voleva confessare tutto quanto alla polizia, lui, insieme al fratello e agli amici, sarebbe stato incriminato, la madre di Vincent stava per morire e voleva che lei sapesse la verit\u00e0, Vincent voleva portare con s\u00e9 l'orologio per il tempo in cui avrebbe scontato la sua condanna in carcere. Humphrey ha notato che tra tutti \u00e8 Floyd quello che si sente meno responsabile per la morte di Vincent e capisce che \u00e8 stato lui a uccidere Cedrik. Infatti Floyd ammette di averlo ucciso lui, la sera dell'omicidio litig\u00f2 con Cedrik quando quest'ultimo gli confess\u00f2 che voleva raccontare la verit\u00e0 alla polizia sulle vere circostanze della morte di Vincent, ma Floyd ritenendo che fosse stato solo un incidente, non riteneva giusto finire in carcere, e quindi ha soffocato Cedrik con il cuscino sbarazzandosi delle federa.\nDopo l'arresto di Floyd, ripensando a Cedrik e al tentativo di espiare le sue colpe, Dwayne capisce che in fondo Cedrik lo convinse a scegliere una vita onesta per rimediare alla morte di Vincent, e ringrazia Humphrey per averlo aiutato a fare giustizia.\nIdentit\u00e0 perduta.\nTrama.\nHumphrey accoglie a Saint Marie sua zia Mary alla quale \u00e8 tanto affezionato, sistemandola di un albergo. Nel cuore della notte Mary sente qualcosa cadere da una delle terrazze dell'albergo, quindi chiama Freddie, il concierge, e i due escono dall'albergo trovando un cadavere, si tratta di John Green, uno dei clienti dell'hotel. Humprey \u00e8 costretto dunque a indagare sulla morte di Green, che \u00e8 caduto dalla terrazza della sua suite, era venuto a Saint Marie da Colchester, stando a quanto dice Freddie, \u00e8 stato alle 2:00 di notte che Mary gli aveva telefonato dalla sua suite per avvertirlo che aveva sentito qualcuno cadere dalla terrazza della stanza di Green.\nLe porte delle varie stanze possono essere aperte solo con una chiave elettronica il cui utilizzo \u00e8 registrato dai tabulati, dai quali risulta che nessuno ha aperto la porta della camera di Green durante l'ora della sua morte. Riguardando i filmati della reception, Freddy era rimasto sempre l\u00ec durante l'ora della morte di Green, e inoltre lo si vede rispondere alla chiamata di Mary proprio alle 2:00 come testimoniato dall'orologio alla reception. JP e Dwayne scoprono che non esistono tracce di Green risalenti e pi\u00f9 di cinque anni prima, Florence ha contattato la polizia dell'Essex scoprendo che il vero nome della vittima \u00e8 Marcus Knight, rub\u00f2 molto denaro a dei trafficanti di diamanti, 250 000 000 di sterline, che non vennero mai ritrovati, patteggi\u00f2 con le autorit\u00e0 che gli diedero una falsa identit\u00e0 in cambio delle prove contro i criminali che derub\u00f2.\nHumphrey torna nella camera di Marcus e una persona lo aggredisce buttandolo dalle scale. Humphrey viene ricoverato, e mentre \u00e8 in ospedale, Mary lo accudisce rivelandogli che ormai sta accusando i primi sintomi della demenza senile a breve dimenticher\u00e0 tutto. Dwayne scopre che Marcus ebbe una visita in albergo, si tratta di Neil Jenkins, uomo d'affari di cui la polizia non ha una buona opinione, lui e Marcus erano amici. La polizia scopre che Marcus venne a Saint Marie gi\u00e0 qualche anno prima, affitt\u00f2 una cassetta in una banca, e capiscono che \u00e8 l\u00ec che nascose i soldi che in passato rub\u00f2, era tornato a Saint Marie per riprenderseli, la cassetta poteva essere aperta solo dalla chiave, che aveva affidato a Neil.\nAdesso Humphrey ha capito chi \u00e8 l'assassino, a uccidere Marcus \u00e8 stato Freddie, la prima volta che Marcus venne a Saint Marie alloggi\u00f2 proprio in quell'albergo, e Freddie ricord\u00f2 il suo volto, trovando sospettoso che fosse tornato con un nuovo nome, incuriosito inizi\u00f2 a spiarlo e sent\u00ec la conversazione che Marcus ebbe con Neil sui soldi. Quando Marcus ritir\u00f2 dalla banca il borsone che aveva custodito, dove dentro c'era probabilmente in denaro, Freddie non ha resistito alla tentazione di rubarlo: ha sostituito il DVD della telecamera con un altro, ma prima di rimpiazzare il DVD tolto con quello nuovo, \u00e8 entrato nella suite di Marcus per cercare i soldi, non \u00e8 stato necessario usare la chiave elettronica dato che non aveva messo la sicura alla porta, ma quando Marcus lo ha visto entrare nella sua suite c'\u00e8 stata una colluttazione e Freddie lo ha spinto dalla terrazza uccidendolo, e prima di inserire il DVD nuovo alla telecamera, ha spostato di dieci minuti indietro le lancette dell'orologio in modo che nessuno pensasse che si fosse allontanato dalla reception, ma Mary ricordava perfettamente di aver telefonato a Marcus alle 2:10. Il problema \u00e8 che Freddie non aveva mai trovato i soldi, non erano nel borsone, era tornato nella suite sperando di poterli finalmente trovare, ma venne interrotto da Humphrey e quindi per non farsi riconoscere lo aggred\u00ec.\nSebbene Freddy sia stato arrestato e il caso dell'omicidio di Marcus \u00e8 stato risolto, Humphrey non \u00e8 ancora soddisfatto, non riesce a capire dove Marcus avesse nascosto i soldi che in passato aveva rubato, ma poi capisce che non erano veramente soldi quelli di cui si appropri\u00f2, ma piccoli diamanti, che infatti riesce a trovare: erano ben nascosti dentro le cuciture borsone.\nIl delitto \u00e8 servito.\nTrama.\nRobert Holt \u00e8 un famoso e affermato chef che ha appena aperto un ristorante a Saint Marie, durante la notte della pre-inaugurazione si fa aiutare dalla sua fidanzata Anouk, dal figlio Matt, e dai suoi colleghi, il cuoco Dexter e la pasticcera Kim. Finita la serata tutti lasciano il ristorante, tranne Robert che decide di rimanere anche oltre l'orario di chiusura. Il giorno dopo Anouk, Matt, Kim e Dexter tornano al ristorante, arriva un fattorino che consegna il pesce e quando aprono la cella frigorifera, trovano il corpo senza vita di Robert.\nHumphrey e i suoi colleghi raggiungono il ristorante, Robert \u00e8 stato accoltellato due volte, alla schiena e al torace, mancano dei soldi dalla cassa, \u00e8 molto probabile che sia stata una rapina finita male. Humphrey per\u00f2 nota che c'\u00e8 qualcosa di strano: dalle videocamere nessuno \u00e8 uscito dalla porta sul retro e nemmeno da quella principale, il ladro sarebbe scappato dalla finestra ma per arrivarci bisogna salire sul tavolo di zinco, un metallo che si sporca facilmente, ma \u00e8 stranamente pulito. Tra gli aiutanti di Robert c'era anche Gary, il fratello, che per\u00f2 non ha partecipato alla serata pre-inaugurale.\nIndagando su Robert la polizia scopre che le persone avevano valide ragioni per odiarlo, Anouk un tempo lavorava come modella e poi si fidanz\u00f2 con Robert che per\u00f2 non ha mai voluto sposarla, per lui Anouk era solo un suo possedimento, con la minaccia di lasciarla senza niente se avesse troncato la loro relazione, mentre Dexter voleva aprire un suo ristorante ma Robert aveva scoperto della sua omosessualit\u00e0 minacciando di dirlo alla moglie e alla figlia pur di obbligarlo a lavorare per lui. Il cellulare di Robert \u00e8 sparito, un informatore di Dwayne scopre che un bambino di nome Jackson ha cercato di rivenderlo, Dwayne e Humphrey lo portano alla stazione di polizia e Jackson confessa di aver raccolto il cellulare da terra quando Robert ebbe un litigio con Matt, riguardo a una donna.\nFlorence e Humphrey pretendono una spiegazione da Matt, il quale ammette di aver litigato con Robert perch\u00e9 non sopportava il modo in cui trattava Anouk, il loro \u00e8 sempre stato un rapporto conflittuale, anche perch\u00e9 Matt voleva studiare fotografia ma fu costretto a lasciare l'universit\u00e0 dato che Robert si rifiut\u00f2 di pagargli gli studi visto che non condivideva le aspirazioni di suo figlio. Humphrey nota un segno sul collo di Matt, quest'ultimo afferma che si tratta solo di in eczema. Indagando su Gary, scoprono che lui in passato \u00e8 finito in prigione per aggressione aggravata, ma il responsabile era Robert, in effetti Gary si era solo preso la colpa per proteggerlo, col solo risultato che Gary ormai \u00e8 in bancarotta, mentre Robert era un uomo di successo.\nJP scopre che Robert aveva vari conti in banca a San Marino, uno alle Isole Cayman e uno in Liechtenstein, e faceva dei versamenti in un conto intestato a Kim. Quest'ultima aveva dei problemi economici dato che la madre soffre di sclerosi multipla e Robert si offr\u00ec di aiutarla a pagare le cure e in cambio Kim fu costretta a lasciarsi sedurre da lui. Humphrey nota soprattutto il ciondolo di Kim al quale lei sembra molto legata.\nHumphrey guarda un video girato da un cliente la sera della pre-inaugurazione, e l'ispettore nota una cosa, capendo ora chi ha ucciso lo chef. Humphrey spiega a Gary, Kim, Dexter e Anouk che ha capito tutto quando, loro hanno coperto l'assassino, ovvero Matt. Loro non litigavano per Anouk ma per Kim, lei e Matt avevano intrapreso una relazione e Robert non lo accettava dato che era possessivo con la ragazza, Matt e Kim portano due ciondoli complementari, quello di Matt non \u00e8 un eczema, ma \u00e8 il segno che Robert gli aveva lasciato quando gli strapp\u00f2 dal collo il ciondolo. In uno scatto di rabbia Matt pugnal\u00f2 suo padre due volte, quindi Gary, aiutato da Dexter, Anouk e Kim decise di coprire Matt, prima hanno nascosto il corpo di Robert nella cella frigorifera, poi hanno tentato di bruciare il ciondolo nel barbecue, ma Humphrey \u00e8 riuscito a recuperarlo dato che era sopravvissuto al fuoco. Alla serata pre-inaugurale Gary con il copricapo e la bandana, si \u00e8 spacciato per Robert, ma dal video Humphrey aveva notato che Gary mentre preparava una pietanza aveva messo i condimenti alla sinistra del piatto ma Robert era mancino e infatti lui li avrebbe massi a destra. Gary poi ha inscenato il furto e si \u00e8 raso la barba per evitare che la polizia non notasse la somiglianza con Robert, ma una videocamera dell'aeroporto di Saint Marie, al suo arrivo sull'isola pochi giorni prima della morte di Robert, lo riprendeva con la barba ancora non tagliata. Dato che la temperatura del cadavere di Robert era stata alterata dalla cella frigorifera era impossibile stabilire l'ora esatta della morte, e quando arriv\u00f2 il fattorino tutti si finsero sorpresi nel vedere il corpo di Robert. Purtroppo Matt viene arrestato, e probabilmente anche Anouk, Kim, Dexter e Gary verranno incriminati per favoreggiamento, ma nessuno di loro rimpiange di aver tentato di aiutare Matt. Humphrey \u00e8 ottimista, forse la corte sar\u00e0 clemente con tutti loro quando verr\u00e0 studiata la personalit\u00e0 violenta e prepotente della vittima creando un'attenuante valida per l'omicidio.\nAnche se all'inizio Dwayne aveva preso in antipatia Jackson, quando scopre che vive in un brutto quartiere e che non ha una famiglia che lo segue, decide di aiutarlo a entrare in una squadra di pallacanestro a patto che vada a scuola con regolarit\u00e0. JP chiede a Rosey di sposarlo e lei gli risponde di s\u00ec.\nMare rosso sangue.\nTrama.\nTosh Walker gestisce un'attivit\u00e0 di recuperi marini, lavora con la moglie Naomi e con il figlio Sam, oltre che con il giovane collega Addison. Tosh ha recuperato delle preziose monete d'argento, venendo poi raggiunto da Newton Farrell, anche lui specializzato in recuperi marini, il quale completamente ubriaco colpisce Tosh con un pugno. Mentre Naomi, Addison e Sam vanno a cenare in un ristorante, Naomi riceve una chiamata dal marito il quale afferma di essere in pericolo e di trovarsi nella barca di Newton, quindi vanno l\u00ec ma non trovano nessuno. Il giorno dopo il corpo senza vita di Tosh viene trovato sulla riva di una spiaggia.\nHumphrey e il resto della squadra devono indagare sulla morte di Tosh, sembra poco probabile che Newton lo abbia ucciso anche perch\u00e9 Catherine pu\u00f2 testimoniare che Newton era nel suo ristorante all'ora della telefonata che Naomi aveva ricevuto. A una prima occhiata la vittima \u00e8 stata accoltellata con una lama seghettata, JP e Dwayne controllano la barca di Newton, \u00e8 tutta sporca, tranne il pavimento dove \u00e8 stata usata la candeggina, inoltre trovano il fodero del coltello di Newton, ma \u00e8 proprio il coltello che sembra sparito, \u00e8 probabile che si tratti dall'arma che \u00e8 stata usata per uccidere Tosh.\nSam aveva portato Newton nella sua barca quando quest'ultimo aveva picchiato Tosh, e per aiutarlo a calmarsi gli aveva offerto da bere, Tosh aveva lavorato sodo per recuperare quelle monete d'argento, Sam infatti confessa a Humphrey e Florence che suo padre aveva rubato a Newton la documentazione con cui risalire alle monete, ed \u00e8 cos\u00ec che le ha recuperate, \u00e8 per questo che Newton lo odiava. Dwayne scopre da un ricettatore che Addison voleva vendergli alcune monete d'argento, Addison ne aveva rubate poche per venderle, ma Tosh lo aveva scoperto e pretese che gliele restituisse, con la minaccia di farlo arrestare.\nNella barca di Newton viene trovato un sigaro, dove viene rinvenuto il DNA di Tosh: questa \u00e8 la prova che era sulla barca di Newton, il quale alla fine ammette di averlo ucciso, era ubriaco e ha un ricordo confuso di ci\u00f2 che successe, aveva visto il cadavere di Tosh e in mano aveva il coltello sporco di sangue, poi ha gettato in mare sia il coltello che il corpo di Tosh, e con la candeggina aveva tentato di eliminare le tracce di sangue. Humphrey, malgrado la confessione, non \u00e8 ancora soddisfatto, Tosh era andato nel ristorante di Catherine dopo essersi disfatto del corpo di Tosh, ed \u00e8 stato allora che Naomi aveva ricevuto la telefonata di del marito, sebbene in quel momento Tosh fosse gi\u00e0 morto.\nOra Humphrey ha capito che l'assassino ha cercato di sviare le indagini fin dal primo momento, l'ispettore ha compreso che uccidere Tosh \u00e8 stato Sam, con la complicit\u00e0 della sua matrigna Naomi. Sam aveva fatto bere Newton finch\u00e9 quest'ultimo non perse i sensi, Tosh era andato nella barca di Newton per fargliela pagare, era arrabbiato con lui per l'aggressione subita, ma Sam lo aveva seguito e con il coltello di Newton accoltell\u00f2 il padre mentre aveva ancora il sigaro in bocca, che poi era caduto per terra, e infine mise il coltello nella mano di Newton mentre lui era ancora incosciente, e ha rubato il cellulare al padre. Naomi e Sam poi raggiunsero Addison al ristorante, e senza che Addison lo notasse, Sam us\u00f2 il cellulare di Tosh per telefonare a Naomi la quale rispondendo alla chiamata finse di avere una conversazione con Tosh, in modo che tutti pensassero che il marito fosse stato aggredito da Newton e che avesse telefonato alla moglie in cerca di aiuto. Il piano consisteva nel far ricadere tutta la colpa su Newton, ma il fatto che lui si fosse risvegliato, e che si fosse disfatto del corpo di Tosh, oltre ad andare nel ristorante di Catherine proprio quando Sam aveva telefonato a Naomi fornendosi cos\u00ec un alibi, ha danneggiato il loro piano. Naomi e Sam in realt\u00e0 sono amanti, e volevano sbarazzarsi di Tosh per poter stare insieme e ottenere la titolarit\u00e0 sulle monete d'argento.\nPatterson, oltre a congratularsi con Humphrey per l'arresto di Naomi e Sam, gli spiega che Saint Marie ha reclamato il possesso delle monete d'argento che da ora faranno parte del patrimonio culturale dell'isola.\nUn amore pericoloso.\nTrama.\nSian e il suo fidanzato Griff vanno a Saint Marie in vacanza, alloggiando in un ostello gestito da Astor Henri, facendo amicizia con alcune persone come Leo e Perrie. Di prima mattina tutti sentono uno sparo, e Leo, Griff, Perrie e Astor trovano il corpo di Sian nelle docce comuni, \u00e8 morta.\nJP si prepara per il suo matrimonio, ma contemporaneamente la squadra deve risolvere il caso sulla morte di Sian. Il corpo della ragazza era appoggiato alla porta delle docce comuni, teneva una pistola in mano, e dato che la porta si apre verso l'interno sembra impossibile che qualcuno possa essere uscito dalla stanza e contemporaneamente sistemare il corpo di Sian accanto alla porta, tutto indica un suicidio, anche perch\u00e9 tutti quanti avevano raggiunto le docce comuni pochi secondi prima aver sentito lo sparo, nessuno tra loro quindi avrebbe avuto il tempo di sparare e di fuggire. Humphrey nota che la vittima portava con s\u00e9 i prodotti da bagno, a quanto pare era l\u00ec proprio per farsi la doccia, \u00e8 poco probabile che volesse realmente togliersi la vita. Astor ammette che al pistola \u00e8 sua, un'arma regolarmente registrata.\nSian studiava medicina, aveva un brillante futuro davanti a s\u00e9, avrebbe studiato all'Universit\u00e0 di Edimburgo. Humphrey e i suoi colleghi scoprono che Sian aveva tradito Griff con Leo, quest'ultimo era innamorato di lei, inoltre la ragazza aveva preso dell'ecstasy da Astor, aveva scoperto che lui tradiva la moglie e quindi gli ha offerto la droga in cambio del suo silenzio. Humphrey incontra per caso Martha, una sua vecchia conoscenza, tra i due pare ci sia dell'attrazione.\nJP e Rosey si sposano, e durante la cerimonia Humphrey cerca di avvicinare a s\u00e9 un bicchiere di champagne trascinandolo con il tovagliolo sotto al bicchiere, capendo adesso come ha fatto l'assassino a uccidere Sian. Humphrey, Dwayen e Florence vanno ad arrestare l'assassino, e Rosey d\u00e0 a JP il permesso per unirsi a loro. Humphrey fa convocare Griff, Perrie, Leo e Astor spiegando come abbia fatto a capire chi \u00e8 il colpevole: a uccidere Sian \u00e8 stato Griff, era entrato nelle docce comuni e ha sparato a Sian con la pistola che aveva rubato dall'ufficio di Astor, coprendo il suono con un cuscino del dormitorio, poi ha messo in mano la pistola a Sian e ha posato il corpo della ragazza su un asciugamano, Griff \u00e8 uscito dalla stanza chiudendo la porta e tirando l'asciugamano dall'esterno, sotto la porta, ha trascinato il corpo di Sian contro la porta, cos\u00ec che tutti pensassero a un suicidio. Griff aveva rimesso il cuscino nel dormitorio coprendolo con una federa cos\u00ec che non si notasse il buco dello sparo, ma Humphrey e JP lo avevano ritrovato. Lo sparo che avevano sentito era una registrazione sul cellulare di Griff che aveva attaccato all'altoparlante l\u00ec vicino, Griff ha esperienza in queste cose dato che lavora come DJ in un pub. Sian aveva deciso di lasciarlo, inoltre sapeva che lo aveva tradito con Leo, e non potendo accettare l'umiliazione di essere abbandonato dalla ragazza che amava, aveva deciso di ucciderla.\nUna volta arrestato Griff, JP torna a festeggiare il suo matrimonio con i suoi colleghi, Martha aveva deciso di lasciare Saint Marie ma ha cambiato idea prolungando la sua permanenza, tra l'altro sembra ben disposta a voler uscire con Humphrey."}
{"id": "5986587", "revid": "916580", "url": "https://it.wikipedia.org/wiki?curid=5986587", "title": "Navicella Vostok", "text": "La Vostok (in russo: \u0412\u043e\u0441\u0442\u043e\u043a, \"oriente\") \u00e8 un modello di veicolo spaziale costruito in Unione Sovietica. Il primo volo umano nello spazio venne realizzato con questo veicolo il 12 aprile 1961, dal cosmonauta sovietico Jurij Gagarin.\nIl veicolo spaziale fa parte del programma Vostok, nel corso del quale, fra il 1961 ed il 1963, vennero effettuati sei voli umani nello spazio. Altri due voli umani vennero effettuati nel 1964 e 1965 dal veicolo Voskod, che era una versione modificata della Vostok.\nDalla seconda met\u00e0 degli anni sessanta, entrambi i veicoli vennero sostituiti dal veicolo spaziale Sojuz, ancora in uso nel 2019.\nSviluppo.\nIl veicolo spaziale Vostok era stato originariamente pensato per essere usato sia come piattaforma per riprese fotografiche (per il primo programma sovietico di satelliti spia, Zenit) e come veicolo per voli umani. Questo doppio utilizzo era cruciale per ottenere sostegno al programma da parte del Partito Comunista. Il disegno di base della Vostok \u00e8 rimasto in uso per circa 40 anni, adattato progressivamente a tutta una serie di altri satelliti artificiali. Il concetto del modulo di rientro venne riutilizzato, con ampie modifiche, per il programma Voskhod.\nProgetto.\nIl veicolo \u00e8 formato da un modulo di discesa sferico (circa 2,46 tonnellate, diametro di 2,3 metri), che ospita il cosmonauta, gli strumenti ed il sistema di espulsione, e da un modulo di strumentazione conico (massa di circa 2,27 tonnellate, lungo 2,25 metri, largo 2,43 metri), contenente il propellente ed il sistema di propulsione.\nAl rientro, il cosmonauta viene eiettato ad una quota di circa 7000 metri ed atterra con il paracadute, mentre la capsula atterra separatamente. Il motivo di questa scelta \u00e8 che il modulo di rientro atterra in modo molto duro, che avrebbe potuto ferire seriamente il cosmonauta.\nIl seggiolino eiettabile viene usato anche come sistema di evacuazione del cosmonauta, in caso di guasto al lanciatore, caso piuttosto probabile, agli albori del programma spaziale. Se un incidente avviene entro i primi 40 secondi dal lancio, il cosmonauta verrebbe semplicemente eiettato dal veicolo e toccherebbe terra con il paracadute. Fra i 40 ed i 150 secondi dal lancio, i controllori di volo avrebbero inviato un comando di spegnimento manuale al lanciatore: il veicolo si sarebbe abbassato di quota, ed una volta raggiunta una quota di sicurezza, il cosmonauta si sarebbe eiettato. Guasti a quote superiori avrebbero comportato il distacco di tutto il veicolo dal lanciatore.\nUn problema, mai completamente risolto, era il caso di un guasto nei primi 20 secondi dal lancio, quando il seggiolino eiettabile non avrebbe avuto tempo di aprire il paracadute per la discesa, o il cosmonauta avrebbe potuto trovarsi troppo vicino al razzo in esplosione.\nNel 2001, Molodsov ricordava che il Capo Progettista, Sergei Korolev, era spaventato dalle scarse misure di sicurezza per l'evacuazione del cosmonauta sulla Vostok, nei primi secondi dopo il lancio.\nVi sono stati diversi modelli di Vostok, che hanno portato allo sviluppo della versione per voli umani:\nVostok 1K.\nPrototipo del veicolo spaziale.\nVostok 2K.\nVeicolo da fotoricognizione e spionaggio. In seguito denominato satellite-spia Zenit.\nVostok 3KA.\nLa Vostok 3KA fu il veicolo usato per i primi voli umani. Venivano lanciati dal cosmodromo di Baikonur, con il lanciatore Vostok 8K72K. Il primo volo della Vostok 3KA avvenne il 9 marzo 1961. Il primo volo con un equipaggio, costituito da Jurij Gagarin, fu la Vostok 1, che vol\u00f2 il 12 aprile 1961. L'ultimo volo, la Vostok 6, che portava a bordo la prima donna nello spazio, Valentina Tere\u0161kova, ebbe luogo il 16 giugno 1963.\nUn totale di 8 Vostok 3KA vennero impiegate, sei delle quali con equipaggio umano.\nLe caratteristiche tecniche per questa versione sono:\nModulo di rientro: Vostok SA. SA \u00e8 la sigla di Spuskaemij Apparat - sistema di discesa. Veniva denominato anche \"sharik\" (piccola sfera).\nModulo della strumentazione: Vostok PA. PA \u00e8 la sigla di - modulo della strumentazione.\nRientro.\nLa capsula Vostok aveva una limitata potenza dei motori: di conseguenza, la traiettoria di rientro e l'orientamento non si potevano controllare, dopo il distacco della capsula dal sistema di propulsione. Questo significava che la capsula doveva essere protetta su tutti i lati dal calore del rientro, da cui il disegno sferico della capsula (contrariamente al disegno conico della Mercury, che permetteva di massimizzare il volume, minimizzando il diametro dello scudo termico). Era possibile un minimo controllo dell'orientamento di rientro della capsula, posizionando il materiale pi\u00f9 pesante in modo da spostare il centro di gravit\u00e0 del veicolo, cosa che aumentava anche la possibilit\u00e0 del cosmonauta di sopportare l'accelerazione in posizione orizzontale. Anche cos\u00ec, i cosmonauti sperimentarono anche 8-9 g in fase di rientro.\nIn caso di guasto ai retrorazzi, il veicolo sarebbe rientrato spontaneamente grazie al decadimento dell'orbita, nel giro di dieci giorni. Al cosmonauta venivano per questo forniti cibo ed ossigeno per sopravvivere in questo intervallo di tempo."}
{"id": "5986599", "revid": "729019", "url": "https://it.wikipedia.org/wiki?curid=5986599", "title": "Distretto di Saida", "text": "Il distretto di Saida \u00e8 un distretto della provincia di Saida, in Algeria.\nComuni.\nIl distretto di Saida comprende 1 comune:"}
{"id": "5986607", "revid": "729019", "url": "https://it.wikipedia.org/wiki?curid=5986607", "title": "Distretto di A\u00efn El Hadjar", "text": "Il distretto di A\u00efn El Hadjar \u00e8 un distretto della provincia di Saida, in Algeria.\nComuni.\nIl distretto di A\u00efn El Hadjar comprende 3 comuni:"}
{"id": "5986608", "revid": "1543377", "url": "https://it.wikipedia.org/wiki?curid=5986608", "title": "IP hijacking", "text": "Nell'ambito della sicurezza informatica, l'IP hijacking (ovvero il \"dirottamento IP\", a volte anche chiamato BGP hijacking, prefix hijacking o route hijacking) \u00e8 l'acquisizione illegittima di gruppi di indirizzi IP effettuata corrompendo le tabelle di routing.\nA causa della natura dinamica della rete Internet, ad ogni router devono essere regolarmente fornite delle routing table aggiornate. Ad un livello globale, gli indirizzi IP individuali sono raggruppati in prefissi. Questi prefissi saranno creati, o detenuti, da un autonomous system (AS), e le tabelle di routing tra gli AS mantenute usando il protocollo Border Gateway Protocol (BGP). \nUn gruppo di reti che operano sotto un'unica politica di routing esterno \u00e8 conosciuto come un sistema autonomo. A titolo di esempio, Sprint, Verizon e AT&amp;T possono essere definiti come AS. Ogni AS ha il suo unico numero identificativo di AS. BGP \u00e8 il protocollo di routing standard usato per scambiare informazioni circa il routing IP tra autonomous systems.\nOgni AS usa BGP per segnalare i prefissi verso i quali pu\u00f2 comunicare. Ad esempio, se il prefisso di rete 192.0.2.0/24 \u00e8 dentro AS 64496, allora quell'AS segnaler\u00e0 ai suoi provider e/o \"peer\" la possibilit\u00e0 di inviare traffico destinato a 192.0.2.0/24.\nL'IP hijacking pu\u00f2 verificarsi volutamente o accidentalmente in vari modi:\nConseguenza comune di questi problemi \u00e8 l'interruzione del normale instradamento di rete: i pacchetti finiscono per essere inoltrati verso la parte sbagliata della rete. In questo modo o entrano in un ciclo infinito (per poi essere scartati), o finiscono a disposizione dell'AS compromettente.\nTipicamente gli ISP filtrano il traffico BGP, permettendo agli annunci BGP provenienti dalle reti downstream di contenere solo spazi IP validi. Nella pratica, incidenti passati dimostrano che non \u00e8 sempre questo il caso.\nLa Resource Public Key Infrastructure (RPKI) \u00e8 progettata per autenticare le route origins grazie a catene di certificati crittografici atti a dimostrare la propriet\u00e0 del blocco di indirizzi, ma non \u00e8 ancora largamente adottato. Una volta adottato, il dirottamento IP (sia accidentale che intenzionale) dovrebbe essere rilevabile e quindi evitabile.\nL'IP hijacking \u00e8 a volte usato da utenti malintenzionati per ottenere indirizzi IP da usare per lo spamming o per attacchi distributed denial-of-service."}
{"id": "5986610", "revid": "729019", "url": "https://it.wikipedia.org/wiki?curid=5986610", "title": "Distretto di Sidi Boubekeur", "text": "Il distretto di Sidi Boubekeur \u00e8 un distretto della provincia di Saida, in Algeria.\nComuni.\nIl distretto di Sidi Boubekeur comprende 4 comuni:"}
{"id": "5986611", "revid": "729019", "url": "https://it.wikipedia.org/wiki?curid=5986611", "title": "Distretto di El Hassasna", "text": "Il distretto di El Hassasna \u00e8 un distretto della provincia di Saida, in Algeria.\nComuni.\nIl distretto di El Hassasna comprende 3 comuni:"}
{"id": "5986614", "revid": "729019", "url": "https://it.wikipedia.org/wiki?curid=5986614", "title": "Distretto di Ouled Brahim", "text": "Il distretto di Ouled Brahim \u00e8 un distretto della provincia di Saida, in Algeria.\nComuni.\nIl distretto di Ouled Brahim comprende 3 comuni:"}
{"id": "5986615", "revid": "729019", "url": "https://it.wikipedia.org/wiki?curid=5986615", "title": "Distretto di Youb", "text": "Il distretto di Youb \u00e8 un distretto della provincia di Saida, in Algeria.\nComuni.\nIl distretto di Youb comprende 2 comuni:"}
{"id": "5986628", "revid": "1624098", "url": "https://it.wikipedia.org/wiki?curid=5986628", "title": "Pabell\u00f3n criollo", "text": "Il pabell\u00f3n criollo (traducibile come \"carne alla creola\" oppure \"bandiera creola\") \u00e8 un piatto tipico della cucina venezuelana, di cui \u00e8 considerato una dei piatti pi\u00f9 importanti e rappresentativi. Varianti di questa ricetta sono diffuse con nomi diversi anche in tutta l'America latina.\nCaratteristiche.\nIl pabell\u00f3n criollo \u00e8 composto da carne bollita sfilacciata e saltata con le verdure, riso bollito, fagioli neri e platano fritto. Esistono anche alcune varianti di questo piatto: ad esempio il \"pabell\u00f3n a caballo\" ha anche un uovo fritto, oltre agli ingredienti sopra elencati.\nL'unione di riso e fagioli neri \u00e8 molto diffuso in tutte le cucine caraibiche, come il \"gallo pinto\" costaricano e il \"moros y cristianos\" cubano.\nOrigine.\nL'origine di questo piatto risale a non prima del XVI secolo, quando veniva preparato dagli schiavi di origine africana usando la carne avanzata dai signori ispanici il giorno prima.\nSi dice che questo piatto rappresenti le etnie del Venezuela: gli europei (il riso bianco), gli africani (i fagioli neri) e gli indigeni (la carne, rossastra)."}
{"id": "5986629", "revid": "1543377", "url": "https://it.wikipedia.org/wiki?curid=5986629", "title": "Domus Faustae", "text": "La Domus Faustae era una ricca abitazione del Laterano, nell'antica Roma, la cui propriet\u00e0 \u00e8 stata attribuita dagli storici, senza certezza assoluta, a Fausta, moglie dell'imperatore Costantino I. \nLa dimora si trovava nel settore orientale del Celio, nella II regione augustea e fu rinvenuta nel 1959 in occasione della costruzione del palazzo dell'INPS in via dell'Amba Aradam.\nLa \"Domus Faustae\" \u00e8 citata una sola volta, nel 313 d.C.. Potrebbe essere stata una parte della \"Domus Lateranorum\", che continu\u00f2 poi a esistere separatamente. \nDescrizione.\nL'edificio conobbe pi\u00f9 fasi costruttive.\nIn origine il sito, posto sul lato meridionale del Celio, presentava un ripido pendio, per cui fu necessario realizzare terrazzamenti.\nNel I secolo d.C., su due livelli diversi, furono edificate due residenze patrizie, delle quali una \u00e8 visibile negli scavi monumentalizzati sotto la sede INPS, a 10\u00a0m sotto il piano stradale attuale. Questa domus possedeva muri in \"opus reticulatum\"; le pareti erano affrescate con affreschi di notevole pregio: gli affreschi sono stati staccati e sono esposti all'interno del palazzo INPS.\nAlla fine del III secolo d.C. le due domus furono unite e parzialmente interrate e sopra di esse fu edificata una nuova grande domus, che fu completata al principio del IV secolo d.C.\nDi essa, probabilmente misurante 60 x 40 m, rimane un corridoio lungo 27 m terminante con un'esedra (probabilmente dopo l'esedra proseguiva un altro corridoio identico al primo), con finestre probabilmente affacciate su un giardino, realizzato in mattoni. Gli affreschi del periodo costantiniano, raffiguranti personaggi a dimensioni maggiori del vero, sono stati staccati e portati al Museo nazionale romano di palazzo Massimo."}
{"id": "5986631", "revid": "265038", "url": "https://it.wikipedia.org/wiki?curid=5986631", "title": "Supercoppa d'Europa 1997-1998 (hockey su pista)", "text": "La Supercoppa d'Europa 1997-1998 \u00e8 stata la 17\u00aa edizione dell'omonima competizione europea di hockey su pista. Alla manifestazione hanno partecipato gli spagnoli del , vincitore della CERH Champions League 1996-1997, e i portoghesi dell', vincitore della Coppa CERS 1996-1997; a partire da questa stagione infatti al torneo parteciparono i detentori della Coppa CERS in quanto la Coppa delle Coppe era stata soppressa. A conquistare il trofeo \u00e8 stato il Barcellona al settimo successo nella sua storia."}
{"id": "5986635", "revid": "287204", "url": "https://it.wikipedia.org/wiki?curid=5986635", "title": "Delta Ethniki 2008-2009", "text": "La Delta Ethniki 2008-2009 \u00e8 la 27\u00aa edizione del campionato greco di calcio di quarto livello.\nGruppo 1.\nClassifica.\nLegenda:\nGruppo 2.\nClassifica.\nLegenda:\nGruppo 3.\nClassifica.\nLegenda:\nGruppo 4.\nClassifica.\nLegenda:\nGruppo 5.\nClassifica.\nLegenda:\nGruppo 6.\nClassifica.\nLegenda:\nGruppo 7.\nClassifica.\nLegenda:\nGruppo 8.\nClassifica.\nLegenda:\nGruppo 9.\nClassifica.\nLegenda:\nGruppo 10.\nClassifica.\nLegenda:"}
{"id": "5986637", "revid": "120822288", "url": "https://it.wikipedia.org/wiki?curid=5986637", "title": "Madan no \u014d to Vanadis", "text": " \u00e8 una serie di light novel scritta da Tsukasa Kawaguchi e illustrata da Yoshi\u2606o dal volume 1 al volume 8 ed in seguito da Hinata Katagiri dal nono volume in poi. L'opera \u00e8 stata adattata in un manga illustrato da Nobuhiko Yanai e serializzato a partire dal 5 ottobre 2011 sulla rivista \"Monthly Comic Flapper\" di Media Factory. Un adattamento anime di tredici episodi realizzato dallo studio Satelight \u00e8 andato in onda nel 2014.\nTrama.\nIn un'Europa medioevale parallela alla nostra il re del Regno di Brune Faraon comincia a soffrire di una malattia mentale, portando due duchi del regno, Felix Aaron Thernadier e Maximilian Bennusa Ganelon, a dichiararsi guerra per il monopolio sul potere. Il regno rivale di Brune, Zchted, approfittando della situazione invia nel primo un manipolo di soldati comandati dalla Signora della Guerra Eleonora Viltaria che sorprende l'esercito di Brune nella Dinant Plain. Qui combatte anche il signore della contea di Alsace, Tigrevurmud Vorn, discendente di una famiglia abilissima nel tiro con l'arco, il quale pur essendo rimasto solo non indietreggia di fronte al generale nemico, cercando di abbatterlo in ogni modo. Ellenora, stupita dalla sua abilit\u00e0 e dalla sua tenacia, decide di portarlo con s\u00e9 a Zchted come prigioniero di guerra.\nTerminologia.\nVanadis.\nLe Vanadis sono le signore della guerra di Zchted. Il loro ruolo \u00e8 simile a quello dei daimyo dell'era Sengoku, essendo sovrane della terra a loro assegnata ma soggette al potere del re. Quando secoli fa il primo re di Zchted fond\u00f2 il regno si scelse una moglie da sette importanti famiglie e consegn\u00f2 ad ognuna di loro un territorio da governare; in seguito le Vanadis cominciarono ad essere nominate dal re (senza pi\u00f9 matrimonio). Il titolo di Vanadis non \u00e8 trasmissibile dalla madre alla figlia, ossia non \u00e8 ereditario (ad eccezione delle signore di Olm\u00fctz). Ognuna di loro ha a disposizione un'arma con poteri speciali chiamata Viralt.\nViralt.\nIl Viralt \u00e8 un'arma speciale che il fondatore di Zchted diede alle Vanadis che scelse come mogli. Ogni Viralt ha un particolare potere ed \u00e8 stato costruito con le scaglie di un drago. \u00c8 probabile che anche l'arco di Tigre e la spada di Roland siano armi simili a Viralt.\nAlshin.\nL'unit\u00e0 di misura della lunghezza; un alshin equivale a circa un metro.\nPersonaggi.\nArmata di Muozinel.\nMuozinel \u00e8 un regno confinante che sfruttando la guerra civile invade Brune cercando di conquistarne la parte sud inutilmente, visto che viene fermato da Tigre.\nMedia.\nLight novel.\nLa serie di light novel \u00e8 scritta da Tsukasa Kawaguchi e disegnata inizialmente da Yoshi\u2606o fino al volume 8 e poi da Hinata Katagiri dal volume nove in poi. La pubblicazione \u00e8 iniziata il 25 aprile 2011 per l'etichetta MF Bunko J di Media Factory.\nManga.\nIl manga \u00e8 illustrato da Nobuhiko Yanai e ha iniziato la pubblicazione nel novembre 2011 sulla rivista \"Monthly Comic Flapper\" di Media Factory.\nAnime.\nUn adattamento anime venne annunciato al MF Bunko Summer School Festival 2013, in quest'occasione venne confermato il cast, lo staff, e che sarebbe stato prodotto da Satelight e diretto da Tatsuo Sato con Kaito Ishikawa come Tigre e Haruka Tomatsu come Ellen. I tredici episodi, che coprono i primi cinque volumi, sono\nstati trasmessi su AT-X dal quattro ottobre al 27 dicembre 2014, raccolti poi in sei DVD e Blu-ray Disc distribuiti dalla fine della serie fino al 27 maggio 2015.\nL'opening \u00e8 di Konomi Suzuki. Vi sono poi due ending, \"Schwarzen Bogen\" di Hitomi Harada (la doppiatrice di Valentina) fino all'episodio 10, sostituita poi da di Konomi Suzuki.\nAccoglienza.\nLe light novel hanno venduto oltre 800.000 copie, classificandosi come ventottesima serie pi\u00f9 venduta della prima met\u00e0 del 2015. Can Tran di \"Digital Journal\" ha comparato la serie al videogioco \"Valkyria Chronicles\", per le ragazze con superpoteri e per la piacevole differenza dei personaggi tra buoni e cattivi"}
{"id": "5986641", "revid": "287204", "url": "https://it.wikipedia.org/wiki?curid=5986641", "title": "Pabellon criollo", "text": ""}
{"id": "5986642", "revid": "1782831", "url": "https://it.wikipedia.org/wiki?curid=5986642", "title": "Prophets of Rage", "text": "I Prophets of Rage sono un supergruppo rap metal formatosi nel 2016. Il gruppo \u00e8 composto da tre membri dei Rage Against the Machine (il bassista Tim Commerford, il chitarrista Tom Morello e il batterista Brad Wilk), due dei Public Enemy (il rapper Chuck D e DJ Lord) e da B-Real dei Cypress Hill.\nIl nome del gruppo \u00e8 tratto dall'omonimo brano dei Public Enemy, presente nel loro album del 1988 \"It Takes a Nation of Millions to Hold Us Back\".\nStoria del gruppo.\nA gennaio 2016 il gruppo ha pubblicato il loro singolo di debutto, intitolato \"Prophets of Rage\", seguito dal loro primo EP \"The Party's Over\" uscito il 29 agosto 2016.\nDal 19 agosto al 31 maggio 2016 la band si \u00e8 esibita nel loro primo tour negli Stati Uniti, intitolato \"Make America Rage Again\". Il 18 marzo 2017 \u00e8 iniziato invece il tour internazionale \"Make the World Rage Again\" che ha toccato diversi paesi del mondo."}
{"id": "5986645", "revid": "110157", "url": "https://it.wikipedia.org/wiki?curid=5986645", "title": "Corbett Sports Stadium", "text": "Il Belle Vue, noto dal 2013 come Corbett Sports Stadium per motivi di sponsorizzazione, \u00e8 il principale impianto sportivo della cittadina di Rhyl, in Galles.\nInaugurato nel 1892, lo stadio oggi \u00e8 dotato di tribune su tutti e quattro i lati del campo. Tre di queste sono coperte.\nIl 7 maggio 1962 si \u00e8 giocata qui la decisiva gara-3 per l'assegnazione della Coppa del Galles di quell'anno, dopo che sia il Bangor City che il Wrexham avevano vinto il rispettivo incontro casalingo. A spuntarla sar\u00e0 il Bangor City per 3-1.\nTra il 2001 e il 2002 l'impianto \u00e8 stato oggetto di un ammodernamento che gli ha permesso di rispettare gli standard UEFA e di ospitare partite delle coppe europee, delle Nazionali giovanili maschili o di quella maggiore femminile. La prima partita dei turni preliminari di Champions League si \u00e8 disputata il 21 luglio 2004, quando il Rhyl FC ha perso 1-3 contro lo Skonto Riga. Nel corso degli anni il Belle Vue ha poi ospitato incontri europei anche per conto del Bangor City e del Bala Town.\nNell'agosto 2013, dopo oltre 120 anni, lo stadio ha abbandonato la propria denominazione originale per accettare l'offerta economica del bookmaker Corbett Sports, in quello che \u00e8 stato l'accordo di sponsorizzazione pi\u00f9 ricco mai stipulato dal Rhyl Football Club."}
{"id": "5986649", "revid": "1214201", "url": "https://it.wikipedia.org/wiki?curid=5986649", "title": "Belle Vue (stadio)", "text": ""}
{"id": "5986658", "revid": "834", "url": "https://it.wikipedia.org/wiki?curid=5986658", "title": "James Cain", "text": ""}
{"id": "5986664", "revid": "827882", "url": "https://it.wikipedia.org/wiki?curid=5986664", "title": "Cloud Nine", "text": ""}
{"id": "5986665", "revid": "1208436", "url": "https://it.wikipedia.org/wiki?curid=5986665", "title": "Wasted Youth (Bonnie McKee)", "text": ""}
{"id": "5986666", "revid": "6923", "url": "https://it.wikipedia.org/wiki?curid=5986666", "title": "Neil Corbould", "text": ""}
{"id": "5986667", "revid": "767487", "url": "https://it.wikipedia.org/wiki?curid=5986667", "title": "Keiler Garc\u00eda", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2011."}
{"id": "5986668", "revid": "889336", "url": "https://it.wikipedia.org/wiki?curid=5986668", "title": "Keyler Garc\u00eda", "text": ""}
{"id": "5986670", "revid": "260676", "url": "https://it.wikipedia.org/wiki?curid=5986670", "title": "La nave di Teseo", "text": "La nave di Teseo \u00e8 una casa editrice italiana di narrativa, saggistica e poesia con sede a Milano, fondata nel novembre 2015 da Umberto Eco, Elisabetta Sgarbi, Mario Andreose, Eugenio Lio e altri scrittori italiani.\nStoria.\nLa casa editrice \u00e8 stata fondata nel novembre 2015, quando un gruppo di personalit\u00e0 della casa editrice Bompiani, guidato da Umberto Eco e comprendente anche la direttrice editoriale Elisabetta Sgarbi e Mario Andreose, insieme a diversi autori di spicco, si \u00e8 separato dalla casa editrice milanese prima che questa entrasse nell'orbita del Gruppo Mondadori. A distanza di pochi mesi, nel marzo 2016, l'\"antitrust\" ha comunque imposto a Mondadori la cessione di Bompiani, che nel successivo settembre venne acquisita da Giunti Editore, malgrado il tentativo di Elisabetta Sgarbi di riacquisirla e riunire i cataloghi dei suoi autori.\nPer la casa editrice pubblicarono fin dalla fondazione, oltre al fondatore Umberto Eco, anche Sandro Veronesi, Tahar Ben Jelloun, Edoardo Nesi, Furio Colombo, Sergio Claudio Perroni, Nicla Jegher e il marito Jean-Claude Fasquelle, Nuccio Ordine, Mario Andreose e Mauro Covacich. \nNel 2016 viene pubblicato \"Bandiere Nere. La nascita dell'ISIS\" di Joby Warrick, vincitore nello stesso anno del Premio Pulitzer per la saggistica.\nNel giugno 2017 acquis\u00ec il controllo della Baldini &amp; Castoldi, rilevandone il 95% del capitale sociale e ricapitalizzandola con risorse proprie.\nTra le prime edizioni pubblicate vi sono \"La citt\u00e0 interiore\" di Mauro Covacich, vincitore \"Premio Giuria Popolare\" nell'edizione 2017 del Premio letterario Latisana per il Nord-Est e, nello stesso anno, quarto classificato al Premio Campiello, \"La femmina nuda\" di Elena Stancanelli, tra i finalisti all'edizione 2016 del Premio Strega e vincitore del Premio Vittoriano Esposito, e \"Contro l'odio\" di Carolin Emcke, vincitrice nel 2016 del Friedenspreis des Deutschen Buchhandels (Premio della Pace dei librai tedeschi).\nNel 2017 viene pubblicato \"Sfrattati\", libro grazie al quale Matthew Desmond ha vinto il Premio Pulitzer per la saggistica nello stesso anno. Nei tre anni successivi la circostanza si ripete con il romanzo \"Less\" di Andrew Sean Greer (Premio Pulitzer per la narrativa 2018), il romanzo \"Il sussurro del mondo\" di Richard Powers (Premio Pulitzer per la narrativa 2019) e \"Non morire\" di Anne Boyer (Premio Pulitzer per la saggistica 2020).\nNel 2019 la casa editrice ha pubblicato, tra i molti titoli, il romanzo di Claudia Durastanti \"La straniera\", finalista all'edizione 2019 del Premio Strega e vincitore del Premio Strega Off, del Premio Pozzale Luigi Russo e del Premio Sila '49, nelle rose finali anche del Premio Alassio Centolibri, del Premio Viareggio e del Premio Stresa.\nPubblicazioni rilevanti sono state anche il romanzo \"Il gioco di Santa Oca\" di Laura Pariani, finalista al Premio Campiello, e il nuovo romanzo di Sandro Veronesi \"Il colibr\u00ec\", nominato \"Libro del 2019\" nella Classifica di qualit\u00e0 del periodico La Lettura del Corriere della Sera e vincitore del Premio Strega 2020.\nNel corso del 2020 tre autori della casa editrice hanno ricevuto premi prestigiosi: Giulio Ferroni, critico e accademico, ha vinto con il libro \"L'Italia di Dante. Viaggio nel paese della Commedia,\" il Premio Viareggio (sezione Saggistica) e il Premio Mondello (sezione Opera critica); Amin Maalouf ha vinto il Premio Terzani con il saggio \"Il naufragio delle civilt\u00e0\"; Claudio Magris ha ricevuto il Premio MARetica con \"Polene. Gli occhi del mare\"."}
{"id": "5986672", "revid": "547034", "url": "https://it.wikipedia.org/wiki?curid=5986672", "title": "Polisportiva Sassari Torres 1998-1999", "text": "Questa pagina raccoglie le informazioni riguardanti la Polisportiva Sassari Torres nelle competizioni ufficiali della stagione 1998-1999."}
{"id": "5986673", "revid": "767487", "url": "https://it.wikipedia.org/wiki?curid=5986673", "title": "Arael Arg\u00fcellez", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2014."}
{"id": "5986674", "revid": "729019", "url": "https://it.wikipedia.org/wiki?curid=5986674", "title": "Battaglia di Ponts-de-C\u00e9 (1620)", "text": "La battaglia di Ponts-de-C\u00e9 (detta anche Divertimento di Ponts-de-C\u00e9 per il facile esito che ebbe la battaglia per l'esercito reale) fu uno scontro combattuto il 7 agosto 1620 tra i partigiani di Maria de' Medici e l'esercito francese di Luigi XIII. La regina madre aveva tentato di togliere la reggenza al figlio cospirando contro di lui in diverse occasioni sino a giungere allo scontro armato.\nAntefatto e cause.\nMaria de' Medici poteva all'epoca contare su alcuni personaggi chiave del regno come Cesare di Borbone-Vend\u00f4me (figlio primogenito di Enrico IV di Francia e della sua favorita Gabrielle d'Estr\u00e9es, quindi fratellastro di Luigi XIII), nonch\u00e9 sul Gran Priore di Vend\u00f4me, Alessandro, fratello del precedente, che insieme guidavano le truppe dei \"grandi\" (duca di Epernon, duca di Retz, duca di Nemours, duca di Montmorency, conte di Soissons, duca di Longueville, maresciallo Boisdauphin, duca di Tr\u00e9moille).\nCon queste forze Maria poteva facilmente controllare Rouen e Le Havre (duca di Longueville), Dreux, La Fert\u00e9-Bernard, la contea del Perche e parte del Maine (conte di Soissons), Ch\u00e2teau-Gontier e Sabl\u00e9 (maresciallo Boisdauphin), parte della Loira (Vend\u00f4me), della Bretagna (duca di Tr\u00e9moille) e del Poitou (duca di Retz), nonch\u00e9 la Saintonge (duca di Epernon). Il passaggio strategico sulla Loira tra l'Angi\u00f2 ed il Poitou era per l'appunto a Les Ponts-de-C\u00e9.\nIn Normandia, il duca di Longueville entr\u00f2 in dissidio col governo francese il 2 luglio 1620 e anche la Linguadoca pareva sul punto di ribellarsi. L'esercito del re part\u00ec in direzione di Rouen il 7 luglio. Tale esercito era composto di 8000 fanti e 600 cavalieri ed era comandato dallo stesso re Luigi XIII di Francia, oltre al principe di Cond\u00e9 (da poco liberato) assistito dal maresciallo di Praslin e dai feldmarescialli Tresnel, Cr\u00e9quy N\u00e9restang e Bassompierre. Il 10 luglio l'esercito reale francese conquist\u00f2 Rouen mentre il duca di Longueville, colto di sorpresa da quella rapida reazione del re, dovette rifugiarsi a Caen insieme al Priore di Vend\u00f4me. La citt\u00e0 e il suo castello fecero atto di sottomissione all'arrivo del re il 17 luglio.\nLa battaglia.\nLuigi XIII, prima dello scontro, pens\u00f2 di inviare al castello di Angers il duca di Bellegarde, il presidente Jeannin e Jean Davy du Perron, arcivescovo di Sens, per trattare la resa della madre, che ad ogni modo non cedette. Il 6 agosto il re lasci\u00f2 La Fl\u00e8che e il 7 agosto le truppe regie erano gi\u00e0 riunite nella piana di Tr\u00e9laz\u00e9, nei pressi delle cave di ardesia di Angers.\nA capo delle armate di Maria de Medici stava Louis de Marillac che cap\u00ec subito di trovarsi in netta inferiorit\u00e0 numerica rispetto ai nemici. La defezione del duca di Retz coi suoi 1500 uomini al seguito, ridusse per\u00f2 di un terzo le truppe dei \"grandi\" e incoraggi\u00f2 il duca di Vend\u00f4me ad abbandonare il campo di battaglia e a cercare rifugio ad Angers, dove si trovava Maria de Medici, lasciando il proprio esercito allo sbando. Per il maresciallo Cr\u00e9qui fu un gioco da ragazzi dunque sbaragliare le truppe rimaste ora senza guida. La sconfitta per Maria de Medici fu totale.\nIl 10 agosto, venne firmata la pace di Angers tra Luigi XIII e Maria de Medici. Per paura che sua madre potesse nuovamente tramare ai suoi danni, il re accett\u00f2 il ritorno di questa a corte e si riconcili\u00f2 con lei tramite Richelieu, allora vescovo di Lu\u00e7on."}
{"id": "5986675", "revid": "287204", "url": "https://it.wikipedia.org/wiki?curid=5986675", "title": "Arael Arguellez", "text": ""}
{"id": "5986676", "revid": "1494169", "url": "https://it.wikipedia.org/wiki?curid=5986676", "title": "Bombay Express", "text": ""}
{"id": "5986678", "revid": "399", "url": "https://it.wikipedia.org/wiki?curid=5986678", "title": "ANIEF", "text": ""}
{"id": "5986679", "revid": "188402", "url": "https://it.wikipedia.org/wiki?curid=5986679", "title": "Open knowledge", "text": ""}
{"id": "5986680", "revid": "144796", "url": "https://it.wikipedia.org/wiki?curid=5986680", "title": "Maximilien de B\u00e9thune", "text": ""}
{"id": "5986682", "revid": "144796", "url": "https://it.wikipedia.org/wiki?curid=5986682", "title": "Duca de Luynes", "text": ""}
{"id": "5986684", "revid": "767487", "url": "https://it.wikipedia.org/wiki?curid=5986684", "title": "Michel M\u00e1rquez", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2014."}
{"id": "5986687", "revid": "599013", "url": "https://it.wikipedia.org/wiki?curid=5986687", "title": "Emilio Magrini", "text": "Carriera.\nInizia la carriera nel Venezia, con cui nella stagione 1929-1930 gioca una partita nel campionato di Serie B. Gioca con la squadra veneta (che nel frattempo cambia nome in Serenissima) anche nella stagione 1930-1931 e nella stagione 1931-1932: in particolare nella Serie B 1930-1931 gioca 23 partite in Serie B e segna le sue prime 2 reti in carriera in questa categoria, mentre nella Serie B 1931-1932 gioca 20 partite senza mai segnare. Nel 1932 cambia societ\u00e0 e si trasferisce all'Udinese, con cui nel corso della stagione 1932-1933 gioca 22 partite senza mai segnare nel campionato di Prima Divisione, la terza serie dell'epoca.\nNel 1933 fa ritorno alla Serenissima, con la cui maglia nel corso della stagione 1933-1934 disputa altre 17 partite nel campionato di Serie B. Dopo una sola stagione, nel 1934, va a giocare al Treviso: con i veneti nel corso della stagione 1934-1935 segna una rete in 12 presenze in Prima Divisione.\nIn carriera ha giocato complessivamente 61 partite in Serie B (con 2 gol segnati) e 34 partite (con un gol) in Prima Divisione."}
{"id": "5986688", "revid": "287204", "url": "https://it.wikipedia.org/wiki?curid=5986688", "title": "Parigi-Roubaix 1975", "text": "La Parigi-Roubaix 1975, settantatreesima edizione della corsa, fu disputata il 13 aprile 1975, per un percorso totale di 277,5\u00a0km. Fu vinta dal belga Roger De Vlaeminck, giunto al traguardo con il tempo di 6h52'04\" alla media di 40,410\u00a0km/h davanti ai connazionali Eddy Merckx (del quale eguaglia il record di tre vittorie) e Andr\u00e9 Dierickx.\nPresero il via da Compi\u00e8gne 158 ciclisti, 43 di essi tagliarono il traguardo a Roubaix."}
{"id": "5986691", "revid": "767487", "url": "https://it.wikipedia.org/wiki?curid=5986691", "title": "Yoandir Puga", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2013."}
{"id": "5986705", "revid": "969415", "url": "https://it.wikipedia.org/wiki?curid=5986705", "title": "Unione Sportiva Viterbese 1998-1999", "text": "Questa voce raccoglie le informazioni riguardanti l'Unione Sportiva Viterbese nelle competizioni ufficiali della stagione 1998-1999."}
{"id": "5986710", "revid": "92723", "url": "https://it.wikipedia.org/wiki?curid=5986710", "title": "Campionato europeo di scherma 2016", "text": "Il campionato europeo di scherma 2016 si \u00e8 disputato a Toru\u0144, in Polonia, dal 20 al 25 giugno 2016 all'Arena Toru\u0144. La manifestazione prevedeva la disputa di gare individuali nelle armi di fioretto, spada e sciabola, sia maschili che femminili e delle gare a squadre, delle stesse tre armi, sia al maschile che al femminile. Nelle gare individuali, i perdenti delle semifinali ottenevano entrambi la medaglia di bronzo senza disputare la piccola finale di consolazione prevista invece nelle gare a squadre."}
{"id": "5986713", "revid": "767487", "url": "https://it.wikipedia.org/wiki?curid=5986713", "title": "Mario Signoretto", "text": "Carriera.\nInizia la carriera nel Venezia, con cui nella stagione 1929-1930 gioca 18 partite nel campionato di Serie B. Gioca con la squadra veneta (che nel frattempo cambia nome in Serenissima) anche nella stagione 1930-1931 e nella stagione 1931-1932; in particolare, nella prima delle due stagioni gioca stabilmente da titolare scendendo in campo in 32 delle 34 partite di campionato in programma. Nella Serie B 1931-1932 disputa invece complessivamente 19 partite.\nDopo tre anni in seconda serie a Venezia nel 1933 si trasferisce all'Anconitana-Bianchi per giocare in Prima Divisione, la terza serie dell'epoca; nella Prima Divisione 1933-1934 gioca 11 partite, mentre nella Prima Divisione 1934-1935 e nella Serie C 1935-1936 scende in campo rispettivamente 15 e 28 volte. Milita nella formazione marchigiana anche nella stagione 1936-1937, nella quale con 13 presenze contribuisce alla vittoria del campionato di Serie C.\nIn carriera ha giocato complessivamente 69 partite in Serie B e 67 fra Prima Divisione e Serie C."}
{"id": "5986714", "revid": "46291", "url": "https://it.wikipedia.org/wiki?curid=5986714", "title": "Bromus erectus", "text": "Il forasacco eretto (nome scientifico Bromus erectus \u00e8 una specie di pianta spermatofita monocotiledone appartenente alla famiglia Poaceae (sottofamiglia Pooideae ex Graminaceae).\nEtimologia.\nIl nome generico (\"bromus\") deriva dalla lingua greca ed \u00e8 un nome antico per l'avena. L'epiteto specifico (\"erectus\") significa \"posizione verticale, eretto\" e fa riferimento al suo portamento.\nIl nome scientifico della specie \u00e8 stato definito dal botanico e farmacista inglese William Hudson (1730 \u2013 1793) nella pubblicazione \"Flora Anglica; exhibens Plantas per Regnum Angliae Sponte Crescentes, Distributas Secundum Systema Sexuale: cum Differentiis Specierum, Synonymis Auctorum, Nominibus Incolarum, Solo Locorum, Tempore Florendi, Officinalibus Pharmacopoerum. Londini\" [Fl. Angl. (Hudson) 39 (1762)] del 1762.\nDescrizione.\nQueste piante arrivano ad una altezza di 4 - 8 dm (massimo 2 m). La forma biologica \u00e8 emicriptofita cespitosa (H caesp), sono piante erbacee, bienni o perenni, con gemme svernanti al livello del suolo e protette dalla lettiera o dalla neve e presentano ciuffi fitti di foglie che si dipartono dal suolo.\nRadici.\nLe radici sono del tipo fascicolato.\nFoglie.\nLe foglie lungo il culmo sono disposte in modo alterno, sono distiche e si originano dai vari nodi. Sono composte da una guaina, una ligula e una lamina. Le venature sono parallelinervie. Non sono presenti i pseudopiccioli e, nell'epidermide delle foglia, le papille.\nInfiorescenza.\nInfiorescenza principale (sinfiorescenza o semplicemente spiga): le infiorescenze, terminali e ramificate, sono formate da alcune spighette ed hanno la forma di una pannocchia eretta e contratta. La fillotassi dell'inflorescenza inizialmente \u00e8 a due livelli, anche se le successive ramificazioni la fa apparire a spirale. Dimensione dell'infiorescenza: 10 \u2013 25\u00a0cm.\nSpighetta.\nInfiorescenza secondaria (o spighetta): le spighette, con forme lanceolato-acuminate e compresse lateralmente, sottese da due brattee distiche e strettamente sovrapposte chiamate glume (inferiore e superiore), sono formate da 7 a 9 fiori. Possono essere presenti dei fiori sterili; in questo caso sono in posizione distale rispetto a quelli fertili. Alla base di ogni fiore sono presenti due brattee: la palea e il lemma. La disarticolazione avviene con la rottura della rachilla tra i fiori o sopra le glume. Le spighette possono essere ispide e screziate di violaceo (o anche rosse o verdi). Lunghezza delle spighette: 30\u00a0mm.\nFiore.\nI fiori fertili sono attinomorfi formati da 3 verticilli: perianzio ridotto, androceo e gineceo.\nFrutti.\nI frutti sono del tipo cariosside, ossia sono dei piccoli chicchi indeiscenti colorati di scuro, con forme ovoidali, nei quali il pericarpo \u00e8 formato da una sottile parete che circonda il singolo seme. In particolare il pericarpo \u00e8 fuso al seme ed \u00e8 aderente. L'endocarpo non \u00e8 indurito e l'ilo \u00e8 lungo e lineare. L'embrione \u00e8 piccolo e provvisto di epiblasto ha un solo cotiledone altamente modificato (scutello senza fessura) in posizione laterale. I margini embrionali della foglia non si sovrappongono.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria). In particolare i frutti di queste erbe possono sopravvivere al passaggio attraverso le budella dei mammiferi e possono essere trovati a germogliare nello sterco.\nTassonomia.\nLa famiglia di appartenenza di questa specie (Poaceae) comprende circa 650 generi e 9.700 specie (secondo altri Autori 670 generi e 9.500). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il genere \"Bromus\" \u00e8 descritto all'interno della sottofamiglia Pooideae con oltre 150 specie distribuite in tutto il mondo.\nFilogenesi.\nLa trib\u00f9 Bromeae (e quindi il suo unico genere \"Bromus\") \u00e8 descritta all'interno della supertrib\u00f9 Triticodae . La supertrib\u00f9 Triticodae comprende tre trib\u00f9: Littledaleeae, Triticeae e Bromeae. All'interno della supertrib\u00f9, la trib\u00f9 Bromeae forma un \"gruppo fratello\" con la trib\u00f9 Triticeae.\nI \"Bromus\" della flora spontanea italiana sono suddivisi in tre gruppi distinti: \"Festucaria\" , \"Anisantha\" e \"Bromus\" s.s. La specie di questa voce appartiene al gruppo \"Festucaria\": il ciclo biologico di queste piante \u00e8 perenne con un aspetto simile alle specie del genere \"Festuca\" (trib\u00f9 Poeae, sottotrib\u00f9 Loliinae). A maturit\u00e0 le spighette si restringono all'apice. Le nervature delle due glume sono diverse: quella inferiore ha una sola nervatura; quella superiore \u00e8 trinervia. La resta del lemma (breve o nulla) \u00e8 inserita tra i due dentelli apicali del lemma stesso.\nAltri studi descrivono questa specie nella sezione \"Bromopsis\" (le spighette hanno delle forme strettamente lanceolate; i lemmi sono arrotondati o leggermente carenati con punta singola).\nLa specie di questa voce \u00e8 di riferimento al Gruppo Bromus erectus composto, qui in Italia, oltre che dalla specie \"B. erectus\" anche dalla specie \"Bromus pannonicus\" . In precedenza questo gruppo comprendeva anche le specie \"B. transsylvanicus\" , \"B. stenophyllus\" , \"B. caprinus\" e \"B. condensatus\" , ora declassificate a sottospecie o variet\u00e0 del \"B. erectus\" oppure considerate sinonimi di \"B. erectus\". Questo gruppo \u00e8 polimorfo; spesso la variabilit\u00e0 \u00e8 mascherata dalle modificazioni indotte dall'ambiente (dagli Autori sono state individuate diverse \"forme\"). Molte specie (o sottospecie) sono esaploidi, ottoploidi fino a 16ploidi.\nQui di seguito \u00e8 descritta una breve chiave analitica per distinguere le varie sottospecie di \"B. erectus\" della flora spontanea italiana.\nIl numero cromosomico della specie \"B. erectus\" \u00e8: 2n = 28, 36, 43 e 56.\nVariabilit\u00e0.\nIl \"Bromus erectus\" \u00e8 una specie molto polimorfa: ha una notevole plasticit\u00e0 ecologica ed \u00e8 distribuita su un'ampia fascia altitudinale. I caratteri variabili sono i seguenti: la pelosit\u00e0 sulle foglie e sulle spighette varia da fitta e abbondante a quasi nulla; la pannocchia pu\u00f2 essere molto sviluppata e densamente pelosa con 11 - 13 fiori; le glume, inferiore e superiore, possono allungarsi fino a 7 e 10\u00a0mm rispettivamente; il lemma arriva a 13\u00a0mm di lunghezza con una resta di 8\u00a0mm. Di seguito sono indicate alcune sottospecie e variet\u00e0 di \"B. erectus\", non sempre riconosciute da altre checklist botaniche.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5986717", "revid": "436907", "url": "https://it.wikipedia.org/wiki?curid=5986717", "title": "Vasco Live Kom '016", "text": "Il Vasco Live Kom '016 \u00e8 una tourn\u00e9e del cantautore italiano Vasco Rossi. Gli organizzatori del \"Live Kom\" (il brand che a partire dal 2011 denomina i concerti dal vivo di Vasco) decidono di compensare la mancanza di Roma tra le date del Vasco Live Kom '015 fissandone appunto una \"continuazione\" con 2 date allo Stadio Olimpico, previste per i giorni 22 e 23 giugno 2016. Come gi\u00e0 accaduto negli anni precedenti, l'elevatissima richiesta di biglietti porta gli organizzatori a \"quadruplicare\" l'evento, aggiungendo altre due date il 26 e 27 giugno (Vasco raggiunge quindi il nuovo record di date consecutive nello stadio romano, dove arriv\u00f2 a quota 3 concerti nel 2014).\nPer le 4 date di Roma sono stati venduti complessivamente 205.215 biglietti.\nLe date.\nTorna anche la famosa \"data zero\" che si tiene allo Stadio Comunale Teghil di Lignano Sabbiadoro il 18 giugno, dove viene eseguito il concerto intero per mettere a punto la scaletta, la band e le luci del palco."}
{"id": "5986720", "revid": "767487", "url": "https://it.wikipedia.org/wiki?curid=5986720", "title": "Osvaldo Rodr\u00edguez", "text": "Carriera.\nClub.\nHa sempre giocato nel campionato di casa.\nNazionale.\nCon la Nazionale costaricana ha disputato un'edizione della Gold Cup."}
{"id": "5986726", "revid": "584834", "url": "https://it.wikipedia.org/wiki?curid=5986726", "title": "Bad Neustadt a.d.Saale", "text": ""}
{"id": "5986730", "revid": "889336", "url": "https://it.wikipedia.org/wiki?curid=5986730", "title": "Maikel Galindo", "text": ""}
{"id": "5986732", "revid": "643662", "url": "https://it.wikipedia.org/wiki?curid=5986732", "title": "Calciatore gallese dell'anno", "text": "Il premio \u00e8 assegnato al miglior calciatore del Galles dell'anno, militante in qualsiasi campionato."}
{"id": "5986733", "revid": "287204", "url": "https://it.wikipedia.org/wiki?curid=5986733", "title": "Atlanta Fulton County Stadium", "text": "L'Atlanta Fulton County Stadium, inaugurato con il nome di Atlanta Stadium, successivamente noto come Fulton County Stadium e soprannominato The Launching Pad, \u00e8 stato uno stadio polivalente situato ad Atlanta, nello Stato della Georgia, Stati Uniti. \nHa ospitato le partite casalinghe degli Atlanta Braves (squadra di baseball che milita nella Major League Baseball), degli Atlanta Falcons (squadra di football americano militante nella National Football League), degli Atlanta Chiefs (squadra calcistica che apparteneva alla ormai defunta North American Soccer League) e dal 1971 al 1992 ha ospitato il Peach Bowl, partita di football americano valevole per i playoff universitari della NCAA.\n\u00c8 stato costruito seguendo la corrente architettonica degli impianti polifunzionali sviluppata negli Stati Uniti a partire dagli anni sessanta. Sulla stessa idea sono stati edificati il RFK Stadium di Washington D.C., il Kingdome di Seattle, il Metrodome di Minneapolis, il Candlestick Park di San Francisco e molti altri.\nInaugurato il 9 aprile 1965 e demolito il 2 agosto 1997, \u00e8 stato sostituito rispettivamente dal Turner Field per il baseball e dal Georgia Dome per il football.\nStoria.\nLo stadio \u00e8 stato costruito con l'intenzione di invogliare una delle squadre partecipanti al campionato di Major League Baseball a trasferirsi nella citt\u00e0 di Atlanta che fino a quel momento era priva di una rappresentativa nella massima serie. \nDurante la campagna elettorale del 1961, l'allora candidato sindaco Ivan Allen, Jr., propose di costruire un impianto sportivo polifunzionale collocandolo nel quartiere di Washington\u2013Rawson, periferia poco rigogliosa a sud della citt\u00e0. I primi tentativi di acquisire un team avvennero grazie a Charlie Finley, proprietario dei Kansas City Athletics (diventati successivamente Oakland Athletics) che inizi\u00f2 a delineare il progetto dello stadio insieme ad Allen, ma l'affare non si concluse perch\u00e9 nel 1963 la lega non ne approv\u00f2 il trasferimento finale. Il lieto annuncio arriv\u00f2 solamente l'anno successivo quando i Milwaukee Braves (diventati successivamente Atlanta Braves) decisero di trasferirsi nella citt\u00e0 della Georgia a partire dalla stagione 1965, ma per motivi legali rimasero a Milwaukee ulteriormente un anno.\nIl cantiere venne aperto il 15 aprile 1964 e prevedeva un costo totale di 18 milioni di dollari. I lavori finirono il 9 aprile del 1965 e la prima partita venne giocata la sera stessa tra i Braves e i Detroit Tigers. Lo stadio venne inaugurato con il nome di \"Atlanta Stadium\" e nel 1976, dopo che Ted Turner acquist\u00f2 la squadra dei Braves, divenne definitivamente \"Atlanta Fulton County Stadium\". \nA partire dalla sua apertura lo stadio ha ospitato le principali squadre della citt\u00e0; dal 1966 al 1991 gli Atlanta Falcons militanti nella NFL giocarono su questo campo prima di trasferirsi nel nuovo Georgia Dome aperto nel 1992. I gi\u00e0 citati Atlanta Braves giocarono qui dal 1966 al 1996 e dopo la conclusione delle olimpiadi si trasferirono a pochi metri di distanza andando ad occupare l'ex stadio olimpico convertito in stadio da baseball, il Turner Field.\nDemolizione.\nDurante la XXVI Olimpiade svoltasi ad Atlanta, le partite di baseball sono state giocate qui e alla conclusione dei giochi si pensava di salvare l'impianto da una demolizione inevitabile convertendo il campo di gioco per farlo diventare uno stadio di calcio permanente; il progetto non venne approvato e l'impianto fu demolito tramite implosione il 7 agosto 1997.\nAl suo posto \u00e8 stato costruito un parcheggio per il vicino Turner Field e tuttora \u00e8 visibile il perimetro originale del campo sul quale Hank Aaron colp\u00ec il suo 715 fuoricampo della carriera l'8 aprile 1974; il punto il cui cadde la pallina \u00e8 evidenziato da una placca commemorativa.\nCapienza.\nDi seguito viene riportata la capienza durante i rispettivi anni:\nBaseball\nFootball\nUsi secondari.\nDurante la sua storia l'impianto ha ospitato anche eventi al di fuori di partite sportive per esempio il 18 agosto 1965, i Beatles, si sono esibiti nel unico concerto dal vivo realizzato ad Atlanta in occasione del loro tour americano del 1965. Nel 1966 i sostenitori della Guerra del Vietnam organizzarono qui un raduno di preghiera in cui l'ex segretario degli Stati Uniti Dean Rusk tenne un discorso. Tra il 1977 e 1986 e successivamente tra il 1989 e il 1992 vennero corse delle gare di motocross valevoli per il campionato AMA Supercross Championship."}
{"id": "5986735", "revid": "599013", "url": "https://it.wikipedia.org/wiki?curid=5986735", "title": "Luis Hern\u00e1ndez Rodr\u00edguez", "text": "Carriera.\nClub.\nNato a Madrid, ha giocato nelle giovanili del Real Madrid, debuttando prima nella squadra C e successivamente nella squadra B. Nell'agosto del 2011 sarebbe dovuto andare a giocare nella prima divisione belga, la Pro League, nel K.A.A. Gent, ma non se ne fece nulla.\nNel gennaio 2012, Hern\u00e1ndez fece un provino per il Getafe CF B. Tuttavia, firma un contratto di 18 mesi con lo Sporting de Gij\u00f3n, venendo assegnato alla seconda squadra in Segunda Divisi\u00f3n B. Il 2 settembre debutta tra i professionisti, giocando 90 minuti in una partita terminata 0-0 contro il Racing de Santander nel campionato di Segunda Divisi\u00f3n.\nIl 31 gennaio 2013, Hern\u00e1ndez viene promosso in prima squadra assieme a Borja L\u00f3pez. Terminer\u00e0 la stagione da debuttante raccogliendo 21 presenze (1660 minuti di gioco).\nHern\u00e1ndez \u00e8 un giocatore onnipresente nelle successive stagioni, giocando 38 partite nel 2013\u201314 e 41 nel 2014\u201315. Segna il suo primo gol come professionista il 24 novembre 2013, in una vittoria per 3\u20131 contro il CD Lugo.\nHern\u00e1ndez fa il suo debutto in nella stagione 2015-2016 il 23 agosto 2015, nello 0-0 casalingo contro il Real Madrid.\nHern\u00e1ndez firma per i campioni in carica della Premier League, il Leicester City il 21 giugno 2016 firmando un contratto di quattro anni, essendo rimasto svincolato dallo Sporting Gijon.\nTuttavia in Inghilterra trovo poco spazio e il 24 gennaio 2017, dopo appena 9 presenze tra campionato e coppe, torna in patria firmando per il M\u00e1laga per 2 milioni."}
{"id": "5986736", "revid": "767487", "url": "https://it.wikipedia.org/wiki?curid=5986736", "title": "Nayuri Rivero", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2003."}
{"id": "5986738", "revid": "599013", "url": "https://it.wikipedia.org/wiki?curid=5986738", "title": "Liv\u00e1n P\u00e9rez (1977)", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2002."}
{"id": "5986740", "revid": "33689", "url": "https://it.wikipedia.org/wiki?curid=5986740", "title": "Simferopoli", "text": ""}
{"id": "5986753", "revid": "124123", "url": "https://it.wikipedia.org/wiki?curid=5986753", "title": "Ruggero Borghi", "text": "Carriera.\nNel 1994 concluse al secondo posto, a soli 7\" da Leonardo Piepoli, il Giro d'Italia dilettanti, aggiudicandosi anche due vittorie parziali, nella seconda e nell'ottava frazione; si mise inoltre in luce con il successo al Trofeo Banca Popolare di Vicenza e con buone prestazioni al Giro della Valle d'Aosta, e a fine stagione fu premiato come miglior dilettante italiano.\nPassato professionista nel 1995 con la Mercatone Uno-Saeco, in stagione concluse terzo alla Settimana Ciclistica Lombarda, mentre l'anno dopo fu a lungo inattivo per problemi alla coscia e al ginocchio. Dopo essere rimasto senza squadra per il 1997, nel 1998 torn\u00f2 al professionismo con la Vini Caldirola-Longoni Sport. Da \"pro\" colse solo due affermazioni, entrambe al Trofeo dello Scalatore: la vittoria nella classifica generale nel 2000, ed una vittoria di giornata nel 2001, anno in cui concluse la prova al terzo posto. Fra i piazzamenti degni di nota del periodo vanno ricordati i podi al Giro di Romagna 2001 e al Gran Premio di Larciano nel 2004.\nConta tre partecipazioni al Giro d'Italia e una alla Vuelta a Espa\u00f1a, oltre a diverse partecipazioni in prove di Coppa del mondo su strada."}
{"id": "5986754", "revid": "767487", "url": "https://it.wikipedia.org/wiki?curid=5986754", "title": "Jorge Luis Ram\u00edrez", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2002."}
{"id": "5986755", "revid": "767487", "url": "https://it.wikipedia.org/wiki?curid=5986755", "title": "Eduardo Morales", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2003."}
{"id": "5986759", "revid": "599013", "url": "https://it.wikipedia.org/wiki?curid=5986759", "title": "L\u00e1zaro Dalcourt", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 1996."}
{"id": "5986761", "revid": "767487", "url": "https://it.wikipedia.org/wiki?curid=5986761", "title": "Ren\u00e9 Estrada", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2002."}
{"id": "5986762", "revid": "1241517", "url": "https://it.wikipedia.org/wiki?curid=5986762", "title": "Infettivologo", "text": ""}
{"id": "5986767", "revid": "767487", "url": "https://it.wikipedia.org/wiki?curid=5986767", "title": "Casarano Calcio 1998-1999", "text": "Questa pagina raccoglie le informazioni riguardanti il Casarano Calcio nelle competizioni ufficiali della stagione 1998-1999."}
{"id": "5986769", "revid": "125960595", "url": "https://it.wikipedia.org/wiki?curid=5986769", "title": "One Piece Gold - Il film", "text": " \u00e8 un film d'animazione giapponese prodotto da Toei Animation per la regia di Hiroaki Miyamoto, uscito in patria il 23 luglio 2016. \u00c8 il tredicesimo film ispirato alla serie manga e anime \"One Piece\" creata da Eiichir\u014d Oda.\nTrama.\nNel Nuovo Mondo esiste una grande nave dalle proporzioni gigantesche costruita come una citt\u00e0 di nome Gran Tesoro. Tale nave \u00e8 considerata un paese indipendente in grado di autogovernarsi senza l'intervento del Governo Mondiale. Nemmeno la Marina ha l'autorizzazione a penetrare nella nave. Il tirannico e temuto signore di Gran Tesoro \u00e8 Gild Tesoro che ha reso tale nave un'enorme citt\u00e0 vacanze per le persone ricche. La ciurma di Cappello di Paglia arriva a Gran Tesoro e l\u00ec vengono attaccati da un equipaggio di pirati, che riescono a sconfiggere. Dopo essere stati accolti da Baccarat, una subordinata di Tesoro, la ciurma inizia a vincere ingenti quantit\u00e0 di denaro al gioco. Quando Tesoro sfida la ciurma a dadi, Baccarat toglie la fortuna di Rufy con i poteri del suo frutto del diavolo, facendoli perdere. Nella lotta che segue, Tesoro cattura Zoro usando i poteri del frutto Gold Gold, e obbliga la ciurma a pagare il debito entro la mezzanotte del giorno successivo, altrimenti giustizier\u00e0 Zoro.\nLa ciurma fa la conoscenza di Carina, una vecchia amica della bella Nami e subordinata di Tesoro, la quale gli rivela che Tesoro possiede il 20% della ricchezza del mondo, che conserva in una zona vicino alla parte superiore della struttura. Carina si offre di aiutare la ciurma a rubare il denaro al fine di rimborsare il loro debito, e loro accettano. La notte successiva, la ciurma entra nel casin\u00f2, dividendosi in due squadre. La squadra composta da Franky e Rufy ha il compito di neutralizzare la sicurezza della nave, ma viene per\u00f2 scoperta e catturata da Tesoro e il suo sottoposto Tanaka. Tesoro deduce la posizione dell'altra squadra e manda i suoi subordinati a catturarla, mentre Rufy e Franky vengono mandati da Tanaka in una grande stanza sotterranea.\nRufy e Franky finiscono quindi in una caverna d'oro gigante che ha molti oggetti d'oro al suo interno e incontrano diversi prigionieri che hanno accesso a tutto questo oro, ma non hanno cibo, acqua, o via di fuga. Uno dei prigionieri, un giocatore leggendario e un membro dell'Armata Rivoluzionaria chiamato Raise Max, insieme agli altri prigionieri li conduce in una stanza con tubature piene di acqua marina, in grado di neutralizzare i poteri di Tesoro. Il resto della ciurma e Carina nel frattempo si travestono da Draghi Celesti per passare inosservati e accedere alla stanza del denaro, ma vengono catturati anch'essi da Tesoro grazie alla complicit\u00e0 di Carina, che riempie la stanza dove si trovano Rufy e gli altri di acqua. Quando Tesoro si prepara ad uccidere Zoro per\u00f2, dalla fontana della Gran Tesoro esce fuori dell'acqua marina, che lava via la polvere d'oro e permette alla ciurma di liberarsi. Nami rivela quindi a Tesoro che erano d'accordo con Carina fin dall'inizio per imbrogliarlo, e Zoro si libera per unirsi alla battaglia.\nL'ira di Tesoro cresce sempre di pi\u00f9, e ricorda il suo passato: inizialmente era un criminale, ma un giorno incontr\u00f2 una ragazza di nome Stella, che era stata tenuta come schiava in un negozio di umani, dopo che suo padre fu sconfitto nel gioco d'azzardo. Tesoro si innamor\u00f2 di lei, e lavor\u00f2 duramente per comprare la sua libert\u00e0, anche se aveva gi\u00e0 vinto il suo cuore. Tuttavia, un Drago Celeste \u00e8 venuto un giorno nel negozio e ha comprato Stella, anche Tesoro fu fatto schiavo, ma riusc\u00ec a fuggire durante l'attacco di Fisher Tiger. Da li cominci\u00f2 allora la sua ascesa al potere, che comprendeva l'acquisizione del suo frutto dai Pirati di Donquijote. Dopo il flashback, Tesoro crea un enorme golem dorato e attacca la ciurma supportato dai suoi subordinati, muniti da lui di armature d'oro.\nNel frattempo, una flotta della Marina guidata da Rob Lucci si reca presso la Gran Tesoro, ma viene fermata da Sabo, che ingaggia uno scontro con Lucci. Mentre i subordinati di Tesoro vengono sconfitti dalla ciurma, Rufy attiva il Gear Fourth e inizia a combattere contro il golem di Tesoro. Dopo una dura lotta, Rufy riesce a sconfiggere il perfido avversario, che viene infine catturato dalla Marina. Mentre la gente di Gran Tesoro celebra la propria liberazione, Carina informa gli altri che la nave esploder\u00e0 a breve e li esorta a scappare, mentre lei rimarr\u00e0 sulla nave per condurla lontano ed evitare che causi delle vittime. Una volta tornati sulla loro nave, la ciurma scopre che in realt\u00e0 era tutta una bugia per consentire a Carina di rubare la Gran Tesoro.\nNuovi personaggi.\nGild Tesoro.\n \u00e8 l'antagonista principale del film. \u00c8 soprannominato come l', il e il ed \u00e8 il temutissimo capo di Gran Tesoro. Ha una grande cicatrice a forma di stella sulla schiena a coprire il simbolo dei Draghi Celesti, impostogli durante il periodo di schiavit\u00f9. Indossa un gran numero di gioielli tra i quali spiccano gli orecchini dorati a forma di stella e gli anelli, uno per ogni dito (a parte l'anulare sinistro). Indossa inoltre un paio di occhiali da sole e talvolta un cappello a cilindro.\nTesoro esercita un controllo assoluto sull'isola e arriva addirittura ad uccidere chiunque gli rida di fronte anche dopo essere stato esortato a smettere. Possiede il 20% della ricchezza mondiale, il che lo rende una personalit\u00e0 molto influente. Il suo principale obiettivo nella gestione di Gran Tesoro \u00e8 quello di usare la ricchezza per diventare la persona pi\u00f9 potente del mondo, per costringere cos\u00ec persino i Draghi Celesti a obbedirgli. Viene sconfitto da Rufy e arrestato da Rob Lucci.\nSi \u00e8 cibato del Frutto Gold Gold che gli permette di manipolare a proprio piacimento l'oro con cui entra in contatto come se fosse liquido. Tale controllo viene perso se l'oro entra in contatto con l'acqua marina.\nTesoro \u00e8 nato in una famiglia povera, sin da bambino adorava cantare, e ha ammirato uno spettacolo visto dall'esterno, ma sua madre odiava il canto. Un giorno suo padre perse una grande somma di denaro, giocando d'azzardo, e pi\u00f9 tardi, mor\u00ec di una malattia per la quale la moglie non poteva permettersi il trattamento chirurgico. La famiglia divenne da quel momento sempre pi\u00f9 povera, perci\u00f2 Tesoro, all'et\u00e0 di 12 anni, decise di scappare di casa, abbandonando la madre, divenne un ladro e spese i soldi rubati in gioco d'azzardo, liquori e combattimenti. All'et\u00e0 di 16 anni, sub\u00ec una pesante perdita in un casin\u00f2, costringendo i suoi amici ad abbandonarlo, e incapace di ripagare il debito, rischi\u00f2 di essere venduto come schiavo, ma riusc\u00ec a fuggire dal mercante di schiavi. Un giorno, incontr\u00f2 una ragazza di 18 anni di nome Stella in un negozio di umani, costretta a diventare una schiava dopo che il padre perse al gioco d'azzardo, della quale si innamor\u00f2. Stella odiava i criminali, per ci\u00f2, Tesoro cominci\u00f2 a guadagnare denaro legalmente per liberarla, ma tre anni dopo, venne comprata da un Drago Celeste; ci\u00f2 provoc\u00f2 l'ira di Tesoro, che si oppose con la forza, venendo per\u00f2 sconfitto dalla guardia di sicurezza del Drago Celeste. Venne quindi ridotto in schiavit\u00f9 e portato a Marijoa, dove verr\u00e0 marchiato sulla schiena con il simbolo dei Draghi Celesti.\nNel periodo di schiavit\u00f9, il suo padrone lo derideva, lo abusava, lo maltrattava e gli imponeva qualsiasi cosa, persino quando ridere o meno, cosa che gli rimase impressa a tal punto che a sua volta, si infuria se le persone ridono senza il suo permesso o per cose che lui non trova divertenti, tanto da ucciderle senza battere ciglio.\nDue anni dopo, Tesoro scopre che Stella \u00e8 morta dopo essere stata abusata dal suo padrone; da ci\u00f2 deriver\u00e0 la sua ossessione per il denaro e l'odio verso i Draghi Celesti, in quanto, se fosse riuscito a comprarla tre anni prima, sarebbe riuscito a liberarla. Cinque anni dopo, Tesoro venne liberato dalla schiavit\u00f9, durante l'attacco di Fisher Tiger a Marijoa. Una volta libero coprir\u00e0 il simbolo impostogli dai Draghi Celesti con una cicatrice a forma di stella.\nTre anni dopo, la famiglia Donquijote tenne un'asta per il Frutto Gold Gold, del quale Tesoro si impossessa mandando diversi criminali alla sede dell'asta. Tre anni dopo, la fama di Tesoro era cresciuta notevolmente. Doflamingo venne a sapere delle imprese di Tesoro, e un anno dopo, invi\u00f2 alcuni sicari per assassinarlo, ma senza successo; decise quindi di usare Tesoro come alleato d'affari piuttosto che ucciderlo, concedendogli diverse connessioni al Governo Mondiale. Due anni pi\u00f9 tardi il commercio illegale lo rese molto ricco e costru\u00ec Gran Tesoro.\nCarina.\n \u00e8 una giovane cantante che lavora a Gran Tesoro. \u00c8 una ragazza molto attraente, con un corpo snello, sinuoso e formoso, con lunghi capelli viola chiaro, legati in uno chignon, in seguito in una coda di cavallo, e occhi azzurri.\nCarina \u00e8 una ladra pronta a tutto per rubare i tesori ai quali \u00e8 interessata. \u00c8 una ragazza molto egoista e spesso ingannevole, ma dimostra in pi\u00f9 occasioni di non essere crudele, spesso \u00e8 pi\u00f9 volte gentile. \u00c8 inoltre una vecchia amica di Nami, da cui viene soprannominata la \"Ragazza Volpe\".\nIn passato tent\u00f2 insieme a Nami di rubare il tesoro dei pirati di Treasure (apparsi nell'undicesimo special di \"One Piece\", intitolato Heart of Gold) riuscendo nell'impresa: venendo per\u00f2 catturate, incatenate e torturate. Allora Carina assicurer\u00e0 a Mad Treasure, il capitano dei pirati, di restituirgli il tesoro rubato con in aggiunta tutti i soldi accumulati negli anni dai propri furti; verr\u00e0 quindi liberata ma non far\u00e0 pi\u00f9 ritorno, lasciando credere ai pirati e a Nami di aver tradito la sua compagna. Per\u00f2, quando Nami porta i pirati di Treasure nel luogo dove \u00e8 seppellito il proprio tesoro (che nel frattempo \u00e8 stato trafugato proprio da Carina), la \"Ragazza Volpe\" ricompare, attirando l'attenzione dei pirati su di s\u00e9 per permettere a Nami di scappare: viene cos\u00ec rivelato che tutto ci\u00f2 era uno stratagemma di Carina per salvare entrambe e tenere per s\u00e9 il tesoro rubato.\nBaccarat.\n \u00e8 la portiera di Gran Tesoro. \u00c8 una donna molto sensuale, snella e formosa, con lunghi capelli rossi e occhi verde scuro. Indossa degli orecchini a forma di mezzaluna, un abito nero molto elegante che lascia scoperto gran parte delle gambe, e una cintura con una fibbia a forma di stella.\nAccoglie amichevolmente gli ospiti a Gran Tesoro, e li guida lungo la citt\u00e0 incoraggiandoli a fare sempre pi\u00f9 soldi, stratagemma per portare i visitatori a perdere tutto e a esser costretti a lavorare a Gran Tesoro per ripagare il debito, dimostrando di essere una donna fatalmente ingannevole, astuta, spietata e crudele.\nHa mangiato il Frutto Lucky Lucky che le permette di sottrarre la fortuna alle persone che tocca. Viene sconfitta con l'astuzia da Usop.\nDice.\n \u00e8 un mercenario che lavora a Gran Tesoro, e un uomo di mezza et\u00e0 con la corporatura possente, ha i capelli, la barba e le basette biondi e un'elevata forza fisica. Indossa un cappotto nero foderato in pelliccia, pantaloni neri e una cintura con un emblema a forma di stella. Dice presenta in pi\u00f9 occasioni propensioni al masochismo, sia auto-inflitto che sub\u00ecto. Prova piacere anche nel combattimento in quanto pu\u00f2 provocare dolore ai suoi avversari con i propri attacchi. In passato \u00e8 stato campione assoluto del Death Match Show pi\u00f9 pericoloso del mondo, talmente duro negli attacchi che nessuno lo ha pi\u00f9 voluto combattere. Viene sconfitto da Zoro.\nTanaka.\n \u00e8 la guardia di sicurezza di Gran Tesoro. \u00c8 un uomo molto strano, di media statura con un corpo piccolo e magro, con la testa molto grande, e il viso che ricorda molto quello di un gatto. Ha la pelle molto chiara simile a quella dei cadaveri. Indossa una divisa da guardia di sicurezza. Tanaka prende il proprio lavoro molto seriamente, riferendo a Gild Tesoro ogni avvenimento di una certa rilevanza. Tanaka si dimostra gentile e educato quando vengono effettuate delle transazioni, ma non ama la confusione e ha spesso comportamenti infantili. Viene sconfitto da Sanji. Ha mangiato il Frutto Fase Fase che gli consente di passare attraverso le cose inanimate.\nRaise Max.\n \u00e8 un membro dell'Armata Rivoluzionaria. \u00c8 un uomo molto trasandato con i capelli verde scuro spettinati, un cappello a brandelli, e occhiali da sole. Indossa un cappotto aperto, che lascia esposto il petto, e scarpe a punta. Noto in passato come giocatore d'azzardo, \u00e8 prigioniero a Gran Tesoro dopo una grossa perdita ai casin\u00f2 dell'isola.\nDistribuzione.\nIl film \u00e8 stato distribuito per la prima volta nelle sale cinematografiche del Giappone il 23 luglio 2016, per poi essere pubblicato in edizione DVD e Blu-ray Disc il 28 dicembre dello stesso anno. In Italia \u00e8 stato proiettato in anteprima nazionale e in lingua originale con sottotitoli al Lucca Comics &amp; Games il 30 ottobre 2016 per poi essere distribuito al cinema doppiato in italiano da Koch Media il 24 novembre 2016. La pellicola \u00e8 distribuita in DVD e Blu-ray Disc dal 6 aprile 2017, mentre dal 16 maggio 2019 \u00e8 stata resa disponibile sulla piattaforma streaming Netflix.\nAdattamento dei nomi.\nNell'edizione italiana in questa pellicola il nome dato al protagonista \u00e8 semplicemente Luffy, come nella versione originale, nonostante nell'edizione italiana dei precedenti film e nella serie animata fosse sempre stato soprannominato Rubber (mentre il nome italiano Monkey D. Rufy viene usato nella serie a fumetti), ed \u00e8 stata anche modificata la pronuncia del nome di Usop che nell'edizione italiana \u00e8 sempre stato pronunciato \"Asop\", mentre nel film \u00e8 diventato \"Usop\", pi\u00f9 similmente alla versione originale. Nonostante ci\u00f2 quest'ultimo nome viene pronunciato con la S sonora, diversamente dalla versione originale dove veniva usata la S sorda.\nQuesto \u00e8 l'ultimo film della serie in cui Brook viene doppiato da Daniele Demma prima della sua morte, avvenuta l'anno successivo.\nAccoglienza.\nIl film \u00e8 stato accolto positivamente da critica e pubblico. Sul sito di recensioni Rotten Tomatoes il film ha ricevuto il 67% di recensioni positive da parte della critica e l'83% di recensioni positive da parte del pubblico.\nSpecial legati al film.\nNella serie anime, dopo la saga di Dressrosa inizia una mini-saga anime original denominata \"Saga di Silver Mine\" dove Rufy e Bartolomeo vengono rapiti dal pirata Bill che lavora per Gild Tesoro. Viene poi trasmesso uno special chiamato \"One Piece: Heart of Gold\" dove affrontano un cacciatore di tesori inviato da Gild Tesoro. Viene trasmesso un altro special chiamato One Piece Film: Gold - Episode 0, strettamente collegato al precedente perch\u00e9 si pone dopo tali eventi e prima dell'arrivo della ciurma di Cappello di Paglia a Gran Tesoro."}
{"id": "5986775", "revid": "599013", "url": "https://it.wikipedia.org/wiki?curid=5986775", "title": "Alexis Rene Avil\u00e9s", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 1998."}
{"id": "5986777", "revid": "889336", "url": "https://it.wikipedia.org/wiki?curid=5986777", "title": "Alexis Avil\u00e9s", "text": ""}
{"id": "5986779", "revid": "287204", "url": "https://it.wikipedia.org/wiki?curid=5986779", "title": "Eugenio Cibelli", "text": "Biografia.\nNato a Napoli nel 1884, si trasfer\u00ec giovanissimo negli Stati Uniti con il padre, probabilmente il baritono Edoardo Cibelli attivo anche al Metropolitan di New York, dove inizi\u00f2 gli studi e debutt\u00f2 incidendo i suoi primi dischi Columbia. Nel 1913 rientr\u00f2 in Italia e debutt\u00f2 al Verdi di Salerno nel ruolo di Alfredo Germont nella \"Traviata\".\nIn seguito, intervenne in alcuni grandi teatri italiani, come il Teatro Costanzi di Roma, presso il quale cant\u00f2 nel 1916 nella \"Boh\u00e8me\", nel ruolo di Rodolfo, e nel 1919 in \"Cavalleria rusticana\", nel ruolo di Turiddu. Nel 1920 cant\u00f2 al Manhattan Opera House nel ruolo di Don Jos\u00e9 nella \"Carmen\".\nFu anche un noto interprete della canzone napoletana.\nMor\u00ec a New York nel gennaio del 1961."}
{"id": "5986781", "revid": "767487", "url": "https://it.wikipedia.org/wiki?curid=5986781", "title": "L\u00e1zaro Ruiz (calciatore)", "text": "Carriera.\nClub.\nHa sempre giocato nel campionato cubano.\nNazionale.\nHa esordito in Nazionale nel 2003."}
{"id": "5986784", "revid": "107538857", "url": "https://it.wikipedia.org/wiki?curid=5986784", "title": "Tabulario (archivio)", "text": "Il tabulario \u00e8 una raccolta di privilegi regi ed esecutorie, concessioni, diplomi, pergamene, carta topografiche varie, bolle pontificie e brevi apostolici, atti emanati da vescovi, autorit\u00e0 ecclesiastiche minori e signori locali, scritture notarili (contratti di compravendita, stipule di commissioni, eredit\u00e0 testamentarie, lasciti).\nArchivi analoghi erano in ogni ufficio, collegio notevole. Un \"tabularium\" provinciale esisteva in ciascuna citt\u00e0 capoluogo di provincia. In Sicilia le sedi erano istituite presso monasteri e le istituzioni religiose pi\u00f9 importanti. Attualmente la maggior parte delle raccolte definite tabulari sono custodite presso la sezione Diplomatica dell'Archivio di Stato di Palermo dislocato presso la sede della \"Catena\", gi\u00e0 convento dei Teatini costruito nel 1601, e quella della \"Gancia\", gi\u00e0 convento francescano di Santa Maria degli Angeli d'epoca rinascimentale.\nCuriosit\u00e0.\nCome raccolta di carte topografiche allegate \u00e8 assimilabile la Tabula Rogeriana o Libro di re Ruggero di Muhammad al-Idrisi. La grandiosa opera concepita nel Regno di Sicilia \u00e8 giunta parzialmente priva delle riproduzioni argentee confiscate e poi distrutte, tuttavia molteplici copie postume integrano le parti mancanti. Il libro \u00e8 stampato per la prima volta in originale arabo soltanto nel 1592 presso la Tipografia Medicea di Roma, poi tradotto in latino a Parigi nel 1619 con il titolo errato di \"Geographia Nubiensis\". Versioni dell'opera sono presenti nella Biblioteca nazionale di Francia, Biblioteca Bodleiana di Oxford, Istanbul, San Pietroburgo e Il Cairo ove furono prodotte numerose riproduzioni."}
{"id": "5986785", "revid": "124823462", "url": "https://it.wikipedia.org/wiki?curid=5986785", "title": "Modello Roofline", "text": "Il modello Roofline (in italiano letteralmente \"linea del tetto\") \u00e8 un modello di performance visuale che consente in maniera intuitiva di stimare le performance di un dato kernel computazionale o di una applicazione che esegue su architetture di calcolo di tipo multi-core, many-core o su acceleratori, mostrando graficamente le limitazioni inerenti all'hardware usato e le potenziali ottimizzazioni da poter applicare, nonch\u00e9 la priorit\u00e0 con cui esse necessitano di essere applicate. Facendo convergere aspetti riguardanti la localit\u00e0 dei dati, la banda, e paradigmi di parallelizzazione in un'unica raffigurazione, il modello di fatto costituisce una valida alternativa al semplice utilizzo della percentuale del picco di performance per valutare la qualit\u00e0 delle prestazioni ottenute, dal momento che \u00e8 in grado di modellare analiticamente sia dettagli implementativi che limitazioni alle prestazioni dovute a caratteristiche intrinseche dell'architettura considerata.\nIl modello Roofline nella sua versione base pu\u00f2 essere visualizzato graficando le prestazioni relative all'esecuzione di istruzioni a virgola mobile (FLOPS) come funzione del picco di performance, il picco di banda della macchina, e l'intensit\u00e0 operativa. La curva risultante, chiamata appunto \"Roofline,\" costituisce un limite superiore alle prestazioni ottenibili, al di sotto della quale esistono le effettive performance per il dato kernel o applicazione. Suddetta curva include due limiti massimi specifici della piattaforma: un limite derivato dalla banda di memoria e un limite derivato dal picco di performance dell'unit\u00e0 di computazione.\nTermini e metriche di performance associate.\nLavoro.\nIl \"lavoro\" formula_1 indica il numero di operazioni eseguite da un dato kernel computazionale o applicazione. Questa metrica pu\u00f2 riferirsi ad un qualsiasi tipo di operazione, a partire dal numero di punti di array aggiornati al secondo, al numero di operazioni intere al secondo, al numero di operazioni a virgola mobile per secondo (FLOPS), e la scelta di una o l'altra \u00e8 dettata dal caso e dalle necessit\u00e0. Tuttavia, nella maggior parte dei casi, formula_1 \u00e8 espresso in \"FLOPS\".\nDa notare che il \"lavoro\" formula_1 \u00e8 una propriet\u00e0 del dato kernel o applicazione e pertanto dipende solo parzialmente dalle caratteristiche della piattaforma.\nTraffico di memoria.\nIl \"traffico di memoria\" formula_4 indica il numero di bytes di memoria trasferiti durante l'esecuzione del kernel o applicazione. Contrariamente a formula_1, formula_4 \u00e8 altamente dipendente dalle propriet\u00e0 della piattaforma usata, come per esempio la topologia della cache.\nIntensit\u00e0 operativa.\nL\"'intensit\u00e0 operativa\" formula_7\",\" alle volte definita come \"intensit\u00e0 aritmetica\"\",\" rappresenta il rapporto tra il lavoro formula_1 e il traffico di memoria formula_4\":\"\ne indica il numero di operazioni effettuate per byte di traffico di memoria. Quando il lavoro formula_1 \u00e8 espresso in FLOPS, la risultante intensit\u00e0 operativa formula_7 \u00e8 espressa come il rapporto tra le operazioni a virgola mobile e il volume di dati trasferiti (\"FLOPS/byte\").\nRoofline na\u00efve.\nIl \"Roofline na\u00efve\" \u00e8 ottenuto tramite una semplice analisi \"di limite e collo di bottiglia\" (\"bound and bottleneck\"). In questa formulazione del modello Roofline sono presenti solo due parametri: picco di performance e picco di banda della specifica architettura; ed una variabile: intensit\u00e0 operativa. Il picco di performance, espresso in generale in GFLOPS, pu\u00f2 essere generalmente derivato da manuali architetturali, mentre il picco di banda, che nello specifico si riferisce all picco di banda della DRAM, \u00e8 invece ottenuto tramite benchmarking. Il grafico risultante, in generale avente entrambi gli assi in scala logaritmica, \u00e8 quindi derivato dalla formula seguente:\nDove formula_14 rappresenta le \"performance ottenibili,\" formula_15 rappresenta il \"picco di performance\", formula_16 rappresenta il \"picco di banda\" e formula_7 rappresenta l\"'intensit\u00e0 operativa.\" Il punto in cui le performance saturano al livello di picco di performance formula_15 - i.e. dove il limite diagonale e quello orizzontale si incontrano - \u00e8 definito come \"punto di cresta\" (\"ridge point).\" Il punto di cresta consente di effettuare utili considerazioni sulle prestazioni complessive della macchina, poich\u00e9 fornisce la minima intensit\u00e0 operativa richiesta per poter raggiungere il picco di performance, e pertanto suggerisce la quantit\u00e0 di sforzo richiesto al programmatore per approcciare, almeno teoricamente, suddetto picco.\nUn dato kernel o applicazione \u00e8 quindi caratterizzato da un punto dato dalla sua intensit\u00e0 operativa formula_7 (sulle ascisse). Il termine relativo alle performance ottenibili formula_14 \u00e8 pertanto identificato tracciando una linea verticale passante per quel punto che incroci la Roofline. Conseguentemente, il kernel o applicazione \u00e8 detto essere \"memory-bound\" se formula_21. Se invece formula_22, la computazione \u00e8 detta essere \"compute-bound\".\nAggiungere limiti superiori al modello.\nIl \"Roofline\" \"na\u00efve\" fornisce solo un limite superiore massimo (il massimo teorico) alle performance. Sebbene questa versione del modello di per s\u00e9 consente di ricavare utili informazioni sulle performance ottenibili, \u00e8 di fatto incompleto, in quanto non modella in maniera sufficientemente dettagliata le caratteristiche della piattaforma utilizzata e pertanto non consente una analisi esaustiva dei fattori che limitano le prestazioni. Se ad esempio il kernel computazionale o applicazione in oggetto raggiunge prestazioni che sono molto al di sotto della Roofline, potrebbe essere utile catturare altri limiti superiori delle performance, in aggiunta ai semplici picco di banda e picco di performance, al fine di guidare lo sviluppatore nel processo di scelta delle ottimizzazioni da implementare, o ancora per valutare qualitativamente l'adeguatezza dell'architettura usata rispetto al kernel o applicazione di cui si sta effettuando l'analisi. I limiti superiori aggiunti impongono pertanto un limite sulle performance ottenibili che \u00e8 al di sotto della Roofline, e indicano che il kernel o applicazione non pu\u00f2 passare oltre nessuno di questi limiti senza prima eseguire l'ottimizzazione associata.\nIl grafico Roofline pu\u00f2 essere espanso in tre aspetti differenti: comunicazione, aggiungendo i \"limiti di banda\", computazione, aggiungendo i \"limiti in-core\", e localit\u00e0 dei dati, aggiungendo i \"muri di localit\u00e0.\"\nLimiti di banda.\nI \"limiti di banda\" sono linee diagonali che limitano la banda e sono piazzate al di sotto della diagonale di picco di banda. La loro esistenza \u00e8 causata dalla mancanza di specifiche ottimizzazioni architetturali relative alla memoria, come la coerenza delle cache, o di ottimizzazione software, come la mancanza di una sufficiente esposizione della concorrenza (che conseguentemente pu\u00f2 limitare l'utilizzo di banda).\nLimiti in-core.\nI \"limiti in-core\" sono curve situate al di sotto della reale Roofline, la cui presenza scaturisce dalla mancanza di una determinata forma di parallelismo. Questi limiti superiori impongono di fatto una riduzione su quanto elevate le performance di una data applicazione o kernel computazionale possono essere. Le performance non possono eccedere questi limiti in-core a meno che la relativa forma di parallelismo sia esistente ed effettivamente sfruttata. Suddetti limiti possono in certi casi essere direttamente derivati dai manuali architetturali e non soltanto da benchmarking.\nMuri di localit\u00e0.\nSe l'assunzione idealistica che l'intensit\u00e0 operativa \u00e8 funzione delle sole caratteristiche del dato kernel o applicazione \u00e8 rimossa, e pertanto viene considerata la topologia della cache, e di conseguenza la presenza di cache miss, l'intensit\u00e0 operativa risulta di conseguenza dipendente da una combinazione del kernel e dell'architettura in uso. Ci\u00f2 pu\u00f2 risultare in un degrado delle prestazioni dipendente dal bilanciamento tra l'intensit\u00e0 operativa risultante e il \"punto di cresta.\" Contrariamente alle due categorie di limiti precedenti, le linee risultanti da questo tipo di analisi sono linee verticali che limitano l'intensit\u00e0 operativa e che non possono essere superate senza la dovuta ottimizzazione. Per questa ragione, suddette linee sono chiamate \"muri di localit\u00e0\" o pi\u00f9 semplicemente \"muri di intensit\u00e0 operativa.\"\nEstensioni del modello.\nSuccessivamente alla sua introduzione, il modello \u00e8 stato ulteriormente esteso per considerare un pi\u00f9 ampio insieme di metriche e colli di bottiglia relativi all'hardware. Attualmente in letteratura si possono trovare estensioni che considerano l'impatto di una organizzazione della memoria NUMA, di esecuzione delle istruzioni fuori ordine, della latenza delle memorie, e che modellano la gerarchia della cache a un livello pi\u00f9 dettagliato, al fine di fornire una visione pi\u00f9 completa dei fattori che limitano le prestazioni e conseguentemente guidare il processo di ottimizzazione.\nInoltre, il modello \u00e8 stato esteso anche per adattarsi ad architetture specifiche e alle relative caratteristiche, come nel caso delle FPGA."}
{"id": "5986790", "revid": "1543377", "url": "https://it.wikipedia.org/wiki?curid=5986790", "title": "A4 (pattugliatore)", "text": "Lo A4 () fu un piccolo peschereccio navale che operava nel Belgio durante la seconda guerra mondiale. Originariamente costruito per la Royal Navy britannica, come HMS \"John Ebbs\", la nave si distinse per il suo ruolo nell'evacuare le riserve d'oro del Belgio in Inghilterra durante l'invasione tedesca del Belgio nel maggio 1940. Il successo dell'operazione non solo permise al governo in esilio del Belgio di finanziare le proprie attivit\u00e0, ma priv\u00f2 gli occupanti tedeschi di una risorsa importante per sostenere il loro sforzo bellico. Dopo la resa del Belgio, la nave e l'equipaggio s'internarono nella Spagna neutrale. Nel 1946, la nave e l'equipaggio vennero rilasciati e la nave venne disarmata subito dopo.\nStoria.\nLa \"Pilote 4\" (pi\u00f9 tardi rinominata \"Patrouilleur A4\") venne acquistata dal \"Corps de Marine\" belga nel 1920, avendo precedentemente servito nella Royal Navy britannica durante la prima guerra mondiale come \"HMS John Ebbs\"(FY3566). La nave era un peschereccio adattato al pattugliamento marittimo della classe Mersey, costruito da Cochranes a Selby, North Yorkshire, e venne varata il 2 ottobre 1917. Dislocando , la nave era lunga , e aveva un pescaggio di . Dotata di motori che erano in grado di produrre , poteva viaggiare tra i 9 e i 10 nodi. Con un complemento di 27 uomini, i belgi armarono la nave con due mitragliatrici Maxim sul ponte e un cannone da 47 mm a poppa. Nel 1939, l'\"A4\" era in attesa di essere demolita, ma il deteriorarsi della situazione internazionale provocato dall'espansionismo tedesco port\u00f2 alla sua riattivazione da parte del Ministero della Difesa Nazionale.\nA causa dello stato neutrale del Belgio nelle prime fasi della seconda guerra mondiale, l'\"A4\" ebbe grandi tricolori belgi dipinti su entrambi i lati dello scafo, cos\u00ec come la parola \"\"(olandese per \"Belgio\") in bianco, per evitare che venisse scambiata per una nave belligerante. Dopo che il Belgio venne invaso dalle forze tedesche il 10 maggio 1940, non venne ridipinta.\nEvacuazione dell'oro belga.\nDurante il periodo tra le due guerre, il Belgio aveva creato una moneta basata sull'oro, chiamata Belga, che scorreva parallela al franco belga. Il Belga era destinato al commercio internazionale e fece s\u00ec che la Banca Nazionale del Belgio accumulasse ingenti riserve d'oro, pari a circa 600 tonnellate nel 1940.\nDurante le crescenti tensioni internazionali negli anni 1930, il governo belga cominci\u00f2 a muovere grandi quantit\u00e0 di oro verso gli Stati Uniti, la Gran Bretagna ed il Canada, ma venne costretto a conservare parte dell'oro nel paese per mantenere il valore del Belga.\nNel momento in cui i tedeschi invasero il Belgio nel maggio 1940, c'erano ancora 40 tonnellate di oro lasciate in Belgio, tenute presso la sede della banca nel porto di Ostenda. L'unica nave disponibile nell'area era l'\"A4\", comandata dal sottotenente di vascello Van Vaerenbergh. Il 19 maggio 1940, la nave venne caricata con l'oro e, evitando Dunkerque che veniva bombardata dalla \"Luftwaffe\", si diresse verso la costa britannica, accompagnata dalla nave pilota \"P16\" (la ex MLB 16 della Marine Administration) che trasportava profughi. Approdata sul Tamigi ed ispezionata dal British Naval Control Service, venne immediatamente dirottata su Folkestone e poi Dartmouth, e non \u00e8 chiaro se le autorit\u00e0 portuali britanniche conoscessero da subito la natura del carico, percorrendo un Canale della Manica minato e pattugliato dagli U-Boot. Dopo essere stato trasferita da un porto all'altro a causa delle preoccupazioni per la sicurezza a bordo durante lo scarico, l'oro sbarc\u00f2 a Plymouth il 26 maggio, due giorni prima della resa del Belgio. L'oro venne finalmente depositato presso la Bank of England. l'\"A4\" sbarc\u00f2 anche Hubert Ansiaux, il funzionario incaricato di sovrintendere all'evacuazione dell'oro in Inghilterra e il futuro governatore della Banca nazionale.\nIl fatto che cos\u00ec tanto oro belga era stato salvato prima dell'occupazione tedesca permise al governo in esilio del Belgio di finanziare le proprie operazioni, a differenza di molti altri governi in esilio che dovettero fare affidamento sul sostegno finanziario britannico.\nConseguenze.\nDopo lo scarico dell'oro, la nave venne dapprima inviata ad assistere l'evacuazione della British Expeditionary Force da Dunkerque, poi l'ordine venne revocato e la nave inviata a trainare due rimorchiatori belgi a Dartmouth. Successivamente venne inviata insieme ad altre unit\u00e0 minori a Lorient ed incorporate nel \"5 eme Groupe de Patrouilleurs\" francese; in vista della caduta le navi Alleate della zona vennero formate in convoglio ed inviate verso i porti del Nord Africa in mano francese, ma la scarsit\u00e0 di cibo, acqua e carburante costrinse alcune navi tra cui la A4 a fare rotta dapprima per il porto francese di St. Jean de Luz da dove ripartirono per evitare la cattura, e poi per un porto spagnolo. L'equipaggio della \"A4\" port\u00f2 la nave a Bilbao nella Spagna neutrale per evitare di dover tornare in Belgio e diventare prigionieri di guerra tedeschi. Arrivarono in Spagna il 26 giugno e trascorsero il resto della guerra internati. Il controllo della nave venne restituito al Belgio nel 1946, e la nave reimpiegata nel suo ruolo originale di pilotina, e venne disarmata nel 1948.\nPer il suo ruolo nell'evacuazione dell'oro, il sottotenente di vascello Van Vaerenbergh venne premiato con l'Ordine di Leopoldo II."}
{"id": "5986807", "revid": "344503", "url": "https://it.wikipedia.org/wiki?curid=5986807", "title": "Bertie Carvel", "text": "Carriera.\nLa sua interpretazione pi\u00f9 nota e apprezzata \u00e8 quella nel ruolo di Agata Spezzindue (\"Agatha Trunchbull\") nella produzione originale di Stratford-upon-Avon (2010), Londra (2011) e New York (2013) del musical \"Matilda the Musical\". Per questa performance ha vinto il Laurence Olivier Award al miglior attore in un musical, il Drama Desk Award e il TMA Award, oltre ad essere stato candidato al Tony Award al miglior attore protagonista in un musical e all'Evening Standard Award. Ha recitato anche nel musical \"Coram Boy\" a Londra nel 2005 e \"Parade\" nel 2007, per cui \u00e8 stato candidato per la prima volta al Laurence Olivier Award al miglior attore in un musical. Nel 2018 vince il Laurence Olivier Award al miglior attore non protagonista per la commedia drammatica \"Ink\"; l'anno successivo ritorna a Broadway con \"Ink\", per cui vince il Tony Award al miglior attore non protagonista in un'opera teatrale.\nHa recitato anche in diverse opere di prosa, tra cui \"Macbeth\" (Londra, 2004), \"Faust\" (Londra, 2005), \"Vita di Galileo\" (Londra, 2007) e \"Le Baccanti\" (Londra, 2015).\nDoppiatori italiani.\nNelle versioni in italiano delle opere in cui ha recitato, Bertie Carvel \u00e8 stato doppiato da:"}
{"id": "5986812", "revid": "1868193", "url": "https://it.wikipedia.org/wiki?curid=5986812", "title": "Torn", "text": ""}
{"id": "5986816", "revid": "767487", "url": "https://it.wikipedia.org/wiki?curid=5986816", "title": "Ryan McCartan", "text": "Biografia.\nRyan McCartan nasce nel Minnesota. Frequenta da bambino la National High School Musical Theater Awards. Grazie alla sua bravura entra a far parte nel cast di Liv e Maddie nel Gennaio del 2011 interpretando Diggie. \u00c8 l\u00ec che conosce la sua ex fidanzata Dove Cameron con la quale si \u00e8 fidanzato nel 2013 per poi separarsi nel 2016. Insieme formano il duo musicale The Girl and the Dreamcatcher. Compongono pezzi musicali d'autore e cover.\nNel 2011, McCartan ha ricevuto il premio come miglior studente al National High School Musical Theater Awards.\nNel 2016, il 6 ottobre, Dove Cameron rompe il loro fidanzamento ed entrambi annunciano la rottura su Twitter, confermando per\u00f2 di essere rimasti in ottimi rapporti."}
{"id": "5986817", "revid": "767487", "url": "https://it.wikipedia.org/wiki?curid=5986817", "title": "Jackson Mabokgwane", "text": "Carriera.\nNazionale.\nHa esordito in Nazionale nel 2015."}
{"id": "5986826", "revid": "1342360", "url": "https://it.wikipedia.org/wiki?curid=5986826", "title": "Klub Sportowy Vive Tauron Kielce", "text": "Il KS Vive Kielce, meglio conosciuta come Lomza Vive Kielce, \u00e8 una squadra di pallamano polacca con sede nella citt\u00e0 di Kielce. Fondata nel 1965, il club milita nella massima lega polacca.\nStoria.\nNella stagione 2015-2016 vince per la prima volta la Champions League."}
{"id": "5986828", "revid": "767487", "url": "https://it.wikipedia.org/wiki?curid=5986828", "title": "Stingari il bandito sentimentale", "text": "Stingari il bandito sentimentale (\"Stingaree\") \u00e8 un film del 1934 diretto da William Wellman (William A. Wellman).\nProduzione.\nIl film fu prodotto dalla RKO Radio Pictures. Le riprese durarono dal 12 febbraio al 20 marzo 1934.\nDistribuzione.\nIl copyright del film, richiesto dalla RKO Radio Pictures, fu registrato il 24 maggio 1934 con il numero LP4740. Il film usc\u00ec nelle sale cinematografiche statunitensi il 25 maggio dopo essere stato presentato in prima a New York il 17 maggio 1934."}
{"id": "5986833", "revid": "599013", "url": "https://it.wikipedia.org/wiki?curid=5986833", "title": "Gianluca Tonetti", "text": "Carriera.\nCome dilettante colse tre podi al Giro della Valle d'Aosta, secondo nel 1987 dietro il francese Fabrice Philipot e nel 1988 dietro Enrico Zaina, terzo nel 1996, anno in cui ottenne un successo di tappa.\nHa vinto numerose prove del calendario dilettantistico italiano ma un solo successo nel panorama professionisitico, nel 1990 al Trofeo dello Scalatore, corsa nella quale fu anche secondo nella classifica generale nel 2001.\nConta due partecipazioni al Giro d'Italia ed una alla Vuelta a Espa\u00f1a e numerose partecipazioni alle pi\u00f9 importanti corse in linea del panorama ciclistico professionistico italiano.\nPer quanto riguarda i piazzamenti nel 1999 sal\u00ec sul podio del Giro d'Oro e del Gran Premio Industria e Artigianato, nel 2000 su quello del Giro del Veneto e nel 2001 ottenne il terzo posto alla Coppa Agostoni e la vittoria del Trittico Lombardo."}
{"id": "5986853", "revid": "81568916", "url": "https://it.wikipedia.org/wiki?curid=5986853", "title": "Cassano Albese", "text": ""}
{"id": "5986855", "revid": "287204", "url": "https://it.wikipedia.org/wiki?curid=5986855", "title": "Borr\u00e1s", "text": ""}
{"id": "5986856", "revid": "11959", "url": "https://it.wikipedia.org/wiki?curid=5986856", "title": "Al Shindagha", "text": ""}
{"id": "5986866", "revid": "122736673", "url": "https://it.wikipedia.org/wiki?curid=5986866", "title": "Claudio Quarantotto", "text": "Biografia.\nNato a Rovigno in una famiglia di origine istriana, il padre Paolo fu deputato e prefetto. A vent'anni cominci\u00f2 a collaborare, grazie a Nino Tripodi, alla terza pagina del quotidiano missino \"Il popolo italiano\", curata da Piero Buscaroli. Nel frattempo si laure\u00f2 in Giurisprudenza presso l'Universit\u00e0 di Roma.\nSi occup\u00f2 soprattutto di cinema, sia come critico che come autore e sceneggiatore per Gualtiero Jacopetti. Nel 1963 aiut\u00f2, come assistente iconografico, Giovannino Guareschi nella realizzazione del secondo episodio del film \"La rabbia\". Fu redattore del \"Borghese\" di Mario Tedeschi e collabor\u00f2 a vari quotidiani: dal \"Giornale d'Italia\" al \"Roma\" di Napoli, del quale cur\u00f2 la pagina culturale, alla testata romana \"Il Tempo\". Fu inoltre vicedirettore del mensile \"Prospettive nel mondo\".\nNegli anni Settanta fond\u00f2 e diresse la rivista \"La Destra\", su cui si alternarono alcune fra le firme pi\u00f9 prestigiose della cultura europea del tempo, da Giuseppe Prezzolini a Mircea Eliade a Ernst J\u00fcnger a Thomas Molnar e Gabriel Marcel; e cre\u00f2 la collana \"I Libri del Borghese\", in cui tradusse e pubblic\u00f2 numerosi autori. Collabor\u00f2 anche alla redazione dei testi della trasmissione Almanacco del giorno dopo.\nTra gli ultimi incarichi giornalistici si ricorda quello di capo redattore della rivista \"L'Italia settimanale\".\nA lui si deve infine la cosiddetta fase del Prezzolini \"conservatore\": allo storico direttore della \"Voce\" commission\u00f2 infatti la stesura, per la rivista \"La Destra\", del celebre \"Manifesto dei conservatori\"."}
{"id": "5986872", "revid": "1381566", "url": "https://it.wikipedia.org/wiki?curid=5986872", "title": "Cross-link", "text": ""}
{"id": "5986877", "revid": "92723", "url": "https://it.wikipedia.org/wiki?curid=5986877", "title": "Accademia dei Dodonei", "text": "L'Accademia dei Dodonei \u00e8 stata un'istituzione culturale fondata da Girolamo Tartarotti a Rovereto nel 1727 ed attiva sino al 1733.\nStoria.\nGirolamo Tartarotti, tornato a Rovereto da Padova dove aveva dovuto interrompere i suoi studi universitari per difficolt\u00e0 economiche della famiglia, tra un viaggio e l'altro che in quegli anni giovanili era solito compiere, decise di raccogliere attorno a s\u00e9 e nella sua citt\u00e0 natale alcuni dei giovani pi\u00f9 interessati alla cultura ed all'approfondimento degli studi.\nTra questi, spesso coetanei, che divennero cos\u00ec gli accademici Dodonei, vi furono il fratello, Jacopo Tartarotti, Giovanni Battista Graser, Felice e Gregorio Fontana, Bianca Laura Saibante, Giuseppe Valeriano Vannetti, Clemente Baroni, Mariano Ruele e Francesco Rosmini.\nUno degli scopi fondanti dell'Accademia fu il desiderio di seguire il modello ideale di Ludovico Antonio Muratori, amico di Tartarotti, che suggeriva un approccio storico critico agli studi utilizzando rigorosi metodi di controllo delle fonti ed un atteggiamento il pi\u00f9 possibile razionalistico.\nTartarotti e Rosmini si intrattennero spesso in discussioni accademiche, sia presso i Dodonei che nell'abitazione rosminiana, che era dotata di una ricca biblioteca. Dei due studiosi ci \u00e8 pervenuto un ricco carteggio che testimonia il loro rapporto.\nIl nome.\nLa scelta del nome ebbe una doppia valenza. Intendeva ricordare la quercia di Dodona e contemporaneamente rendere un omaggio alla citt\u00e0 di Rovereto, da sempre simboleggiata da una quercia. Non \u00e8 da escludere inoltre che Tartarotti volesse ispirarsi all'omonima Accademia che era stata fondata a Venezia gi\u00e0 nel 1673, anche se occorre ricordare che lui si rec\u00f2 nella citt\u00e0 lagunare come collaboratore del futuro Doge Marco Foscarini solo nel 1743.\nConclusione dell'esperienza.\nDopo soli sei anni di attivit\u00e0 l'Accademia si sciolse, nel 1733. Tra le motivazioni principali quasi certamente hanno influito le attivit\u00e0 di Tartarotti sempre impegnato e spesso lontano dalla citt\u00e0 di Rovereto."}
{"id": "5986884", "revid": "114363672", "url": "https://it.wikipedia.org/wiki?curid=5986884", "title": "Sensore di flusso di calore", "text": "Un sensore di flusso di calore \u00e8 un trasduttore che genera un segnale elettrico (tensione) proporzionale al tasso di calore che attraversa la superficie del sensore. Il flusso di calore viene determinato dividendo il tasso di calore misurato per l'area del sensore.\nUn flusso di calore pu\u00f2 avere origini diverse: I meccanismi pi\u00f9 comuni sono la convenzione, la conduzione e la radiazione. Esistono diversi tipi di sensori specificamente adattati ai diversi tipi di flusso di calore. \nNel sistema internazionale di unit\u00e0 il tasso di calore viene misurato in Watt e il flusso di calore viene espresso in Watt per metro quadrato. \nApplicazione.\nI sensori di flusso di calore vengono utilizzati in una variet\u00e0 di applicazioni. In edilizia, la misurazione del flusso termico attraverso una parete viene usata per l'analisi della qualit\u00e0 dell\u2018isolamento termico dell\u2018edificio. Nel campo tessile si usano sensori di flusso di calore per determinare le propriet\u00e0 termiche dei tessuti. Altre applicazioni promettenti includono la misurazione della velocit\u00e0 di un flusso di liquido o gas, la determinazione indiretta della temperatura interna di oggetti o persone usando metodi non invasivi e la misurazione della potenza di un fascio laser.\nApplicazione in edilizia.\nOgni giorno, notevoli quantit\u00e0 di energia vengono usate per riscaldare e refrigerare edifici mal isolati, che spesso non soddisfano Le prestazioni richieste dalle norme. In quest\u2019ambito, una delle applicazioni pi\u00f9 importanti dei sensori di flusso di calore \u00e8 il controllo della qualit\u00e0 dell'isolamento termico misurando il coefficiente di scambio termico. \nInfatti, secondo la legge di trasmissione di calore, il flusso termico attraverso una superficie (o parete) \u00e8 direttamente proporzionale alla differenza di temperatura della superficie interna ed esterna dell'oggetto. Questo fattore di proporzionalit\u00e0 \u00e8 il coefficiente di scambio termico (U-Value in inglese). Pi\u00f9 il fattore \u00e8 piccolo, migliore \u00e8 l'isolamento termico dell'oggetto.\nApplicazione nel settore tessile.\nLa densit\u00e0 di flusso di calore \u00e8 un parametro importante anche nella fabbricazione di abbigliamenti per atleti e vestiti ignifughi. Dividendo il flusso di calore per la differenza in temperatura della superficie esterna ed interna di un capo tessile, si pu\u00f2 determinare il coefficiente di scambio termico. Ci\u00f2 aiuta a sviluppare tessuti e vestiti specialmente confortevoli o particolarmente adatti a temperature estreme."}
{"id": "5986885", "revid": "1382706", "url": "https://it.wikipedia.org/wiki?curid=5986885", "title": "Equazione di drift-diffusion", "text": ""}
{"id": "5986886", "revid": "11959", "url": "https://it.wikipedia.org/wiki?curid=5986886", "title": "Rashid bin Saeed Al Maktoum", "text": ""}
{"id": "5986891", "revid": "265038", "url": "https://it.wikipedia.org/wiki?curid=5986891", "title": "Coppa CERS 1997-1998", "text": "La Coppa CERS 1997-1998 \u00e8 stata la 18\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio il 10 gennaio e si \u00e8 concluso il 16 maggio 1998. Il titolo \u00e8 stato conquistato dagli spagnoli del per la prima volta nella loro storia sconfiggendo in finale i portoghesi del . In quanto squadra vincitrice, il Noia ha ottenuto anche il diritto di partecipare alla Coppa Continentale."}
{"id": "5986903", "revid": "2083832", "url": "https://it.wikipedia.org/wiki?curid=5986903", "title": "Alpinolo Magnini", "text": "Biografia.\nAlpinolo Magnini nacque a Deruta nel 1877, fratello di Magno Magnini e cugino di Milziade Magnini.\nAlpinolo Magnini si form\u00f2 all'Istituto di Belle Arti di Perugia, poi si trasfer\u00ec a Roma, dove fu allievo alla Scuola del Museo Artistico e Industriale. Nel 1903 era docente alla \"Scuola di Disegno Industriale\" di Laveno.\nUna nuova scuola di ceramica.\nAllo scopo di formare una nuova generazione di pittori e decoratori, il notaio Francesco Briganti aveva fondato a Deruta un museo delle ceramiche, destinato a diventare anche sede per una scuola di disegno e di ceramica. Alpinolo Magnini vi contribu\u00ec, portando da Roma disegni ad acquerello di maioliche antiche, conservate in musei romani. La direzione del Museo fu assegnata prima ad Angelo Micheletti, che redasse l'inventario, poi ad Alfredo Santarelli, uno dei maggiori esponenti della ceramica di Gualdo Tadino del XX secolo. In questa cooperativa-scuola-museo, la formazione degli artigiani era rivolta al rilancio delle antiche tradizioni e all'imitazione di modelli rinascimentali. Furono prodotti trofei, piatti, targhe d'amore e con soggetto sacro. Tra gli insegnanti vi era il ceramista Enrico Pignatelli, morto nel 1915.\nFu chiamato da Laveno Alpinolo Magnini che si dedic\u00f2 a una raffinata produzione di ceramica a lustro, secondo un'antica ricetta, recuperata da Ubaldo Grazia, discendente da un'antica famiglia di ceramisti di Deruta. Alpinolo Magnini era giovanissimo, quando aveva disegnato un paliotto, destinato a una cappella della chiesa di San Francesco, e realizzato in ceramica, nel 1890, dal medico condotto Angelo Micheletti. Il paliotto divenne il simbolo della rinascita della ceramica a Deruta. Come insegnante presso la \"Scuola di Disegno Industriale\" di Laveno, Alpinolo aveva amplificato la lettura critica della storia della ceramica e maturata la convinzione che la produzione dovesse essere moderna e allo stesso tempo ancorata alle tradizioni e alla cultura del passato.\nArtista e docente.\nAl suo ritorno a Deruta, nel 1907, gli fu affidata dunque la direzione della \"Scuola comunale di Disegno per d'Arte della ceramica\", fu nominato curatore del Museo comunale della ceramica e direttore tecnico e artistico della \"Societ\u00e0 Anonima Ceramiche\". Fu decisivo il suo contributo al rinnovamento della tradizione ceramica derutese: la produzione di ceramica, a lustro e in stile \"raffaellesco\", ha segnato la storia artistica e la rinascita economica di Deruta nel XX secolo.\nIn questa fase di trasformazione della produzione di ceramiche a Deruta, da un lato c'\u00e8 una ripresa della tradizione antica e dall'altra un deciso segno di rinnovamento del gusto e dello stile, delle forme e del decoro. Dal 1911 Magnini si specializz\u00f2 infatti nella ricerca di nuove espressioni artistiche, assecondando le richieste di una clientela sempre pi\u00f9 esigente. Di questo periodo sono due piastre eleganti, in stile Art Nouveau, con volti femminili, e la serie di ritratti di personaggi illustri. Magnini produsse maioliche in stili diversi: dall'imitazione della maiolica rinascimentale e tradizionale a ceramiche in stile Liberty e Art D\u00e9co.\nNel 1920 fu nominato direttore della nuova \"Societ\u00e0 Maioliche Deruta\", dell'imprenditore di Deruta Biagio Biagiotti. Dal 1922 fu chiamato alla direzione artistica del \"Consorzio Italiano Maioliche Artistiche\" (C.I.M.A.), fondato da Biagio Biagiotti allo scopo di riunire, in un unico gruppo industriale, la frammentata produzione delle piccole fabbriche derutesi. Per il C.I.M.A. l'artista bolognese Emma Bonazzi (detta Tigi\u00f9), ha realizzato piccole sculture di donne sinuose e languide, in stile D\u00e9co. Negli anni successivi Magnini collabor\u00f2 alla manifattura \"Maiolica Derutese\" di propriet\u00e0 di Serafino Volpi e alla fabbrica di ceramiche \"Grazia\". Nella chiesa di San Francesco, a Deruta, nella nicchia della statua della \"Madonna del Rosario\", sono stati recentemente riscoperti due \"Angeli svolazzanti\", dipinti da Alpinolo Magnini negli anni '30.\nSpos\u00f2 Valeria Grandis (1899-1952).\nOpere nei musei.\nMaioliche e disegni ad acquerello di antiche ceramiche, opere di Alpinolo Magnini, sono oggi a Deruta, nel Museo regionale della Ceramica."}
{"id": "5986907", "revid": "1384537", "url": "https://it.wikipedia.org/wiki?curid=5986907", "title": "Minecraft Realms", "text": ""}
{"id": "5986911", "revid": "125075270", "url": "https://it.wikipedia.org/wiki?curid=5986911", "title": "Fran\u00e7ois Guiguet", "text": "Biografia.\nLa giovinezza e gli studi.\nFran\u00e7ois Guiguet (pron. Ghigh\u00e9) nacque in piccolo borgo di campagna del Delfinato. Suo padre, Joseph Guiguet, era falegname e sua madre, Marie Garnier, una semplice donna di casa che diede alla luce 12 figli. Fran\u00e7ois era il quinto.\nLa scuola elementare del paese lo ebbe come allievo, mentre suo padre gli insegnava il suo mestiere pensando di farne un buon falegname. Ma Fran\u00e7ois aveva un altro destino: assai presto la sua vocazione artistica si rivel\u00f2 e quegli anni di infanzia e di giovinezza, bench\u00e9 trascorsi fra i campi e il legname, videro nascere la sua passione per il disegno e la sua sensibilit\u00e0 per l'arte, senza che nulla del suo ambiente rurale riuscisse ad ostacolarle.\nNel 1876 il dottor Gauthier, medico di famiglia, venne nella casa dei Guiguet per una visita e rimase colpito per la straordinaria qualit\u00e0 dei disegni di quel ragazzo sedicenne. Consigli\u00f2 allora ai genitori di sentire il parere del pittore Auguste Ravier (1814-1895) che stava trascorrendo un periodo di vacanze a Morestel, un villaggio vicino, prima di tornare nel suo atelier parigino.\nCostui era un uomo solitario, allievo e amico di Jean-Baptiste Camille Corot (1796-1875), e che aveva a lungo frequentato i pittori della Scuola di Barbizon.\nDai suoi paesaggi sembrava emanare una malinconica solitudine, illuminata da un ultimo sole. \nRavier aveva 62 anni e colse subito nei lavori del giovane Guiguet un indiscutibile talento. Durante 3 anni gli impart\u00ec dei preziosi quanto fondamentali insegnamenti: come usare i vari attrezzi per il disegno, l'uso e i vantaggi dei pastelli per ottenere effetti rapidi e luminosi, il rispetto dei valori e infine la tecnica della pittura ad olio. Questa particolare \"scuola\" permise comunque a Guiguet di arrivare ben preparato alla \"Scuola di belle arti\" di Lione.\nNel 1879, secondo le raccomandazioni di Ravier, Guiguet fu assegnato alla classe di Michel Dumas (1812-1885), che era stato nominato professore l'anno prima. Dumas era stato allievo di Ingres, con il quale aveva trascorso 16 anni in Italia, ed era un fedele custode della visione artistica del suo maestro. Specialista dei soggetti religiosi e delle grandi decorazioni murali delle chiese, Dumas rispett\u00f2 i gusti di Guiguet e lo convinse della necessit\u00e0 di esprimersi sempre attraverso il disegno puro, mentre gli insegnava i canoni della pittura decorativa classica e, complessivamente, l'organizzazione del lavoro.\nSostenuto da \u00c9douard Aynard (Direttore della Commissione Amministrativa dei Musei) e da Antonin Dubost, deputato dell'Is\u00e8re, Guiguet si trasfer\u00ec a Parigi per completare i suoi studi all'\u00c9cole des Beaux-Arts e fu assegnato alla classe di Alexandre Cabanel. Guiguet ebbe cos\u00ec l'occasione di conoscere e di frequentare diversi artisti famosi dell'ambiente parigino, fece amicizia con Pierre Puvis de Chavannes, Edgar Degas, F\u00e9lix Thiollier e Luigi Chialiva, che gli svel\u00f2 le tecniche di pittura dei maestri del passato. Grazie a questi contatti e ai preziosi insegnamenti che ne riceveva, Guiguet venne formando una sua precisa personalit\u00e0 che permette di riconoscere subito le sue opere.\nLa maturit\u00e0 e la fine.\nDebutt\u00f2 al \"Salon\" nel 1885 con la tela \"Le Retour du jeune Tobie\" e da quel momento inizi\u00f2 la sua carriera di artista a Parigi, ma torn\u00f2 spesso alla sua terra natale, nel Delfinato, alla quale rimase sempre molto affezionato. Espose frequentemente al Salon di Parigi e a Lione, ma anche all'estero: in Germania, in Inghilterra, negli Stati Uniti e nell'Isola della R\u00e9union. Fu apprezzato come ritrattista, paesaggista e disegnatore. Numerose sono le sue stampe. \nNel 1910 fu decorato con la Legion d'honneur. Dal 1914 i suoi soggiorni a Corbelin divennero sempre pi\u00f9 lunghi, finch\u00e9 il 3 settembre del 1937 Fran\u00e7ois Guiguet si spense nella casa che lo aveva visto nascere. Aveva vissuto 77 anni.\nLa carriera di Guiguet non fu illuminata da esaltanti successi, n\u00e9 egli godette di una particolare fama. L'intimismo della sua arte era anche un significativo riflesso della sua vita semplice e chiusa nei suoi affetti e nella sua interiore sensibilit\u00e0. Oggi se ne riscopre il valore.\nL'arte di Guiguet.\nFran\u00e7ois Guiguet, pittore intimista e ritrattista, fu un maestro della rappresentazione dell'infanzia, delle donne, degli sguardi e dell'esistenza quotidiana colta nelle sue espressioni pi\u00f9 semplici, ma significative e a volte nascoste. Trov\u00f2 sempre spunti di ispirazione nella sua casa natale di Corbelin, dove tornava regolarmente. Fu un pittore della vita, nelle sue pi\u00f9 immediate e spesso sfuggenti espressioni, che egli fu in grado di esprimere sulla tela con precisione e realismo. Eccellente disegnatore, Guiguet riusc\u00ec a cogliere tutta la sensibilit\u00e0 dei visi dei bambini e delle donne, che seppe rendere nei suoi lavori in tutta la semplicit\u00e0 delle loro manifestazioni nello scorrere della vita quotidiana.\nIl Museo comunale \"Fran\u00e7ois Guiguet\" a Corbelin benefici\u00f2 di una sua donazione, costituita da 78 quadri a olio, 13 acquarelli e oltre 3500 disegni dell'artista. L'esposizione di questi lavori fu inaugurata il 1\u00ba luglio del 1989 e poi cessata nel 2011."}
{"id": "5986912", "revid": "599013", "url": "https://it.wikipedia.org/wiki?curid=5986912", "title": "Mauro Zanetti (ciclista)", "text": "Carriera.\nDotato di caratteristiche da scalatore, all'esordio dilettantistico chiude al secondo posto il Giro della Valle d'Aosta 1996, dietro Claudio Vandelli. Passato professionista coglie due vittorie in semiclassiche del panorama italiano: la Coppa Placci ed il Giro dell'Appennino.\nPrese parte per sei volte al Giro d'Italia ed in due occasioni alla Vuelta a Espa\u00f1a. Venne, inoltre, selezionato dal commissario tecnico della Nazionale italiana di ciclismo Antonio Fusi per gareggiare ai Campionati del mondo di ciclismo su strada, nella edizione del 1999 svoltasi a Verona."}
{"id": "5986913", "revid": "768068", "url": "https://it.wikipedia.org/wiki?curid=5986913", "title": "Fonthill Abbey", "text": "Fonthill Abbey, nota anche come \"Beckford's Folly\" (Follia di Beckford), era una grande residenza di campagna, in stile neogotico, costruita tra il 1796 e il 1813 presso il villaggio di Fonthill Gifford, nel Wiltshire (Inghilterra), su progetto dell'architetto James Wyatt per conto dello scrittore, mecenate e collezionista d'arte William Beckford. Si trattava di una residenza di campagna con elementi decorativi simili a un'abbazia; le dimensioni dell'edificio erano di gran lunga superiori alla villa di Walpole, pur mantenendo quella \"tenebrosa solennit\u00e0\" che i romantici collegavano al concetto di \"secoli bui\".\nL'eccentrica residenza, che in origine avrebbe dovuto essere una rovina, con tanto di resti di un chiostro, fu ampliata con la costruzione di una grande torre a pianta ottagonale, alta circa 85 metri, che per\u00f2 croll\u00f2 nel 1825, pare a causa delle esili fondazioni che aveva, adempiendo per\u00f2 al bizzarro disegno originale del suo committente. Dopo altri crolli della torre principale la grande residenza venne demolita negli anni successivi."}
{"id": "5986914", "revid": "6923", "url": "https://it.wikipedia.org/wiki?curid=5986914", "title": "Session Description Protocol", "text": "SDP \u00e8 un protocollo che definisce una sintassi testuale per descrivere sessioni multimediali multicast o unicast. Descrive i flussi audio/video che formano la sessione ed i relativi parametri, contiene gli indirizzi di destinazione dei diversi stream e \"governa\" i tempi di inizio e di fine di ogni sessione. \u00c8 il \"payload\" di SIP.\nBibliografia.\nJames F. Kurose, \"Reti di calcolatori e internet, un approccio top-down\""}
{"id": "5986918", "revid": "11959", "url": "https://it.wikipedia.org/wiki?curid=5986918", "title": "Saeed II bin Maktoum bin Hasher Al Maktoum", "text": ""}
{"id": "5986919", "revid": "599013", "url": "https://it.wikipedia.org/wiki?curid=5986919", "title": "Materiale autoriparante", "text": "I materiali autoriparanti sono una classe di materiali intelligenti in grado di recuperare, parzialmente o totalmente, un danno meccanico in maniera autonoma o in risposta ad uno stimolo esterno. Tali materiali nascono dall'esigenza di estendere la vita utile dei prodotti preservandone l'integrit\u00e0 meccanica e/o la funzione. L'idea di base, legata all'approccio biomimetico, consiste nell'integrare nei materiali dei meccanismi di riparazione che controbilancino quelli degradativi derivanti dal loro normale utilizzo. Microcricche, tagli superficiali, graffi, danni da impatto o da corrosione sono tra le tipologie di danni che comunemente si \u00e8 interessati a fronteggiare sia per ragioni di integrit\u00e0 strutturale, poich\u00e9 possono rapidamente portare ad un'alterazione irreversibile delle propriet\u00e0 meccaniche del materiale, sia per ragioni estetiche (in particolare per le superfici e i rivestimenti).\nEsistono esempi di materiali autoriparanti in tutte le principali classi di materiali, ma i polimeri ed i compositi sono quelle sulle quali la ricerca si \u00e8 focalizzata maggiormente vista la loro diffusione in ambito industriale.\nI materiali autoriparanti possono essere classificati in tre tipologie a seconda del sistema sulla quale si basa il meccanismo di riparazione: quelli con microcapsule, quelli con canali vascolari e quelli intrinsecamente autoriparanti.\nStoria.\nIl primo esempio di materiale autoriparante prodotto dall'uomo fu un particolare tipo di malta basata sulla pozzolana che venne utilizzata dai romani nella costruzione di edifici e infrastrutture. La qualit\u00e0 superiore di questo materiale rispetto alle malte tradizionali era ben nota gi\u00e0 all'epoca, ma solo in tempi recenti \u00e8 stato dimostrato che la sua straordinaria stabilit\u00e0 chimico-fisica \u00e8 attribuibile proprio alla presenza della pozzolana.\nNel XXIesimo secolo i materiali autoriparanti sono divenuti una materia di studio affermata. Nel 2007 si \u00e8 tenuta la prima conferenza internazionale.\nMateriali autoriparanti con microcapsule.\nUno dei possibili modi di progettare un materiale autoriparante prevede l'utilizzo di microcapsule all'interno di una matrice.\nLe microcapsule, costituite esternamente da una parete fragile, contengono al loro interno una sostanza liquida (generalmente un monomero) che svolge la funzione di riparazione. Quando si verifica un danno al materiale, le microcapsule si rompono anch'esse provocando la fuoriuscita del monomero. \nQuest'ultimo prima diffonde lungo la zona danneggiata e successivamente reagisce chimicamente per poter efficacemente riparare la rottura.\nTalvolta all'interno della matrice si trova anche un catalizzatore che facilita la riparazione favorendo la reazione di polimerizzazione.\nCi sono diversi parametri che vanno considerati nella sintesi di materiali autoriparanti con microcapsule. Innanzitutto vi deve essere una buona affinit\u00e0 chimica tra l'agente riparante e il materiale che costituisce la matrice affinch\u00e9 la riparazione sia efficace. La viscosit\u00e0 del monomero, inoltre, deve essere sufficientemente bassa da permettere di scorrere lungo la zona danneggiata prima che avvenga la reazione. La dimensione delle microcapsule \u00e8 fondamentale affinch\u00e9 il materiale sia in grado di riparare cricche di dimensioni diverse.\nOltre all'integrit\u00e0 meccanica \u00e8 possibile utilizzare questo sistema anche per ripristinare propriet\u00e0 funzionali del materiale come ad esempio la conducibilit\u00e0 elettrica.\nLe microcapsule presentano il vantaggio di poter essere facilmente integrabili in diversi materiali conferendo loro la funzionalit\u00e0 autoriparante. D'altro canto a seguito del primo danno meccanico che provoca la rottura delle microcapsule l'abilit\u00e0 autoriparante in quella zona si esaurisce.\nMateriali autoriparanti con canali vascolari.\nI canali vascolari sono alla base di quei sistemi realizzati ispirandosi agli apparati circolatori tipici delle specie animali. Le dimensioni dei canali possono essere dell'ordine dei millimetri o pi\u00f9 frequentemente dei micron. In quest'ultimo caso ci si riferisce a microcanali. Al loro interno vengono immagazzinate uno o pi\u00f9 sostanze liquide (generalmente monomeri) che esercitano l'azione di riparazione. Quest'ultima avviene quando un danno meccanico provoca la fuoriuscita del liquido riparante che reagisce chimicamente andando a riparare la zona danneggiata. Sistemi pi\u00f9 avanzati prevedono l'introduzione all'interno della matrice di pi\u00f9 reti indipendenti di microcanali in maniera da poter utilizzare monomeri chimicamente diversi e aumentare l'efficacia della riparazione.\nSe da un lato questi sistemi sono tra i pi\u00f9 efficaci poich\u00e9 potenzialmente in grado di riparare un danno meccanico pi\u00f9 volte nello stesso punto, dall'altro sono complessi da progettare e produrre. Esistono diverse tecniche per realizzare un sistema di canali o microcanali vascolari all'interno di un materiale.\nTubi cavi non rimovibili.\nConsiste nel posizionare una serie di tubi di vetro, metallo o polimero tra i diversi strati di tessuto durante la realizzazione del composito con una tecnica simile alla laminazione. I tubi cavi serviranno in questo modo da serbatoi per il liquido riparante. In maniera analoga possono essere utilizzate anche fibre di vetro cave.\nPreforme solide rimovibili.\nLa procedura per la produzione dei canali \u00e8 molto simile a quella relativa ai tubi cavi non rimovibili. Nella fase iniziale si posizionano le preforme tubulari in metallo o polimero tra gli strati di tessuto. A valle delle fasi di impregnazione e indurimento (curing) della resina si estraggono le preforme dal manufatto ottenendo dei canali nei quali \u00e8 possibile flussare gli agenti riparanti.\nVaporizzazione di componenti sacrificali.\nQuesta tecnica consiste nell'utilizzare fibre di vetro o carbonio in combinazione con fibre sacrificali di acido polilattico (PLA). Dopo l'impregnazione e l'indurimento della resina, le fibre sacrificali vengono vaporizzate a 200\u00a0\u00b0C e rimosse dalla struttura del composito dando luogo a un network tridimensionale di microcanali.\nMicromachining.\nQuesta tecnica consiste nell'utilizzare una macchina CNC dotata di laser in grado di rimuovere materiale da una superficie.\nInizialmente su due pezzi separatamente viene rimossa una striscia di materiale a sezione semicircolare. Successivamente le parti che dovranno essere a contatto vengono rifinite per ottimizzare l'adesione fra le due met\u00e0 quando queste vengono riattaccate. In tal modo il pezzo lavorato avr\u00e0 un microcanale al suo interno.\nStampa 3D.\nLa stampa 3D \u00e8 un metodo di fabbricazione attraverso il quale un materiale viene depositato strato dopo strato in maniera controllata. \nTramite specifiche tecniche \u00e8 possibile realizzare strutture tridimensionali con materiali removibili. \u00c8 possibile cio\u00e8 stampare in tre dimensioni in primo luogo uno stampo sacrificale che abbia la struttura dei microcanali e successivamente infiltrare la resina che viene fatta indurire (curing). Il materiale stampato pu\u00f2 essere infine rimosso tramite solventi o per riscaldamento dando luogo al sistema di microcanali.\nRottura dielettrica.\nQuesta tecnica consiste nell'impiantare una carica elettrica in un polimero dielettrico tramite irradiazione a elettroni. L'energia accumulata viene scaricata in maniera controllata per vaporizzare e fratturare il materiale parzialmente dando luogo a una rete di microcanali ramificati di diverse dimensioni.\nMateriali intrinsecamente autoriparanti.\nIn questo tipo di materiali la funzionalit\u00e0 autoriparante risiede nella loro struttura chimica. Per alcuni di essi pu\u00f2 essere necessaria la somministrazione di una certa quantit\u00e0 di energia che contribuisca a innescare o accelerare il processo di riparazione. L'energia pu\u00f2 essere sotto forma di sforzo meccanico, trattamento termico o irradiazione UV. Anche questi materiali sono potenzialmente in grado di compiere pi\u00f9 cicli di riparazione nello stesso punto. Possono essere divisi in due categorie principali che prendono il nome dalle interazioni molecolari sulle quali si basa il processo autoriparante: legami covalenti reversibili e interazioni supramolecolari.\nLegami covalenti reversibili.\nSono materiali che hanno componenti molecolari in grado di assemblarsi e disassemblarsi in maniera reversibile.\nL'efficacia della riparazione dipende anche dalla flessibilit\u00e0 delle molecole, dall'ambiente circostante e dall'architettura.\nI sistemi basati su legami covalenti dinamici comprendono un'ampia gamma di reazioni ma i pi\u00f9 studiati sono quelli che si basano sulla reazione di Diels-Alder/retro-Diels-Alder e sulla reazione di scambio del ponte disolfuro. Nel caso della reazione di Diels-Alder vi \u00e8 l'interazione tra un gruppo funzionale furanico e un gruppo maleimmidico che \u00e8 reversibile nell'intervallo di temperatura 100-150\u00a0\u00b0C.\nLa riparazione promossa dal ponte disolfuro pu\u00f2 essere ottenuta in resine epossidiche termoindurenti a temperature di riparazione di 60-70\u00a0\u00b0C, in elastomeri a temperatura ambiente e in rivestimenti sol-gel.\nInterazioni supramolecolari.\nLe interazioni supramolecolari, reversibili per definizione, permettono ai materiali di autoassemblarsi e organizzarsi conferendo ad essi, in determinate condizioni, la funzionalit\u00e0 di autoriparazione. I materiali supramolecolari sono polimeri che possono essere basati su legame idrogeno, interazioni \u03c0-\u03c0, ionomeri e legami di coordinazione. Molti sistemi combinano pi\u00f9 di un tipo di interazione supramolecolare in un solo materiale.\nPer realizzare un polimero autoriparante basato su legami idrogeno bisogna tenere sotto controllo i fenomeni che influenzano la stabilit\u00e0 \ndella struttura supramolecolare come lo stacking, la formazione di fibre, microseparazioni di fase, formazioni di cluster, cristallizzazione di gruppi supramolecolari o catene polimeriche, interazioni dipolo-dipolo e legami idrogeno secondari.\nI materiali autoriparanti basati sulla interazione aromatica \u03c0-\u03c0 si ottengono combinando gruppi funzionali ricchi di elettroni \u03c0 con gruppi funzionali poveri di elettroni \u03c0 dando luogo a complessi supramolecolari.\nNegli ionomeri le specie ioniche all'interno della catena polimerica possono formare cluster che agiscono da punti di cross-link dando origine ad un network reversibile in caso di danno da impatto balistico.\nMateriali autoriparanti possono essere realizzati da legami di coordinazione dinamici selezionando attentamente polimeri con interazioni metallo-ligando multivalenti per costituire un network di legami allo stesso tempo stabile e dinamico."}
{"id": "5986933", "revid": "2144409", "url": "https://it.wikipedia.org/wiki?curid=5986933", "title": "Nascar Racers", "text": "Nascar Racers \u00e8 una serie animata statunitense-canadese prodotta dalla Saban Entertainment.\nLa serie \u00e8 stata trasmessa negli Stati Uniti dal 20 novembre 1999 al 24 marzo 2001 su Fox Kids. In Italia \u00e8 stata trasmessa in prima TV su Jetix dal 1\u00ba maggio al 30 luglio 2005 e in chiaro su K2 dal 15 giugno 2009.\nL'animazione del cartone \u00e8 un ibrido, i personaggi sono disegnati nel classico stile 2D mentre i veicoli e i tracciati sono in 3D.\nAltri media.\nVideogioco.\nUn videogioco simulatore di guida omonimo della serie, venne sviluppato da Software Creations (versione per PC) e Digital Eclipse (versione per GBC) e pubblicato da Hasbro per PC e Game Boy Color negli ultimi mesi del 2000 esclusivamente in Nord America. Era prevista anche una versione per PlayStation, ma quest'ultima venne infine cancellata.\nLibri.\nDalla serie \u00e8 stata tratta anche una serie di libri scritta da Gene Hult sotto lo pseudonimo di J. E. Bright. Edita da HarperEntertainment, uscirono cinque volumi, pubblicati tra il 3 maggio e il 7 novembre 2000.\nSono inediti in Italia."}
{"id": "5986937", "revid": "101175", "url": "https://it.wikipedia.org/wiki?curid=5986937", "title": "Jim Filice", "text": "Carriera.\nConosciuto in campo internazionale per alcune presenze nel motomondiale dove ha anche ottenuto una vittoria in occasione del Gran Premio motociclistico degli Stati Uniti d'America 1988 disputato sul circuito di Laguna Seca, nelle competizioni statunitensi AMA ha ottenuto 29 vittorie singole e tre titoli nazionali in classe 250, tanto da essere inserito nel 2000 nella Motorcycle Hall of Fame."}
{"id": "5986953", "revid": "438678", "url": "https://it.wikipedia.org/wiki?curid=5986953", "title": "T-test", "text": ""}
{"id": "5986954", "revid": "110157", "url": "https://it.wikipedia.org/wiki?curid=5986954", "title": "Divizia A1 2015-2016 (pallavolo femminile)", "text": "La Divizia A1 2015-16 si \u00e8 svolta dal 10 ottobre 2015 al 29 aprile 2016: al torneo hanno partecipato dodici squadre di club rumene e la vittoria finale \u00e8 andata per la seconda volta consecutiva al Club Sportiv de Volei Alba-Blaj.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Divizia A1 2015-16 hanno partecipato dodici squadre: quella neopromossa dalla Divizia A2 \u00e8 stata il Clubul Sportiv Rapid Bucure\u0219ti, vincitrice dei play-off promozione; una squadra \u00e8 stata ripescata, ossia il Volei Club Penicilina Ia\u0219i."}
{"id": "5986961", "revid": "729019", "url": "https://it.wikipedia.org/wiki?curid=5986961", "title": "Alan McGregor Peart", "text": "Pilota da caccia della Royal Air Force durante la seconda guerra mondiale, prese parte alla campagna di Tunisia, a quella di Sicilia, e poi combatte in Birmania nel corso del 1944. Divenne un Asso dell'aviazione conseguendo l'abbattimento di sei vittorie accertate, una condivisa e nove aerei danneggiati. Decorato con la Distinguished Flying Cross.\nBiografia.\nNasce a Nelson, in Nuova Zelanda, il 25 luglio 1922, e dopo aver lavorato a Tauranga nel dipartimento dei lavori pubblici, con lo scoppio della seconda guerra mondiale, nel corso del 1940, si arruol\u00f2 come soldato semplice nella locale compagnia territoriale del Battaglione \"Harauki\" del New Zealand Army. Transitato in forza alla Royal New Zealand Air Force il 7 maggio 1941, consegu\u00ec il brevetto di pilota militare in una scuola di volo canadese. \nAssegnato nel giugno 1942, con il grado di sergente, al No.610 Squadron della Royal Air Force prese parte alle operazione aeree sui territori dell'Europa occupata, e trasferito al No.81 Squadron di stanza a Gibilterra, equipaggiato con i caccia Supermarine Spitfire Mk.V. Con il nuovo reparto oper\u00f2 in appoggio alle operazioni di sbarco alleate nell'Africa del nord, e poi combatte durante la seguente campagna di Tunisia. Consegu\u00ec la sua prima vittoria il 1\u00ba dicembre 1942 quando abbatte di un bombardiere-aerosilurante Savoia-Marchetti S.M.84 della Regia Aeronautica sulla rada di Bona. Il 25 aprile 1943 abbatte un caccia Messerschmitt Bf 109 della Luftwaffe su Medjez el-Bab, il 28 agosto un similare sui cieli della Sicilia, e il 13 settembre un bombardiere Dornier Do 217 sui cieli di Salerno.\nA causa di un avvicendamento il suo squadron fu trasferito in Birmania, basato su un aeroporto di fortuna, noto come \"Broadway\", situato a 370\u00a0km all'interno del territorio controllato dai giapponesi. Lo squadron era schierato in appoggio alla Wingate's Chindits, e durante le operazioni aeree abbatte un caccia Nakajima Ki-43 Oscar vicino a Paunybuyn il 16 marzo 1944, un altro il giorno dopo sul proprio campo d'aviazione, e uno il 17 aprile vicino a Palel. Nel giugno dello stesso anno fu decorato con la Distinguished Flying Cross e quindi trasferito ad una unit\u00e0 di conversione operativa per piloti destinati agli aerei da caccia di stanza a Poona, in India. Nel febbraio 1945 ritorn\u00f2 in Nuova Zelanda dove riprese successivamente gli studi laureandosi in ingegneria presso l'Universit\u00e0 della Nuova Zelanda nel corso del 1949. In seguito lavor\u00f2 come ingegnere civile presso l'amministrazione pubblica, andando in pensione con la qualifica Commissario ai lavori pubblici del distretto di Wellington nel 1982. Inizi\u00f2 quindi l'attivit\u00e0 di scrittore stabilendosi a Lower Hutt."}
{"id": "5986966", "revid": "729019", "url": "https://it.wikipedia.org/wiki?curid=5986966", "title": "Guerra contro Sigismondo", "text": "La guerra contro Sigismondo (in svedese: \"Kriget mot Sigismund\") fu un conflitto tra il duca Carlo, futuro re Carlo IX di Svezia e Sigismondo, re di Svezia e di Polonia. Durata dal 1598 al 1599, fu anche chiamata Guerra di deposizione contro Sigismondo (\"Avs\u00e4ttningskriget mot Sigismund\"), dal momento che la ragione principale del conflitto fu il tentativo di deporre quest'ultimo dal trono di Svezia. La guerra port\u00f2 infine alla deposizione di Sigismondo, mentre il duca Carlo ottenne prima il governo e in seguito anche il trono del paese scandinavo.\nContesto storico.\nQuando Stefano I di Polonia mor\u00ec nel 1586, Sigismondo Vasa, figlio di Giovanni III di Svezia e Caterina Jagellona, fu eletto re della Confederazione polacco-lituana, nel tentativo di continuare l'alleanza polacco-svedese e con lo scopo iniziale di contrapporsi a Ivan il Terribile. Contestualmente Sigismondo giur\u00f2 di cedere l'Estonia alla Confederazione, sottoscrivendo i Pacta conventa.\nQuando il re Giovanni III mor\u00ec nel 1592, suo figlio Sigismondo, gi\u00e0 re di Polonia dal 1587, ascese al trono svedese. \nQuesto scaten\u00f2 presto i primi conflitti. Il duca Carlo, il pi\u00f9 anziano figlio vivente di Gustavo Vasa e di religione luterana, non approv\u00f2 l'assunzione del trono da parte di Sigismondo, suo nipote e per di pi\u00f9 di religione cattolica, per governare un regno che riteneva gli spettasse di diritto.\nDopo la sua incoronazione a re di Svezia il 19 Febbraio 1594, Sigismondo decret\u00f2 che i parlamenti (\"St\u00e5ndsriksdagen\") non si sarebbero pi\u00f9 potuti convocare senza il preventivo consenso del re. Nonostante questo, Carlo convoc\u00f2 un riksdag degli Stati a S\u00f6derk\u00f6ping nell'autunno 1595, in cui riusc\u00ec a imporre la sua volont\u00e0 per ottenere ci\u00f2 a cui mirava: il duca fu infatti nominato reggente con il parere favorevole del Riksr\u00e5d, il che significava che sarebbe stato egli a governare di fatto la Svezia insieme al Riksr\u00e5d durante l'assenza del legittimo re dal regno.\nPoco dopo, la nobilt\u00e0 del regno di Svezia e Finlandia (in finlandese: \"Ruotsi-Suomi\", in svedese: \"Sverige-Finland\"), guidata dal neo governatore nominato proprio da Sigismondo, l'ammiraglio Klaus Fleming, respinse queste decisioni. Essi simpatizzavano per il re e consideravano Carlo un semplice ribelle. Come contromossa, Carlo istig\u00f2 tra gli agricoltori della Ostrobotnia una ribellione contro Fleming e la nobilt\u00e0 a lui fedele, la guerra dei Cudgel (o guerra dei club o dei bastoni; in finlandese: \"Nuijasota\", in svedese: \"Klubbekriget\"). Fleming riusc\u00ec a sedare la rivolta, ma mor\u00ec nel mese di aprile 1597. Circa nello stesso periodo, giunse nel regno una lettera dalla sede di Sigismondo in Polonia, nella quale si ribadiva che egli non avrebbe accettato Carlo come reggente. Il duca utilizz\u00f2 quindi una tattica che suo padre aveva gi\u00e0 impiegato con successo, vale a dire fingere le dimissioni dalla carica e sperare che il re non le accogliesse. Tuttavia, la risposta non fu quello che Carlo aveva sperato: il re accett\u00f2 le dimissioni di Carlo e ripose il potere completo nel Riksr\u00e5d.\nNonostante la difficile situazione, Carlo convoc\u00f2 nello stesso anno un altro parlamento illegale, questa volta nella citt\u00e0 di Arboga. Solo uno dei Consiglieri del regno si present\u00f2. La ragione era che il vero obiettivo di Carlo di deporre Sigismondo era ormai stato rivelato, e il popolo aveva compreso che si stava preparando una seria rivolta. Quando il duca Carlo minacci\u00f2 i consiglieri assenti di severe rappresaglie, alcuni di loro persero il coraggio di opporglisi. Erik Gustavsson Stenbock, Arvid Gustavsson Stenbock, Erik Larsson Sparre, Erik Brahe e Sten Ban\u00e9r, per citare i pi\u00f9 eminenti esponenti del Riksr\u00e5d, si rifugiarono immediatamente presso Sigismondo.\nAlla fine, come previsto, nel 1597 scoppi\u00f2 la guerra civile. Il duca Carlo fu subito in grado di assumere abilmente il controllo di gran parte dei potenti castelli del paese, e in questo modo ottenne anche il controllo di quasi tutto il regno.\nPi\u00f9 problematica per Carlo era la situazione in Finlandia, dove la vedova di Klaus Fleming conservava il possesso dello strategico Castello di Turku (in finlandese: \"Turun linna\", in svedese: \"\u00c5bo slott\"). Ma dopo una serrata guerra psicologica, Carlo e i suoi seguaci riuscirono infine a prendere la fortezza. Si dice che, quando il duca entr\u00f2 nella cappella del castello e vide il corpo di Klaus Fleming che giaceva in una bara, abbia esclamato: \u00ab Se tu ora fossi stato vivo, la tua testa non sarebbe in grande sicurezza \u00bb. Al che la vedova di Fleming, Ebba Stenbock, si sarebbe avvicinata al duca rispondendo coraggiosamente: \u00ab Se mio marito fosse stato vivo, Vostra Grazia non sarebbe mai entrata qui dentro \u00bb.\nQuando Sigismondo venne a sapere quello che era successo in Finlandia perse la pazienza. Il re non poteva pi\u00f9 accettare le azioni irrispettose del duca Carlo e si accinse a utilizzare la forza.\nLa \"campagna delle salsicce\" e la caduta di Kalmar.\nNel febbraio 1598 Sigismondo mise insieme un esercito composto di soli 5.000 uomini, per lo pi\u00f9 mercenari ungheresi e tedeschi. Inizialmente era stato proposto un esercito pi\u00f9 grande, ma fu respinto da Sigismondo in quanto prevedeva la presenza di forze svedesi e il re prefer\u00ec non rischiare di entrare in conflitto anche con loro.\nIl re e i suoi consiglieri si attendevano sostegno militare dalla Finlandia e dall'Estonia svedese (patrie della nobilt\u00e0 svedese precedentemente guidata dal barone Klaus Fleming). Speravano anche nell'aiuto del regno unito di Danimarca-Norvegia e delle fazioni pro-Sigismondo esistenti in Svezia. L'ambasciatore Samuel \u0141aski fu inviato in missione diplomatica presso questi paesi, ma la Danimarca non mostr\u00f2 alcun interesse a offrire la sua partecipazione.\nNel mese di maggio, gli uomini di Sigismondo iniziarono la loro avanzata verso nord. L'esercito si riun\u00ec a Marienburg (l'odierna Malbork), dove il livoniano J\u00fcrgen Farensbach fu nominato comandante. L'esercito si sarebbe dovuto trasportare da Danzig (Danzica) in Svezia su navi svedesi, ma gli Stati del Regno di Svezia declinarono l'invito: rifiutarono di concedere a Sigismondo l'utilizzo delle loro navi fino a quando egli sarebbe rimasto al comando di un esercito straniero. C'era infatti un sospetto diffuso contro Sigismondo e i suoi guerrieri cattolici. Alla fine gli Stati promisero di proteggere il duca Carlo e gli altri che si sarebbero ribellati contro il re.\nDal momento che gli svedesi si erano rifiutati di collaborare per il trasporto, Sigismondo fu costretto ad acquistare o appropriarsi con la forza di un numero sufficiente di navi. Appena preso possesso di un centinaio di imbarcazioni, l'esercito fu in grado di iniziare la sua spedizione verso la Svezia. A causa di venti sfavorevoli, il viaggio attraverso il mare richiese molto pi\u00f9 tempo del previsto. Di conseguenza divenne impraticabile l'opzione precedentemente concordata di un attacco coordinato tra le truppe finlandesi e i soldati polacchi di Sigismondo. I soldati finlandesi, comandati dal governatore Arvid St\u00e5larm il Giovane, sbarcarono infatti nell'Uppland una settimana prima di Sigismondo. Mentre i finlandesi invadevano la provincia svedese, il duca Carlo era in marcia verso Kalmar: immediatamente si diresse verso Stoccolma per difendere la citt\u00e0.\nNel frattempo, tre leader protestanti, Nicolaus Olai Bothniensis, Laurentius Paulinus Gothus e Ericus Jacobi Skinnerus, tentarono di fermare i lealisti finlandesi di Sigismondo. I tre religiosi furono in grado di ottenere il sostegno degli agricoltori dell'Uppland e, dopo alcuni scontri di secondaria importanza, gli uomini di St\u00e5larm preferirono ritirarsi. Questi erano inoltre minacciati dalla marina del duca Carlo, e fu loro ordinato di non farsi pi\u00f9 coinvolgere da quel momento in nessuna grande battaglia. Questi scontri, seppur di scarso valore militare, sono rimasti famosi e spesso ricordati in Svezia con il curioso nome di \"Korvt\u00e5get\" (campagna o crociata delle salsicce), perch\u00e9 i contadini catturarono le borse dei soldati finlandesi, che trovarono piene di salsicce. La \"campagna delle salsicce\" fu comunque una vittoria minore per il duca Carlo. La pi\u00f9 grande minaccia veniva da sud.\nAlla fine di maggio 1598 Sigismondo sbarc\u00f2 sul suolo svedese nei pressi di Avask\u00e4r, un minuscolo villaggio nel Blekinge, a sud di Kalmar. Il re esord\u00ec pacificamente con l'invio a Kalmar di \u0141aski al fine di avviare dei negoziati. Il suo compito era quello di convincere i comandanti della citt\u00e0 ad aprire le porte al legittimo sovrano. Tuttavia, la missione diplomatica non port\u00f2 da nessuna parte. A questo punto il re radun\u00f2 i suoi soldati e marci\u00f2 su Kalmar. L'esercito si ferm\u00f2 appena fuori dalla citt\u00e0. Il piano era quello di spaventare i comandanti e indurli a farlo entrare in citt\u00e0. Per rendere il suo messaggio ancora pi\u00f9 terrificante, Sigismondo minacci\u00f2 la citt\u00e0 con pene severe e afferm\u00f2 che in caso di disobbedienza avrebbe privato la nobilt\u00e0 della citt\u00e0 dei suoi figli. La propaganda funzion\u00f2 bene e Sigismondo fu in grado di fare il suo tanto agognato ingresso a Kalmar il 1\u00ba agosto.\nGli eventi decisivi - Anno 1598.\nDopo la caduta di Kalmar, il duca Carlo si trov\u00f2 ad affrontare tutta una serie di nuovi pesanti problemi. L'esercito della Corona polacca attir\u00f2 nuove leve svedesi mentre Stoccolma, priva di adeguata difesa militare, fu presa facilmente con l'aiuto della nobilt\u00e0 e degli ufficiali del G\u00f6taland. Dopo questo evento, la cavalleria dell'Uppland si un\u00ec a Sigismondo, e nuove forze furono mobilitate alla causa del re in Finlandia ed Estonia.\nNel frattempo si muovevano anche le diplomazie del continente. Un gruppo di inviati provenenienti dal Brandenburgo, dalla Prussia e dal Meclemburgo, iniziarono una spola di tre settimane avanti e indietro tra il duca Carlo e gli acquartieramenti di Sigismondo, cercando di salvaguardare la pace. Nonostante gli sforzi essi non riuscirono nell'intento. L'11 agosto Sigismondo navig\u00f2 con la sua fanteria fino al Castello di Stegeborg. La cavalleria si diresse verso la stessa meta via terra. A questo punto la situazione di Carlo non era certo delle migliori. Gli unici spiragli luminosi erano la recente fuga di G\u00f6ran Nilsson Gyllenstierna, l'ex comandante di Stoccolma, dalla citt\u00e0, e il rifiuto della marina svedese di unire le proprie forze a quelle polacche.\nIntanto \u0141aski aveva preso anche il Castello di Stoccolma e Sigismondo poteva ora vantare il pieno controllo della citt\u00e0, la chiave per la Svezia. Tuttavia, durante la navigazione Sigismondo e la sua flotta furono colpiti da una violenta tempesta: centinaia di uomini furono sbalzati in mare e perirono. Questo incidente cambi\u00f2 radicalmente la situazione. Improvvisamente il re si trovava in una posizione pericolosamente esposta. Il 22 agosto sbarc\u00f2 a Stegeborg con solo 100 uomini, in una posizione oltretutto aggravata dalla presenza dell'esercito di Carlo accampato nelle immediate vicinanze. A parziale consolazione di Sigismondo, il resto dei suoi uomini aveva comunque preso il controllo delle fortezze di \u00c4lvsborg, di quella di Gullberg e di altre parti del paese. Nella zona intorno Stegeborg, il duca Carlo si era invece ritirato a Link\u00f6ping, da dove era in grado di bloccare i rifornimenti alle truppe di Sigismondo. Il re, dal canto suo, poteva ora contare in tutto su circa 4/5.000 uomini in armi, grazie al supporto delle truppe che lo avevano raggiunto dopo la sua sfortunata navigazione.\nIl 28 agosto, il duca Carlo e i suoi uomini uscirono da Link\u00f6ping e si accamparono al Castello di Mem, a un paio di chilometri a nordovest di Stegeborg, mentre i negoziati tra le parti riprendevano. Il duca chiese risposte chiare da parte di Sigismondo alle sue rivendicazioni, richiesta che il re interpret\u00f2 come il preludio di un attacco imminente. Il suo esercito era in una trappola, ma egli poteva contare sull'aiuto delle altre forze dislocate altrove. A Hans Vejer, uno dei suoi comandanti, fu ordinato di attaccare gli svedesi ribelli alle spalle, da ovest; un altro comandante, Farensbach, schier\u00f2 le sue forze in ordine di battaglia di fronte al nemico. La reazione di Carlo fu immediata e la mattina dell'8 settembre attacc\u00f2 Sigismondo nella battaglia di Stegeborg. Le truppe di fanteria mercenaria del re ebbero facilmente facilmente ragione dei circa 7.000 uomini scarsamente addestrati del duca, mentre la cavalleria polacca li mise disordinatamente in fuga. Ci\u00f2 provoc\u00f2 il panico tra i ribelli, causando pesanti perdite tra le loro file. Contrariamente al parere dei suoi consiglieri, il re decise di fermare l'attacco (il suo obiettivo era infatti quello di acquisire la corona svedese e non uno sterminio), consentendo il ritiro delle truppe svedesi.\nGli svedesi sconfitti si ritirarono rapidamente al campo presso il castello di Mem. Le perdite ammontavano a soli 300 uomini, ma la perdita di prestigio di Carlo era stata enorme. A ci\u00f2 si aggiungeva l'umiliazione subita per il comportamento magnanimo di Sigismondo che aveva risparmiato i suoi uomini. La pressione sul duca crebbe cos\u00ec tanto che il normalmente testardo Carlo cominci\u00f2 a meditare di rinunciare e fuggire dal paese con la sua famiglia. Alcuni alti ufficiali riuscirono tuttavia a convincerlo a rimanere.\nI negoziati ripresero e fu concordato un cessate il fuoco di due giorni. Durante quei due giorni, si assist\u00e9 a un gran numero di manovre in entrambi gli schieramenti. Sigismondo convoc\u00f2 altri soldati dalla Polonia ma nello stesso tempo la marina svedese navig\u00f2 verso la costa. Fino a quel momento le navi scandinave, comandate da Joachim Scheel, erano rimaste ancorate al largo di Stegeborg. A causa di venti sfavorevoli, infatti, non erano state in grado di avvicinarsi. Ma una volta giunta sulla costa la marina, la fortuna di Carlo gir\u00f2 di nuovo. Dal momento che Scheel aveva portato con s\u00e9 un numero consistente di nuove forze e le sue navi bloccavano i rinforzi per Sigismondo dalla Polonia, Carlo pot\u00e9 alzare la posta in gioco nei negoziati.\nSigismondo si sent\u00ec insopportabilmente minacciato e consider\u00f2 il blocco navale come una formale dichiarazione di guerra. Per questo motivo, lui e i polacchi lasciarono Stegeborg il 20 settembre a marciarono su Link\u00f6ping. L'esercito del duca Carlo lo segu\u00ec immediatamente. La notte del 25 settembre distaccamenti minori ebbero delle schermaglie tra loro.\nLa mattina del 25 settembre 1598, gli eserciti si scontrarono in un importante impegno campale nella battaglia di St\u00e5ngebro. Carlo si offr\u00ec ancora una volta di colloquiare, ma nel frattempo attacc\u00f2 nella nebbia, mentre gli uomini di Sigismondo si stavano ritirando al loro campo, col risultato che solo i mercenari furono coinvolti nella lotta poich\u00e9 i suoi svedesi a quel punto si rifiutarono di combattere. Il duca Carlo ottenne cos\u00ec una vittoria decisiva che costrinse Sigismondo ad accettare duri termini di resa. Carlo pretese che il re reinviasse in patria tutto il suo esercito, mentre lui stesso sarebbe dovuto rimanere per attendere un Parlamento. Inoltre, un certo numero di svedesi che si era inizialmente schierato con Sigismondo, compresi i suoi sostenitori nel Riksr\u00e5d, furono catturati e imprigionati. Questi furono successivamente giustiziati nel \"Link\u00f6pings blodbad\" (il Bagno di sangue di Link\u00f6ping), il 20 marzo 1600.\nL'accordo fu suggellato con una cena tra Carlo e Sigismondo nel Castello di Link\u00f6ping. Il re, intollerabilmente sotto pressione, temendo per la sua vita una volta rimasto senza il suo esercito e dopo aver capito di aver perso anche la battaglia politica, fugg\u00ec nel corso dei successivi giorni in Polonia.\nMentre il trattato di pace veniva firmato a Link\u00f6ping, nella provincia di Dalarna il conflitto era ancora in corso. Qui, un balivo pro-Sigismondo, Jacob N\u00e4f, aveva cercato di sollevare i dalecarlici contro il duca Carlo. Nel caos che ne segu\u00ec, N\u00e4f fu giustiziato, e i dalecarlici intrapresero la cosiddetta campagna di N\u00e4f (\"N\u00e4ft\u00e5get\"), bruciando, saccheggiando e uccidendo fino a Brunnb\u00e4ck. Nel V\u00e4sterg\u00f6tland, Carl Carlsson Gyllenhielm, figlio illegittimo del duca Carlo, sconfisse infine la rivolta.\nGli eventi del 1599.\nIl re intanto pianificava di ritornare in Svezia, cosa che risollev\u00f2 il morale tra i suoi seguaci. Tuttavia, questi piani non furono mai messi in pratica. La guerra nel paese invece continu\u00f2 ancora per un paio di mesi, con Carlo che cercava di riconquistare le citt\u00e0 ancora fedeli a Sigismondo. Il duca inizi\u00f2 con la nomina di un nuovo governo per la citt\u00e0 di Stoccolma. Poi accus\u00f2 i borghesi colpevoli, egli sostenne, di non aver difeso a sufficienza la citt\u00e0. Tutto si risolse con l'incarcerazione di un gran numero di persone, tra le quali l'arcivescovo Abraham Angermannus, che avevano sostenuto Sigismondo.\nSuccessivamente le forze svedesi, guidate da Carl Carlsson Gyllenhielm, marciarono verso Kalmar con l'intento di assediare la citt\u00e0. Johan Larsson Sparre difese strenuamente le mura e il castello, nella speranza che il re sarebbe presto tornato in Svezia. Ma non ricevette alcuna assistenza e, la notte tra il 1\u00ba e il 2 marzo, la citt\u00e0 fu presa d'assalto. A Gyllenhielm e Samuel Nilsson fu ordinato di attaccare la porta nord. Il duca Carlo condusse personalmente l'attacco alla porta occidentale. Dopo una lotta breve e violenta, i suoi uomini riuscirono a scalare le mura. Dal momento che i soldati si diedero subito al saccheggio della citt\u00e0, tuttavia, la possibilit\u00e0 di catturare il castello di Kalmar nello stesso assalto fu perduta.\nNei giorni successivi, i difensori del castello si dimostrarono molto pi\u00f9 tenaci del previsto. Johan Larsson Sparre mantenne gli svedesi \na distanza e, infine, arrivarono sei navi polacche. Queste, tuttavia, furono respinte da quattro piccole navi svedesi e dal fuoco di artiglieria sparato dalle batterie della citt\u00e0. Quando le navi polacche furono neutralizzate, termin\u00f2 la speranza di successo per gli uomini all'interno del castello, che si arresero il 12 maggio. Johan Larsson Sparre e i suoi pi\u00f9 stretti collaboratori, tra cui Christoffer Andersson Strale e Lars Andersson R\u00e5lamb, furono catturati.\nDopo l'assalto e la cattura di Kalmar, l'epicentro della guerra si trasfer\u00ec in Finlandia. Roccaforte dopo roccaforte essa cominci\u00f2 ad essere conquistata nel mese di luglio. In un primo momento, furono Hans Klasson Bielkenstierna e Peder Stolpe a condurre i combattimenti contro i seguaci di Sigismondo, ma il 19 agosto il duca Carlo assunse personalmente il comando. Con l'aiuto della marina schiacci\u00f2 le ultime resistenze e, entro settembre, tutti i seguaci di Sigismondo erano scappati, erano stati arrestati o giustiziati, ad esempio, nel bagno di sangue di \u00c5bo (in svedese \"\u00c5bo blodbad\", in finlandese \"Turun veril\u00f6yly\") del 10 novembre 1599.\nRisultato e conseguenze.\nIl 24 luglio 1599 Sigismondo era gi\u00e0 stato ufficialmente deposto dal trono di Svezia da un Parlamento, Riksdag, tenutosi a Stoccolma. Gli furono dati sei mesi di tempo per comunicare se volesse mandare in Svezia suo figlio, il principe Ladislao di Polonia, come suo successore, a condizione che il ragazzo si fosse per\u00f2 convertito alla fede evangelica. In caso contrario, gli Stati avrebbero cercato un nuovo re.\nNel febbraio del 1600, il duca Carlo convoc\u00f2 gli Stati del Regno a Link\u00f6ping. Dal momento che Sigismondo non aveva fornito alcuna risposta, gli Stati il 24 elessero Carlo come re, col nome di Carlo IX di Svezia. La sua elezione a re ad ogni modo venne ufficializzata solo il 22 marzo 1604 che \u00e8 la prima data in cui ufficialmente egli viene indicato come sovrano, ma non venne incoronato poi sino al 15 marzo 1607. Le conseguenze per coloro che avevano sostenuto Sigismondo furono devastanti. Il pi\u00f9 eminenti tra loro furono infatti uccisi dal nuovo re nel gi\u00e0 citato \"bagno di sangue di Link\u00f6ping\".\nTra l'inverno e la primavera del 1600, il neo re occup\u00f2 anche la parte svedese dell'Estonia, i cui reggenti avevano mostrato simpatie verso Sigismondo. L'invasione da parte di Carlo della Livonia port\u00f2 poi a una serie di guerre con la Polonia, a partire dalla seconda guerra polacco-svedese."}
{"id": "5986978", "revid": "181699", "url": "https://it.wikipedia.org/wiki?curid=5986978", "title": "Verchneviljujsk", "text": "Verchneviljujsk (in lingua russa \u0412\u0435\u0440\u0445\u043d\u0435\u0432\u0438\u043b\u044e\u0439\u0441\u043a, in sacha \u04ae\u04e9\u04bb\u044d\u044d \u0411\u04af\u043b\u04af\u04af), \u00e8 un villaggio di 6283 abitanti situato nella Sacha-Jacuzia, in Russia. Si trova sulla sponda destra del fiume Viljuj (affluente di sinistra della Lena), 500\u00a0km circa a ovest-nord-ovest di Jakutsk. Verchneviljujsk \u00e8 il centro amministrativo del Verchneviljujskij ulus. \nLa localit\u00e0 \u00e8 servita da un aeroporto (codice ICAO UENI; IATA VHV) e si trova sulla strada \"A331 Viljuj\" (nella sezione Mirnyj-Jakutsk) che in quel punto attraversa il fiume Viljuj, d'estate con un servizio di traghetti e d'inverno direttamente sul fiume gelato.\nStoria.\nIl primo insediamento di esploratori risale al 1637, la formazione di un villaggio avviene solo intorno nel 1780, nel 1875 diventa un'unit\u00e0 amministrativa indipendente, poi centro amministrativo dell'ulus nel 1935.\nNote.\n "}
{"id": "5986987", "revid": "1346043", "url": "https://it.wikipedia.org/wiki?curid=5986987", "title": "Doraemon 3D Short", "text": ""}
{"id": "5986998", "revid": "1513836", "url": "https://it.wikipedia.org/wiki?curid=5986998", "title": "RuPaul's Drag Race (prima edizione)", "text": "La prima edizione di \"RuPaul's Drag Race\" \u00e8 andata in onda negli Stati Uniti a partire dal 2 febbraio 2009 sulla rete televisiva LogoTv. In Italia \u00e8 andata in onda su Fox Life. Nove concorrenti vennero selezionate per diventare la prima \"America's Next Drag Superstar\". Una delle concorrenti fu scelta dal pubblico tramite una votazione online, i cui risultati furono annunciati nel settembre 2008, con vincitrice Nina Flowers, originaria di Bayam\u00f3n, Porto Rico, ma residente a Denver, nel Colorado. La stessa Nina Flowers vince poi il titolo di Miss Simpatia. La colonna sonora utilizzata durante la sfida principale fu \"Cover Girl\" tratta dall'album \"Champion\" di RuPaul.\nLa vincitrice della prima edizione fu BeBe Zahara Benet, la quale ricevette come premio , una fornitura a vita di cosmetici della M.A.C Cosmetics, nonch\u00e9 la partecipazione come artista principale al \"Logo's Drag Race Tour featuring Absolut Vodka cocktailsal\", e alla campagna pubblicitaria per L.A. Eye-works, oltre a un articolo su \"Paper magazine\" e una corona di Fierce Drag Jewels.\nNel 2013 Logo.Tv mand\u00f2 nuovamente le puntate in onda con il titolo di \"RuPaul's Drag Race: The Lost Season Ru-Vealed\", commentate dallo stesso RuPaul.\nNina Flowers, Shannel e Tammie Brown prenderanno poi parte alla prima edizione \"di RuPaul's Drag Race All Stars\", BeBe Zahara Benet alla terza, mentre Ongina alla quinta.\nConcorrenti.\nLe nove concorrenti che hanno partecipato al reality show sono state:\nTabella eliminazioni.\nLegenda:\nRiassunto episodi.\nEpisodio 5 - \"Drag School of Charm\".\nGiudici ospiti della puntata sono: l'attrice Lucy Lawless e la fondatrice delle Pussycat Dolls Robin Antin. Shannel e Nina vengono dichiarate salve, mentre Rebecca viene dichiarata vincitrice della puntata. Ongina e BeBe Zahara Benet vengono considerate le peggiori della puntata.\nEpisodio 6 - \"Absolut Drag Ball\".\nGiudici ospiti della puntata sono: l'attrice Maria Conchita Alonso e Jeffrey Moran, responsabile pubblicitario per Absolute. RuPaul domanda ad ogni concorrente chi dovrebbe essere eliminata. Rebecca sceglie Shannel, Nina sceglie Rebecca per la sua mancanza di esperienza, anche BeBe sceglie Rebecca, dichiarando che non \u00e8 allo stesso livello delle altre concorrenti, infine, Shannel sceglie se stessa in quanto ha sempre ricevuto critiche negative da parte dei giudici. Bebe viene dichiarata la vincitrice della sfida e Nina pu\u00f2 accedere alla puntata finale. Shannel e Rebecca vengono considerate le peggiori della puntata.\nEpisodio 7 - \"Extra Special Edition\".\nIn questo episodio speciale RuPaul mostra immagini e contenuti inediti relativi alla stagione, dando uno sguardo pi\u00f9 approfondito alle tre finaliste e mostrando i provini di alcune drag queen che non vennero scelte per partecipare alle stagione. Tra queste Raven, Pandora Boxx, Sahara Davenport, Nicole Paige Brooks, Detox, Alaska e Naysha Lopez. Inoltre Merle Ginsberg e Santino Rice mostrano una classifica con i 10 momenti migliori della stagione dal punto di vista della moda.\nLa classifica era la seguente:\nEpisodio 8 - \"Grande Finale\".\nSantino e Merle annunciano alle concorrenti che la loro ultima sfida consiste nel comparire nel video musicale della canzone di RuPaul \"Cover Girl (Put The Bass In Your Walk)\". Dove dovranno effettuare un ballo di gruppo, incidere i versi con il rapper Cazwell e registrare una scena solista.\nLe concorrenti si preparano per il balletto insieme al coreografo Ryan Heffington. Per nessuna delle concorrenti il dover imparare la coreografia \u00e8 facile, soprattutto per Rebecca che ha maggiori difficolt\u00e0. Subito dopo registrano il loro versi insieme a Cazwell, e anche in questo caso Rebecca ha alcuni problemi. Le tre concorrenti si incontrano con Mile Ruiz, regista del video, per girare le varie scene. Per Mike Ruiz BeBe \u00e8 stata brava, Nina la migliore e per la terza volta Rebecca ha avuto difficolt\u00e0.\nIn questa puntata non ci sono giudici ospiti, ma solo RuPaul, Merle Ginsberg e Santino Rice. Le tre finaliste vengono giudicate in base a tutto il percorso fatto durante questa ultima prova. I giudici dichiarano che BeBe ha grazia e femminilit\u00e0, Nina \u00e8 una grande artista ma che il suo outfit \u00e8 simili ad altri gi\u00e0 indossati e che Rebecca \u00e8 bellissima ma non \u00e8 all'altezza delle altre due concorrenti. Di conseguenza Rebecca viene eliminata dalla competizioni, mentre BeBe e Nina devono esibirsi in playback sulle note di \"Cover Girl (Put The Bass In Your Walk)\". Alla fine dell'esibizione BeBe viene dichiarata vincitrice della prima edizione di RuPaul's Drag Race.\nEpisodio 9 - \"Re-United!\".\nIn questo episodio le 9 concorrenti si riuniscono insieme a RuPaul, Santino Rice e Merle Ginsberg per parlare della loro esperienza nello show: discutendo di quali sono stati i loro momenti migliori, delle sfide pi\u00f9 difficili e delle scelte di stile effettuate dalle concorrenti durante lo show. Inoltre viene annunciata Miss Simpatia. A vincere il titolo di Miss Simpatia \u00e8 Nina Flowers."}
{"id": "5987000", "revid": "484362", "url": "https://it.wikipedia.org/wiki?curid=5987000", "title": "Ufficio territoriale del governo", "text": ""}
{"id": "5987001", "revid": "287204", "url": "https://it.wikipedia.org/wiki?curid=5987001", "title": "James Lomas", "text": "Ha raggiunto la fama nel 2005 quando fu scelto per interpretare Billy Elliot nel musical tratto dall'omonimo film di Stephen Daldry. Il musical, con colonna sonora di Elton John, vedeva Lomas alternarsi con Liam Mower e George Maguire nel ruolo del giovane protagonista. Lomas, Mower e Maguire vinsero il Laurence Olivier Award al miglior attore in un musical per la loro performance in \"Billy Elliot\". Da allora ha recitato anche in altri musical, tra cui \"Joseph and the Amazing Technicolor Dreamcoat\" in tour nel 2011."}
{"id": "5987005", "revid": "1566286", "url": "https://it.wikipedia.org/wiki?curid=5987005", "title": "Eric Warren Singer", "text": ""}
{"id": "5987012", "revid": "287204", "url": "https://it.wikipedia.org/wiki?curid=5987012", "title": "George Maguire", "text": "Ha raggiunto la fama nel 2005 quando fu scelto per interpretare Billy Elliot nel musical tratto dall'omonimo film di Stephen Daldry. Il musical, con colonna sonora di Elton John, vedeva Maguire alternarsi con James Lomas e Liam Mower nel ruolo del giovane protagonista. Maguire, Mower e Lomas vinsero il Laurence Olivier Award al miglior attore in un musical per la loro performance in Billy Elliot."}
{"id": "5987015", "revid": "76963", "url": "https://it.wikipedia.org/wiki?curid=5987015", "title": "John Bardon", "text": "Ha recitato in diversi musical negli anni settanta e ottanta, tra cui \"The Good Companions\" (Londra, 1974), \"Dad's Army\" (Londra, 1975), \"Andy Capp\" (Londra, 1982) e \"\" (tour inglese, 1989). Nel 1987 ha vinto il Laurence Olivier Award al miglior attore in un musical per la sua performance nel ruolo di Max O'Hagen in \"Kiss Me, Kate\" a Londra."}
{"id": "5987018", "revid": "599013", "url": "https://it.wikipedia.org/wiki?curid=5987018", "title": "Beclabito", "text": "Beclabito (navajo: \"Bit\u0142\u02bc\u00e1\u00e1h Bito\u02bc\") \u00e8 un census-designated place degli Stati Uniti d'America, nella Contea di San Juan nello stato del Nuovo Messico.\nSecondo il censimento del 2000 gli abitanti erano 339. Beclabito si trova nel Nuovo Messico nei pressi del Four Corners, l'unico punto del territorio degli Stati Uniti in cui si toccano quattro stati (i restanti tre sono Arizona, Colorado e Utah)."}
{"id": "5987019", "revid": "102601152", "url": "https://it.wikipedia.org/wiki?curid=5987019", "title": "Municipi di Bari", "text": ""}
{"id": "5987023", "revid": "122005939", "url": "https://it.wikipedia.org/wiki?curid=5987023", "title": "Gary Brozenich", "text": ""}
{"id": "5987029", "revid": "36426", "url": "https://it.wikipedia.org/wiki?curid=5987029", "title": "Sant'Ubaldo libera gli ossessi e Martino V approva la riforma fregionaria", "text": "Sant'Ubaldo libera gli ossessi e Martino V approva la riforma fregionaria sono due dipinti di Giovanni Marracci conservati nel presbiterio della chiesa di Santa Maria a Maggiano, frazione di Lucca.\nDescrizione.\nNella tela prima si raffigura il vescovo Sant'Ubaldo, che domina la scena della liberazione degli ossessi ed esorcizza gli indemoniati presenti nella scena. L'altro dipinto riguarda papa Martino V, seduto al centro della scena, attorniato dai canonici inginocchiati che, in base al loro atteggiamento di attesa e supplica, sottolineano l'importanza del momento. La prima citazione di queste due tele venne fatta da Nicolao Cer\u00f9 e in seguito da Oreste Marracci. Secondo questi due dipinti sono da definire \u201ctra i due capolavori del cortonismo in stretta osservanza in Toscana\u201d. I brani figurativi che compongono le scene sembrano desunti dal Berrettini e anche dal salone di Palazzo Barberini o dagli affreschi di Palazzo Pitti, anche se in realt\u00e0 si nota come G. Marracci si sia reso indipendente rispetto a Pietro da Cortona, da cui comunque rimane costante la scelta delle tipologie del personaggio."}
{"id": "5987045", "revid": "599013", "url": "https://it.wikipedia.org/wiki?curid=5987045", "title": "Cameron (Arizona)", "text": "Cameron (navajo: \"Na\u02bcn\u00ed\u02bc\u00e1 Has\u00e1n\u00ed\") \u00e8 un \"census-designated place\" degli Stati Uniti d'America, situato nella contea di Coconino nello Stato dell'Arizona.\nSecondo il censimento del 2010 gli abitanti erano 885. Cameron si trova al termine della Arizona State Route 64, che collega questa localit\u00e0 al parco nazionale del Grand Canyon e, proseguendo nel percorso, alla citt\u00e0 di Williams."}
{"id": "5987048", "revid": "767487", "url": "https://it.wikipedia.org/wiki?curid=5987048", "title": "Francesca Da Ros", "text": ""}
{"id": "5987053", "revid": "124123", "url": "https://it.wikipedia.org/wiki?curid=5987053", "title": "Leo Ornstein", "text": "Biografia.\nOrnstein \u00e8 stato il primo compositore importante fare un uso estensivo del cluster. Come pianista, era considerato un talento di classe mondiale. Verso la met\u00e0 degli anni '20 si era allontanato dalla sua fama e presto scomparve dalla memoria popolare. Anche se diede il suo ultimo concerto pubblico prima dei quarant'anni e continu\u00f2 a scrivere musica per un altro mezzo secolo e oltre. In gran parte dimenticato per decenni, \u00e8 stato riscoperto a met\u00e0 degli anni '70. Ornstein ha completato la sua ottava e ultima Sonata per pianoforte nel settembre del 1990, all'et\u00e0 di novantaquattro anni.\nLa morte.\nNel febbraio 2002, Ornstein mor\u00ec nella sua casa di Green Bay nel Wisconsin all'et\u00e0 di 108 anni. \u00c8 stato uno dei compositori pi\u00f9 longevi di sempre."}
{"id": "5987055", "revid": "118919300", "url": "https://it.wikipedia.org/wiki?curid=5987055", "title": "Jean Vaqui\u00e9", "text": "Biografia.\nTra i suoi principali temi di discussione vi furono la rivoluzione, gnosi, la riforma liturgica e la sovversione nella Chiesa.\nFu legato da una profonda amicizia con L\u00e9on de Poncins, fino alla morte di quest'ultimo nel 1975.\nNel 1947 pubblica - sotto lo pseudonimo di Jean Gonthier - una raccolta di testi mistici, intitolata \"Maledizioni e Benedizioni\", ristampata in seguito due volte.\nVaqui\u00e9 ha pubblicato principalmente nei \"Cahiers Augustin Barruel\" ed in seguito sulle \u00c9ditions de Chir\u00e9 ed anche su \"Lecture et Tradition\".\nVaqui\u00e9 \u00e8 conosciuto per aver scritto \"La Bataille pr\u00e9liminaire\" nel novembre 1989, che \u00e8 un manifesto di chiara strategia contro-rivoluzionaria, in aggiunta a \"R\u00e9flexions sur les ennemis et la man\u0153uvre\" (in: \"Lecture et Tradition\", n\u00ba 126).\nOpere.\nSe non diversamente indicato, Jean Vaqui\u00e9 \u00e8 unico autore delle opere elencate di seguito."}
{"id": "5987058", "revid": "367445", "url": "https://it.wikipedia.org/wiki?curid=5987058", "title": "Pietro Montana", "text": "Biografia.\nNacque ad Alcamo, in Sicilia, il terzo di 6 figli di Ignazio and Marianna Montana. La famiglia emigr\u00f2 negli Stati Uniti nel 1904 e si stabil\u00ec a Brooklyn, New York. Da ragazzo lavor\u00f2 come apprendista presso un fotografo, quindi si apr\u00ec uno studio proprio nella casa paterna. Per 6 anni frequent\u00f2 un corso serale presso la School of Art, Cooper Union, studiando sotto George Thomas Brewster e laureandosi nel 1915. Studi\u00f2 pure alla Mechanics Institute.\nEbbe uno straordinario debutto professionale con \"Fighting Doughboy\", vincendo nel 1919 in un concorso per la progettazione di un monumento ai caduti sponsorizzato dallo \"Unity Republican Club of Brooklyn\". Piuttosto che una figura passiva convenzionale, Montana modell\u00f2 un soldato aggressivo con un pugno chiuso, pronto a dare un pugno. La scultura, a grandezza naturale, fu inaugurata nell'Heisser Park il 20 novembre 1921. Ci sono delle copie in bronzo a North Arlington, New Jersey; e ad Alliance, nell'Ohio. Altre copie in zinco, fuse dalla \"J. W. Fiske Architectural Metals Company\" di New York, si trovano a Riverdale, nel New Jersey; Suffern, New York; e in altri posti.\nQuello stesso anno inaugur\u00f2 una scultura tradizionale Beaux Arts per il \"Brooklyn's Freedom Square Park\" \u2013 \"Victory with Peace\" \u2013 non una nike (dea alata) classica, ma una che tiene in alto un ramo d'olivo, invece di una spada.\nIl lavoro seguente, \"Dawn of Glory\" (Alba di Gloria), probabilmente \u00e8 la sua opera pi\u00f9 famosa. Rappresenta l'anima di un soldato caduto avvolto in una (bandiera americana) (American Flag) che sale in cielo. La scultura \u00e8 un nudo dalle dimensioni 1:1,5, e Charles Atlas (born Angelo Siciliano) un culturista (bodybuilder), pos\u00f2 per essa. \u00c8 stata inaugurata nel \"Brooklyn's Highland Park\" il 13 luglio 1924.\n\"Minute Man\", la sua scultura per il monumento ai caduti della Prima Guerra Mondiale a East Providence (Rhode Island), addirittura intimidisce ancora di pi\u00f9 del \"Fighting Doughboy\". La fisicit\u00e0 del soldato \u00e8 sorprendente\u00a0\u2013 il modello forse fu ancora Charles Atlas, \u2013 e il coltello che lui stringe (ora rotto), assieme ai suoi pantaloni tagliuzzati e la coscia ferita fanno intendere che ha appena vinto nel sanguinoso combattimento a corpo a corpo. Il monumento fu inaugurato il 30 luglio 1927.\nIl monumento su vasta scala, commissionato dai siculoamericani residenti a New York, era per la citt\u00e0 di Mirabella Imbaccari. Esso rappresenta un centurione in bronzo, \u2013 nudo ma con cintura, elmo e mantellina, che protegge e conforta una donna vestita ripiegata ai suoi piedi. Il \"Monumento ai Caduti\" (\"Monument to the Fallen\") fu inaugurato in Sicilia nel 1938, venti anni dopo la fine della Prima guerra mondiale.\nHa modellato il busto dell'ingegnere italiano Guglielmo Marconi per la New York World's Fair del 1939, e in seguito lo don\u00f2 alla Engineers' Hall of Fame.\nMontana fu uno dei fondatori della \"Leonardo da Vinci School of Art\" nei tardi anni 1920, dove insegn\u00f2 diversi anni. Negli anni trenta insegn\u00f2 presso la \"Roerich Academy of Arts\". As artist-in-residence presso la Fordham University dal 1947 al 1952, insegn\u00f2 pittura e scultura, ed esegu\u00ec diverse commesse della scuola. Le pi\u00f9 importanti sono i pannelli in bassorilievo delle 14 stazioni della Via Crucis nella cappella dell'Universit\u00e0, che rappresentano figure a mezza altezza scolpite in quercia bianca.\nCre\u00f2 dei medaglioni commemorativi, compresi due set di medaglioni religiosi per la Franklin Mint. Delle copie del medaglione di San Francesco d'Assisi create del 1957 per la Society of Medalists si trovano nelle collezioni del Metropolitan Museum of Art, the Museum of Fine Arts, Boston, e in altri musei.\nRiconoscimenti.\nHa esposto le sue opere alla Pennsylvania Academy of the Fine Arts \u2014 1919, 1920, 1924, 1930\u20131936, 1943\u20131948); alla National Academy of Design \u2014 1918, 1919, 1921, 1931 (Medaglia d'Oro per \"Orphans\"); presso \"the Allied Artists of America\" \u2014 1932\u20131949 (Medaglie d'Oro nel 1942 e 1949); e in altri posti.\n\u00c8 stato nominato socio della \"National Academy of Design\" nel 1968, e accademico nel 1970. \u00c8 stato anche un membro della National Sculpture Society e della \"Allied Artists of America\".\nHa ricevuto la medaglia per la scultura religiosa (\"Daniel Chester French Medal for Religious Sculpture\"), il Premio della Allied Artists of America, la Medaglia d'Onore della Societ\u00e0 Cattolica delle Belle Arti (\"Catholic Fine Arts Society\") e il Premio della \"National Academy of Design\".\nVita privata.\nDivent\u00f2 cittadino americano naturalizzato nel 1921, il 3 aprile 1930 si spos\u00f2 con Alfrieda Kramer, e si stabilirono a Brooklyn, e poi a Manhattan. La coppia si trasfer\u00ec nel 1962 a Roma, dove abitarono fino alla morte di Alfrieda nel 1975. Pietro ritorn\u00f2 negli Usa a vivere con una nipote a Bayville, New York.\nPi\u00f9 tardi diede in dono molte delle sue opere pi\u00f9 piccole alla Fordham University and to Capital University, nell'Ohio. Don\u00f2 i suoi documenti allo Archives of American Art dello Smithsonian Institution. Un anno prima di morire complet\u00f2 un'autobiografia.\nIl Premio \"Pietro and Alfrieda Montana Memorial Prize\" viene assegnato annualmente da parte della National Sculpture Society."}
{"id": "5987078", "revid": "36426", "url": "https://it.wikipedia.org/wiki?curid=5987078", "title": "Apparizione di Ges\u00f9 a sant'Elisabetta d'Ungheria", "text": "L'Apparizione di Ges\u00f9 a Sant'Elisabetta d'Ungheria \u00e8 stata dipinta da Giovanni Marracci nel 1688 e adesso si trova a Borgo a Mozzano, nella chiesa dei Cappuccini.\nDescrizione.\nSanta Elisabetta viene vestita con abiti severi e non principeschi come le spetterebbero. Le tre corone in mano agli Angeli simboleggerebbero i tre stati di Elisabetta dopo la morte del marito Ludovico IV, ovvero vergine, sposa e vedova. Secondo Contini le braccia aperte in un ampio gesto della Santa, si riconducono a modelli cortoneschi."}
{"id": "5987079", "revid": "1833487", "url": "https://it.wikipedia.org/wiki?curid=5987079", "title": "Borghetto San Nicol\u00f2", "text": "Borghetto San Nicol\u00f2 \u00e8 oggi una frazione del comune di Bordighera, in provincia di Imperia. Fino al 1928 fu comune autonomo.\nGeografia fisica.\nBorghetto \u00e8 ubicato in destra idrografica del torrente Borghetto (a est del paese). Il centro dell'abitato si trova a 90 metri sul livello del mare.\nOrigini del nome.\n\"Borghetto\" significa \"piccolo borgo\" ed \u00e8 di origine tardo-medioevale, mentre \"San Nicol\u00f2\" fa riferimento al santo patrono del paese e fu aggiunto al nome del comune nel 1861, a seguito della costituzione del Regno d'Italia, per distinguerlo da altri comuni di nome simile.\nStoria.\nIl paese di Borghetto \u00e8 piuttosto antico la sua origine \u00e8 probabilmente legata a trib\u00f9 liguri che praticavano la caccia e la pastorizia nella vallata che ospita il paese. Dopo il periodo di instabilit\u00e0 seguito alla caduta dell'Impero Romano ai tempi dell'impero Carolingio Borghetto fu assegnato al \"Comitato di Ventimiglia\", del quale segu\u00ec le sorti fino al XIII secolo.\nIl 2 settembre 1470 a Borghetto si riunirono presso la chiesa parrocchiale le famiglie che fondarono Bordighera, molte delle quali erano appunto originarie di Borghetto San Nicol\u00f2. L'avvenimento \u00e8 oggi ricordato da una lapide posta nel 1970 sulla facciata della chiesa parrocchiale, nel cinquecentenario dell'avvenimento. Vicino alla parrocchiale \u00e8 presente un oratorio tardo barocco, posto sotto il livello stradale, intitolato all'Annunziata.\nNel 1686 Borghetto si distinse, cos\u00ec come altri villaggi e borghi vicini, per la ribellione contro Ventimiglia che port\u00f2 alla costituzione della \"Magnifica Comunit\u00e0 degli Otto Luoghi\" (formata dai nuclei di Bordighera, Borghetto San Nicol\u00f2, Sasso, Vallebona, Camporosso, Vallecrosia, San Biagio e Soldano).\nIl 4 aprile 1928 il comune di Borghetto San Nicol\u00f2 venne soppresso e fu inglobato dall'attuale capoluogo assieme a Sasso."}
{"id": "5987081", "revid": "1793900", "url": "https://it.wikipedia.org/wiki?curid=5987081", "title": "Madonna col Bambino e i santi Paolino, Lucia, Filippo Neri, Antonio Abate, Antonio da Padova ed Elisabetta d'Ungheria", "text": "Madonna col Bambino e i Santi Paolino, Lucia, Filippo Neri, Antonio Abate, Antonio da Padova e Elisabetta d'Ungheria \u00e8 un dipinto eseguito da Giovanni Marracci, attualmente a Pescaglia nella chiesa della Madonna del Carmine.\nDescrizione.\nProtagonisti di questa tela risultano essere i Santi Filippo Neri e Antonio Abate che compaiano infatti in primo piano. Come descritto da Umberto Palagi, San Filippo indossa una pineta di broccato bianco, colore liturgico dei santi confessori, mentre Sant'Antonio Abate si sorregge sul bastone proprio per richiamare le ragioni della sua scelta fatta per amore e in forza di Ges\u00f9. In mano detiene un cuore in fiamme, simbolo dell'amore di Dio, anche se nella tradizione popolare si allude al terribile fuoco di Sant'Antonio (herpes zoster) per cui il Santo viene invocato contro le malattie contagiose.\nIl dipinto \u00e8 stato commissionato da Paolino Galgani di Piazzanello nel 1665. Il pagamento risale da parte del parroco fra il 1687 e il 1689, poich\u00e9 in quel periodo dovette sostenere le spese per ospitare il Maestro Lorenzo Pellegrini per la costruzione dell'organo della Chiesa. \nNel \"libro dell'amministrazione\" conservato nell'archivio parrocchiale di Pescaglia, sono segnalate le tre rate di pagamento per il Marracci e il suo garzone.\nProbabilmente Giovanni Marracci fu incaricato di eseguire la tela, grazie a rapporti precedentemente acquisiti dal parroco con i suoi due fratelli; infatti nel 1671 Antonio aveva ricevuto l'investitura di Santa Croce nella parrocchiale di San Pietro e Lodovico, nel 1682 aveva donato al rettore di Pescaglia le reliquie di San Candido e tre anni dopo partecip\u00f2 all'inaugurazione dell'organo."}
{"id": "5987084", "revid": "36426", "url": "https://it.wikipedia.org/wiki?curid=5987084", "title": "Santi in adorazione dell'eucaristia", "text": "Santi in adorazione dell'eucaristia \u00e8 un dipinto conservato nella chiesa della Santissima Annunziata di Lucca e attribuito da Roberto Contini a Giovanni Marracci.\nDescrizione.\nAnche se non \u00e8 possibile risalire alla collocazione originaria di quest'opera, Contini ne ha proposto la datazione alla fine degli anni settanta e ottanta del Seicento in base all'impronta lucchese del santo inserito al centro, forse Francesco d'Assisi, in adorazione del pane eucaristico. I personaggi in questa tela sono l'Arcangelo Raffaele che accompagna il Bambino verso il pane eucaristico. Fra le rocce del sentiero appaiono le figure dei santi Gaetano, Ignazio di Loyola, Domenico e Antonio da Padova e nella zona superiore appaiono la Vergine e gli angeli col calice dell'eucaristia."}
{"id": "5987087", "revid": "1262220", "url": "https://it.wikipedia.org/wiki?curid=5987087", "title": "Poste italiane S.p.A.", "text": ""}
{"id": "5987090", "revid": "767487", "url": "https://it.wikipedia.org/wiki?curid=5987090", "title": "Giulia Reginato", "text": "Carriera.\nClub.\nBarcon.\nGiulia inizia la sua carriera calcistica a 12 anni tra le file del Barcon, dopo aver praticato per anni la pallavolo nel ruolo di libero. Viene da subito impiegata tra i pali per le sue doti atletiche e di reattivit\u00e0. Esordisce in serie B all'et\u00e0 di 15 anni. Durante il periodo di militanza nel Barcon si guadagna la convocazione nella Rappresentativa Regionale Femminile Under 15 - 2006/2007, e si aggiudica insieme alla squadra il titolo battendo in finale la Lombardia con il punteggio di 3-0.\nVicenza.\nNella stagione 2009-2010 viene contattata dalla dirigenza del Vicenza e cambia colori, militando per\u00f2 nella squadra vicentina per una sola stagione e collezionando 9 presenze.\nPermac Vittorio Veneto.\nLa stagione successiva passa al Permac Vittorio Veneto, squadra alla quale si legher\u00e0 in un lungo sodalizio, raggiungendo nella stagione 2016-2017 lo storico traguardo delle 150 presenze. Con la maglia rosso-blu Giulia vive la promozione in serie A2 nella stagione 2010-2011 e la storica promozione in serie A nella stagione 2014-2015. In serie A Giulia colleziona ben 21/22 presenze, rendendosi protagonista di una stagione ad alti livelli. Il Permac Vittorio Veneto chiude il campionato al 9\u00ba posto, a soli 3 punti di distacco dall'ultimo posto disponibile per rimanere in massima serie, e cos\u00ec retrocede. La stagione 2016-2017 vede il Permac Vittorio Veneto partecipare al campionato di serie B - girone B, chiudendo il campionato al secondo posto, dietro al Sassuolo Femminile. Nella stagione 2017-2018 la squadra vittoriese si classifica al 4\u00ba posto, venendo cos\u00ec retrocessa in serie C per la stagione 2018-2019, dopo la riforma dei campionati.\nBeach Soccer.\nNel 2013 partecipa al campionato di beach soccer femminile vestendo i colori del Mestre e aggiudicandosi il titolo dopo la vittoria in finale per 4-1 contro la Res Roma."}
{"id": "5987094", "revid": "830939", "url": "https://it.wikipedia.org/wiki?curid=5987094", "title": "Looking - Il film", "text": "Looking - Il film (\"Looking: The Movie\") \u00e8 un film per la televisione del 2016 diretto da Andrew Haigh.\nIl film TV \u00e8 stato realizzato appositamente dal network HBO come ideale conclusione della serie televisiva \"Looking\", cancellata nel 2015 dopo due stagioni prodotte. Del cast fanno parte tutti gli interpreti della serie televisiva, tra cui spiccano Jonathan Groff, Murray Bartlett, Frankie J. Alvarez, Lauren Weedman, Russell Tovey e Ra\u00fal Castillo.\nTrama.\nDopo aver vissuto un anno a Denver, Patrick torna a San Francisco per partecipare ad un evento importante con i suoi amici di sempre. \nIncontrer\u00e0 i suoi ex fidanzati, Kevin e Richie, e coglier\u00e0 l'occasione per affrontare rapporti irrisolti con loro, prendendo decisioni importanti per il suo futuro.\nProduzione.\nDopo la cancellazione della serie televisiva, a marzo 2015 HBO ha annunciato la realizzazione di uno speciale film TV per dare un finale alla serie. Le riprese del film sono iniziate il 2 novembre 2015, con il titolo di lavorazione \"Looking for an Ending\", e si sono concluse il 29 novembre.\nDistribuzione.\nIl film \u00e8 stato presentato in anteprima al Frameline Film Festival il 26 giugno 2016. \u00c8 stato poi trasmesso negli Stati Uniti sul canale via cavo HBO il 23 luglio dello stesso anno. In Italia, \u00e8 andato in onda il 3 agosto 2016 su Sky Atlantic."}
{"id": "5987098", "revid": "1793900", "url": "https://it.wikipedia.org/wiki?curid=5987098", "title": "La Vergine intercede per le anime purganti", "text": "La Vergine intercede per le anime purganti \u00e8 un'opera barocca che si trova nella chiesa del Suffragio a Camaiore, in provincia di Lucca. La chiesa - parrocchia e sede della confraternita della Misericordia, presente a Camaiore fin dal XV secolo - \u00e8 stata fondata nel XVII secolo ed \u00e8 dedicata a San Francesco e a San Filippo Neri. La pala \"La Vergine intercede per le anime purganti\" di Giovanni Marracci \u00e8 in un altare laterale.\nDescrizione.\nVeniva ricordata alla fine dell'800 da Nicolao Cer\u00f9 e pi\u00f9 tardi Marracci Oreste che enunciava \"correttezza del disegno e perfetta intonazione\". A parere di Contini il linguaggio barocco di G. Marracci era scostante rispetto all'accezione Berrettini-Giordano poich\u00e9 i quattro nuclei che compaiono nella scena (le anime immerse nel fuoco del Purgatorio, la Vergine Implorante, il Cristo sulle nubi, le anime quasi sottratte al fuoco dagli angeli) sono definiti \"depurati\", forse grazie alla frequentazione di Antonio Franchi. Se si notano le analogie del dipinto sul piano degli atteggiamenti e delle fisionomie, che legano le anime purganti col \"Ritratto delle Sabine\" di Cortona nella Pinacoteca Capitolina, si pu\u00f2 capire come il Marracci non pu\u00f2 prescindere dagli insegnamenti del maestro."}
{"id": "5987099", "revid": "36426", "url": "https://it.wikipedia.org/wiki?curid=5987099", "title": "Vergine dei Sette Dolori", "text": "Vergine dei Sette Dolori \u00e8 un dipinto presente a Lucca nella chiesa della Santissima Trinit\u00e0.\nDescrizione.\nNon \u00e8 certo che questo dipinto sia originariamente appartenuto a questa chiesa, poich\u00e9 non \u00e8 citato nel manoscritto conservato nell'Archivio Arcivescovile di Lucca, che anche se risulta dal 1684, venne aggiornato con i dipinti del Brugieri del settecento. L'opera raffigura la Vergine dei Dolori trafitta da sette spade, simbolo secondo della profezia di Simeone che aveva enunciato \u201cEgli \u00e8 qui per la rovina e la resurrezione di molti in Israele, segno di contraddizione perch\u00e9 siano svelati i pensieri di molti cuori. E anche a te una spada trafigger\u00e0 l'anima\u201d (Luca, 2,2 34-35). Gli altri dolori subiti dalla Vergine riguardano la crocifissione di Cristo, la Deposizione dalla croce e l'ascensione, la separazione definitiva di Ges\u00f9 dalla madre, La fuga in Egitto, aver perso Ges\u00f9 a Gerusalemme quando quest'ultimo era impegnato nella Disputa dei Dottori. Ma pi\u00f9 di tutti l'intenzione era quella di esprimere la pena pi\u00f9 grande della Madonna, ovvero la perdita del figlio, infatti la tela \u00e8 ricca di elementi che ricordano la morte di Ges\u00f9 Cristo.\nIn quest'opera si intravede meglio l'amicizia che lega G. Marracci a Antonio Franchi, col quale si scambiavano opinioni o materiale artistico."}
{"id": "5987104", "revid": "122277287", "url": "https://it.wikipedia.org/wiki?curid=5987104", "title": "Arcangelo Michele coi santi Liborio e Agostino", "text": "L'Arcangelo Michele coi Santi Liborio e Agostino \u00e8 un dipinto che si trova a Lucca, nella chiesa di Santa Maria Forisportam.\nDescrizione.\nIn questa tela il Marracci raffigura al centro l'Arcangelo Michele sia nel ruolo di pesatore delle anime, rappresentato dalla bilancia che tiene in mano, e dall'altra come guerriero per combattere le forze del male. Ai due lati si trovano i due Santi Sant'Agostino che ha in mano un cuore ardente in primo piano che rappresenta la sua religiosit\u00e0 e San Liborio con a fianco un Angelo che sostiene un libro in riferimento a coloro che soffrono di calcoli renali. "}
{"id": "5987108", "revid": "287204", "url": "https://it.wikipedia.org/wiki?curid=5987108", "title": "Ges\u00f9 caccia i profanatori dal tempio", "text": "Ges\u00f9 caccia i profanatori dal tempio \u00e8 un affresco di carattere religioso che si trova a Lucca, nella chiesa di Santa Maria Corteorlandini.\nDescrizione.\nNella letteratura artistica locale, il dipinto viene attribuito a Giovanni Marracci, in corrispondenza della porta principale d'ingresso. "}
{"id": "5987131", "revid": "110157", "url": "https://it.wikipedia.org/wiki?curid=5987131", "title": "Fats Domino Presents Dave Bartholomew and His Great Big Band", "text": "Fats Domino Presents Dave Bartholomew and His Great Big Band \u00e8 il primo album discografico solistico del trombettista jazz statunitense Dave Bartholomew, pubblicato dall'etichetta discografica Imperial Records nel 1961."}
{"id": "5987141", "revid": "1573940", "url": "https://it.wikipedia.org/wiki?curid=5987141", "title": "Passerina ciris", "text": "Il papa della Louisiana (Passerina ciris ) \u00e8 un uccello appartenente alla famiglia dei Cardinalidae diffuso nell'America centro-settentrionale. \nDescrizione.\nIl papa della Louisiana misura circa 13 cm di lunghezza e presenta un accentuato dimorfismo sessuale: il maschio \u00e8 infatti assai variopinto, con il ventre di un rosa acceso, il groppone verde e la testa blu, mentre la femmina, similmente a quella di altre specie affini, ha una colorazione verde e brunastra assai meno appariscente per essere meno facilmente individuabile dai predatori durante la nidificazione e la cova.\nBiologia.\nLa specie \u00e8 tendenzialmente schiva. Si nutre di semi e di insetti. Il nido, a forma di coppa, \u00e8 costituito da erba e ramoscelli e imbottito con materiale soffice. Viene costruito su cespugli e arbusti, generalmente ad altezza media.\nDistribuzione e habitat.\n\u00c8 un uccello migratore che nidifica negli Stati Uniti sud-orientali e in Messico. Trascorre l'inverno in vari paesi dell'America centrale, compresi quelli insulari di Cuba, Bahamas e Giamaica, oltre che in Florida. Frequenta diversi tipi di habitat."}
{"id": "5987143", "revid": "1494169", "url": "https://it.wikipedia.org/wiki?curid=5987143", "title": "Missa solemnis (disambigua)", "text": ""}
{"id": "5987144", "revid": "76963", "url": "https://it.wikipedia.org/wiki?curid=5987144", "title": "Michel de Marillac", "text": "Guardasigilli durante la reggenza di Maria de Medici, fu il principale autore del Codice Michau, una delle pi\u00f9 importanti raccolte di legislazione del Seicento, edita nel 1629. \"Ligueur\", fu, insieme al cardinal de B\u00e9rulle, uno dei principali esponenti del \"partito devoto\". Dopo aver collaborato con lui, divenne oppositore di Richelieu, fatto che precipit\u00f2 la sua caduta in disgrazia nel 1630.\nBiografia.\nI primi anni.\nErede di un'antica famiglia dell'Alvernia tradizionalmente al servizio dei duchi di Borbone e della monarchia francese, Marillac nacque nel pieno degli anni delle guerre di religione. Suo padre, Guillame de Marillac, Controllore Generale delle Finanze nel 1569, mor\u00ec nel 1573 e pertanto Michel venne allevato da uno zio, Charles de Marillac, poi arcivescovo di Vienne. Spos\u00f2 Nicolette (Marguerite) Beard de Forterie nel 1587, dalla quale ebbe sei figli. Rimasto vedovo nel 1600, si rispos\u00f2 con Marie de Saint-Germain nel 1601.\nLa carriera da economista.\nCompiuti gli studi di legge, divenne consigliere al parlamento di Parigi nel 1586. Grazie all'appoggio di Enrico IV, Marillac divenne maestro delle finanze nel 1595, esibendo diverse commissioni al consiglio privato del re, controllando in particolare alle molte e diversificate spese legali e finanziarie nelle diverse province. Quando Marillac si dimise dal suo incarico nel 1612, Sillery lo nomin\u00f2 Consigliere di Stato specializzato negli affari finanziari, incoraggiato in questo da Maria de Medici.\nIl ruolo al governo.\nMichel de Marillac divenne ministro della giustizia nel 1626. Gi\u00e0 dal 27 agosto 1624 venne nominato Sovrintendente delle finanze con Jean Bochart. Data la sua posizione, richiese al cardinale Richelieu una politica pi\u00f9 conservatrice da parte della corona, limitando il coinvolgimento della Francia nel nord Italia durante la Guerra di Successione mantovana, mentre la Francia si trovava occupata nella soppressione degli ugonotti ed a combattere contro l'influenza degli Asburgo. Il suo obbiettivo per riparare ai mancati introiti di queste guerre fuori dalla Francia, era quello di incoraggiare la crescita economica bilanciando la resistenza del resto della Francia alle nuove forme di tassazione in supporto della guerra. Le sue proposte chiave vennero riassunte nel Codice Michau, pubblicato nel 1629, che sintetizzava in 430 articoli quanto adottato dagli Stati Generali del 1614 e dall'Assemblea dei Notabili tra il 1617 ed il 1626, abbracciando ogni aspetto dell'attivit\u00e0 di governo.\nMarillac ottenne quindi l'incarico di Guardasigilli (\"garde des sceaux\", cancelliere), dopo che il cancelliere d'Aligre era caduto in disgrazia nel giugno del 1626, compromettendo la sua fedelt\u00e0 a Gastone di Borbone-Orl\u00e9ans. \nGuadagn\u00f2 crescente influenza su Maria de Medici, ma dopo le cospirazioni di cui essa fu riconosciuta colpevole, l'11 novembre 1630 venne processato e Richelieu lo condann\u00f2 alla prigione nel castello di Ch\u00e2teaudun dove mor\u00ec nel 1632. \nIl fratello di Michel, Louis de Marillac, che era stato uno dei principali generali francesi in Italia durante la guerra di successione mantovana, venne decapitato in quello stesso anno. Michel divenne quindi tutore della figlia naturale di suo fratello, Louise de Marillac, che si fece monaca e segu\u00ec San Vincenzo de Paoli, col quale fond\u00f2 la congregazione delle Figlie della carit\u00e0 di San Vincenzo de' Paoli il 29 novembre 1633."}
{"id": "5987158", "revid": "144796", "url": "https://it.wikipedia.org/wiki?curid=5987158", "title": "Gastone di Borbone-Orl\u00e9ans", "text": ""}
{"id": "5987159", "revid": "144796", "url": "https://it.wikipedia.org/wiki?curid=5987159", "title": "Louise de Marillac", "text": ""}
{"id": "5987160", "revid": "144796", "url": "https://it.wikipedia.org/wiki?curid=5987160", "title": "Guerra di Successione mantovana", "text": ""}
{"id": "5987161", "revid": "144796", "url": "https://it.wikipedia.org/wiki?curid=5987161", "title": "Antoine Co\u00ebffier de Ruz\u00e9 d'Effiat", "text": ""}
{"id": "5987165", "revid": "1543377", "url": "https://it.wikipedia.org/wiki?curid=5987165", "title": "Naturalism and the Human Spirit", "text": "Naturalism and the Human Spirit \u00e8 una raccolta americana di saggi sul naturalismo come temperie culturale e sulla sua relazione con le \"humanities\", scritti da alcuni dei maggiori esponenti della corrente statunitense, tra cui John Dewey, Sterling P. Lamprecht, Sidney Hook, Abraham Edel, Eliseo Vivas, Herbert W. Schneider, George Boas, Edward W. Strong, Thelma Z. Lavine, Ernest Nagel, William R. Dennes, Harri Todd Costello, Harold A. Larrabee, John Herman Randall.\nContenuto.\nLe origini del naturalismo.\nIl saggio di John Herman Randall Jr, epilogo del volume, si apre con un'analisi storica dell'idea di natura. Incarnata nel concetto greco di \u03c6\u03cd\u03c3\u03b9\u03c2, Natura \u00e8 la pi\u00f9 antica idea del pensiero occidentale, il punto d'origine stesso della riflessione filosofica. In principio la concezione greca prevede una sorta di integrazione tra uomo e natura: esiste in questa un logos, ovvero un sistema logico e teleologico immanente di idee, forme, ideali e fini. Natura e uomo formano una \"\u00abjoint co-operation of powers, the power of man to know and choose, and the power of the world to be known and chosen\u00bb\" . Il mondo viene quindi concepito come un intero che assomma tutti i processi naturali, inclusi quelli volitivi e conoscitivi dell'uomo. Integrazione, tuttavia, da leggersi comunque alla luce di una distinzione intellettuale tra soggetti differenti: per Aristotele tra natura ed arte, per la sofistica tra natura e convenzione, per Platone tra diversi regni dell'essere, il materiale e l'ideale. \u00c8 in epoca ellenistica che la distinzione incomincia a diventare opposizione e denaturalizzazione dell'uomo, fino a raggiungere le forme antropocentriche proprie del pensiero medioevale.\nLa questione affrontata.\nLa scienza moderna, specialmente la fisica newtoniana, secondo Randall ha notevolmente acuito i termini dell'opposizione: come poteva essere possibile ridurre l'uomo e le sue pi\u00f9 proprie manifestazioni \u2013 arte, religione, pensiero, \u2026 \u2013 alle troppo strette categorie delle leggi della dinamica? Non poter spiegare tale spettro di fenomeni con la scienza della natura, ha portato ad escluderli dalla stessa, ritenendoli soprannaturali. Si configurano cos\u00ec i due lati del golfo che il naturalismo americano sostiene di portare finalmente a chiusura: da un lato una scienza arida, troppo semplice per descrivere la complessit\u00e0 dell'umano. Dall'altro, il desiderio di mantenere uno status speciale, non riducibile, per le manifestazioni dello spirito.\nGli strumenti.\nIl ponte concettuale, o meglio, i suoi presupposti, saranno gettati dall'idealismo tedesco da un lato, e dall'ampliamento di campo delle scienze naturali dall'altro. Mentre l'idealismo concepiva lo spirito umano come culmine del mondo reale (inteso come razionale), le scienze biologiche trovavano incredibile impulso nella teoria dell'evoluzione, che stavano prepotentemente riportando la mente umana nella natura e fornendo argomenti per affermare la scientificit\u00e0 di discipline come la psicologia sperimentale e l'antropologia. Soprattutto, l'evoluzionismo di Darwin suggeriva la possibilit\u00e0 teorica di mantenere continuit\u00e0 di metodo tra le scienze naturali \u201ctradizionali\u201d e le nuove scienze umane naturalizzate. Secondo Randall, proprio grazie alla maturazione dell'impresa scientifica \u00e8 possibile costruire una filosofia naturalista, che comprenda con il medesimo approccio uomo e natura, in virt\u00f9 del ritorno pienamente legittimo del primo nella seconda:\n\"Today we are at last in possession of a science that insists on the importance and reality of all man's experience and enterprises, and has developed concept that promise to render them intelligible. [\u2026] We are now able to erect for ourselves philosophies that can find a natural and intelligible place for all human interests and aims, and can embrace in one natural world, amenable to a single intellectual method, to which human experience points:symphonies as well as atoms [\u2026]. These contemporary and \u201cpost modern\u201d naturalistic philosophies are thus a direct function of the present maturing of the scientific enterprises.\"\nLa definizione.\nTracciato questo percorso \u201cfilogenetico\u201d del naturalismo americano, Randall propone anche una serie di definizioni analitiche di cosa esso sia o non sia, e di quale sia l'idea di natura a cui si appoggia. Se \u201cnatura\u201d \u00e8 una \"\u00aball inclusive category, corresponding to the role played by \u201cBeing\u201d in Greek thought, or by \u201cReality\u201d for idealists\u00bb\", allora il naturalismo \u00e8 \u00abil rifiuto di considerare \u201cnatura\u201d o \u201cil naturale\u201d come parte di una distinzione\u00bb, e di ammettere l'esistenza di dualismi, ontologici o metodologici. Positivamente, \u00e8 possibile definirlo come continuit\u00e0 di analisi, o meglio, come applicazione del medesimo metodo \u2013 il metodo scientifico \u2013 ad ogni campo e ad ogni attivit\u00e0 epistemica. Allo stesso tempo, il naturalismo della Columbia \u00e8 anche rifiuto dell'approccio riduzionista. Secondo Randall, la ricchezza e la variet\u00e0 dei fenomeni naturali e dell'esperienza dell'uomo non sono spiegabili con la mera riduzione fisicalista:\n\"\u00abintellectual analysis may discriminate hitherto unknown factors and structures in a subject-matter, but it can never validly take away from or destroy the subject matter it sets out to explore\u00bb\"\".\"\nIn metafora, Randall riconosce l'opportunit\u00e0 di osservare un orologio, ma ritiene che smontandolo, riducendolo alle sue componenti elementari, si perda inevitabilmente il funzionamento dell'insieme.\nL'agenda naturalista.\nDopo una rassegna sulle correnti interne al naturalismo, esistenti proprio in virt\u00f9 del suo essere \"\u201ctemper\u201d\", atteggiamento culturale, e non dogma, Randall conclude la sua analisi auspicando per il futuro un'espansione del naturalismo, o meglio, una trattazione con ottica naturalistica \u2013 pragmatismo, funzionalismo, metodo scientifico e quant'altro \u2013 di tematiche tradizionalmente proprie di altre filosofie. Se il naturalismo \u00e8 lo \"\u00abstarting point of a genuine philosophizing\u00bb\", dovr\u00e0 filosofare genuinamente sulla saggezza e sull'intuito che nel passato hanno portato alla costruzione di sistemi etici, estetici, morali e religiosi. Del resto, ammettendo quella che Woodbridge chiama teleologia naturale, la natura dei naturalisti include concetti valoriali come \u201cvero\u201d e \u201cbene\u201d. \u00abVero \u00e8 il discernimento dell'aspetto sistematico e strutturale della natura, [...] bene \u00e8 il sistema degli aspetti valoriali della natura, organizzati in un complesso armonioso.\u00bb Sono concetti che funzionano come trascendenti, \u201cfunzionalmente assoluti\u201d, nel guidare l'uomo in direzione di una buona vita. \u00c8 a questo punto che si svela in tutta la sua forza il monismo naturalista: la natura \u00e8 una, ed uno \u00e8 il metodo per comprenderla. Tutto quello che gli \u00e8 esterno, \u00e8 irrazionale e quindi da espungere. Il naturalismo \u00ab\u00e8 un credo per cui vale la pena combattere\u00bb, e richiede agli uomini di \u00abavere fede (fede \u2013 non comprensione) nei principi ultimi della verificazione scientifica\u00bb e nell'intelligenza umana. Una fede che da sola, secondo Randall, promette la salvezza.\nProblematiche irrisolte.\nIl naturalismo della Columbia adotta un approccio marcatamente pragmatista. Il \u201cse una cosa funziona in un determinato contesto e per un determinato fine\u201d sembra essere assunto come il solo criterio naturalmente sensato per decidere su qualcosa. Di conseguenza, appare necessario pensare un fine nelle cose; un fine loro proprio in quanto meccanismi (alla Schneider, autore di un saggio dedicato alla definizione di \"naturale\" ed \"innaturale\") oppure un fine convenzionalmente stabilito \u2013 guarda caso in ottica pragmatista \u2013 alla Nagel (il cui contributo riflette sulla possibilit\u00e0 di una logica non fondata sull'ontologia).\nRandall e Schneider convergono nel concepire una sorta di struttura unitaria e coerente nella natura e nella scienza\u00a0\u2013 sia questa un set normativo, un'epistemologia oppure una ontologia \u2013 Nagel si scosta notevolmente, pensando ad una realt\u00e0 molteplice sulla quale si possono costruire molteplici discorsi sensati.\nRestano aperti alcuni interrogativi che interessano in senso trasversale il naturalismo come sistematizzato da Krikorian e dal suo gruppo di autori. Innanzi tutto, vista la centralit\u00e0 concettuale di \u201cnatura\u201d e la relativa ampiezza di significato, appare presuntuoso e parziale darne una descrizione da una prospettiva spiccatamente antropocentrica. Secondariamente, visto il chiaro disimpegno ontologico, su cosa poggia il modello di sensatezza proposto? Infine: che tipo di ontologia si nasconde sotto alla negazione della stessa?\nProbabilmente l'impegno antisupernaturalista, nell'evitare il confronto con questi temi, porta il naturalismo dei quindici ad essere soggetto alle stesse critiche che Santayana avanzava a Dewey, lasciandolo \u201chalf-hearted and short-winded\u201d."}
{"id": "5987172", "revid": "729019", "url": "https://it.wikipedia.org/wiki?curid=5987172", "title": "Kustwacht Caribisch Gebied", "text": "La Kustwacht Caribisch Gebied (KWCARIB) \u00e8 la guardia costiera di Aruba, Cura\u00e7ao, Sint Maarten e dei Paesi Bassi caraibici.\nStoria.\nCreata nel 1996 come guardia costiera autonoma per le Antille Olandesi e Aruba (NA&amp;A CG - Nederlandse Antillen en Aruba Coast Guard), dalla dissoluzione delle Antille Olandesi avvenuta il 10 ottobre 2010, il nome \u00e8 stato cambiato in \"Kustwacht voor het Koninkrijk der Nederlanden in het Caribisch Gebied\" (Guardia Costiera del Regno dei Paesi Bassi nell'area caraibica).\nPersonale.\nIl personale \u00e8 composto da circa 30 militari della Koninklijke Marine e circa 210 reclutati in loco. Il comandante della Koninklijke Marine nei Caraibi (CZMCARIB - Commandant der Zeemacht in het Caribisch Gebied) \u00e8 sia il responsabile militare della regione che il direttore della Kustwacht Caribisch Gebied.\nMezzi.\n La KWCARIB ha due aerei da pattugliamento Bombardier Dash 8, due elicotteri AgustaWestland AW139, tre pattugliatori tipo Damen Stan Patrol 4120 (P810 Jaguar, P811 Panter e P812 Poema) e una serie di altre piccole unit\u00e0 tra le quali 12 Superrhib. Oltre ai propri mezzi, l'organizzazione pu\u00f2 contare in caso di necessit\u00e0 dei mezzi aeronavali della Koninklijke Marine dislocati nei Caraibi olandesi.\nOrganizzazione e struttura.\nIl comando e il RCC (rescue coordination centre) sono a Cura\u00e7ao presso la Marinebasis Parera a Willemstad. La componente navale \u00e8 di stanza ad Aruba (Marinierskazerne Savaneta presso San Nicolaas), Cura\u00e7ao (Marinebasis Parera a Willemstad) e a Philipsburg nell'isola di Sint Maarten mentre la componente aerea \u00e8 di stanza presso l'aeroporto di Hato sempre a Willemstad nell'isola di Cura\u00e7ao."}
{"id": "5987176", "revid": "663330", "url": "https://it.wikipedia.org/wiki?curid=5987176", "title": "Bex Taylor-Klaus", "text": "Biografia.\nHa iniziato recitando commedie di Shakespeare nel programma scolastico pomeridiano delle elementari, ed \u00e8 diventata un'importante parte delle sue attivit\u00e0 extrascolastiche ed estive. Oltre ad essere una drammaturga, Taylor-Klaus era anche un'atleta: ha fatto parte del team di softball della scuola superiore Varisty.\nNell'estate del 2012, Taylor-Klaus si trasferisce a Los Angeles per proseguire la carriera da attrice. Durante la sua permanenza a Los Angeles, ha frequentato la Bridges Academy. Il suo primo ruolo importante \u00e8 stato quello di Bullet, una saggia adolescente senzatetto, nella terza stagione della serie drammatica \"The Killing\". Dal 2015 al 2016, Taylor-Klaus interpreta il ruolo di Audrey Jensen nella serie TV \"Scream\".\nNel 2016 viene ufficializzato un reboot di \"Scream\" in uscita nel giugno del 2019 con un rinnovamento totale del cast. Bex, quindi, \u00e8 ufficialmente fuori dal cast. Nel 2018 partecipa a due film nel ruolo di protagonista: \"Hell Fest\" e \"Voglio una vita a forma di me\".\nVita privata.\nNel novembre 2016 fa coming out, ammettendo la propria omosessualit\u00e0 con un messaggio su Twitter (\"yes the rumors are right I'm v gay\") e in seguito con una live sulla piattaforma YouNow. Nel luglio 2018 ha inoltre dichiarato di essere \u00abtransessuale \"non-binary\"\u00bb.\nDoppiatrici italiane.\nNelle versioni in italiano dei suoi lavori, Bex Taylor-Klaus \u00e8 stata doppiata da:\nDa doppiatrice \u00e8 sostituita da:"}
{"id": "5987185", "revid": "767487", "url": "https://it.wikipedia.org/wiki?curid=5987185", "title": "Tom &amp; Jerry al mare", "text": "Tom e Jerry al mare (\"The Cat and the Mermouse\") \u00e8 un film del 1949 diretto da William Hanna e Joseph Barbera. \u00c8 il quarantatreesimo cortometraggio della serie \"Tom &amp; Jerry\". Fu distribuito negli Stati Uniti dalla Metro-Goldwyn-Mayer il 3 settembre 1949. In Italia \u00e8 oggi pi\u00f9 conosciuto col titolo Jerry e il topo di mare.\nTrama.\nTom \u00e8 in spiaggia e sta dormendo sotto l'ombrellone, ma viene accidentalmente svegliato da Jerry, che sta andando verso il molo a pescare. Tom insegue Jerry fino alla fine del molo, dove cade in mare, precipitando sul fondo. Mentre imita scherzosamente tutte le creature marine che vede, Tom vede Jerry sbucare da dietro una roccia. Tom cerca di prenderlo, ma Jerry riesce a liberarsi, rivelando a Tom di essere diventato un \"topo-sirena\", cio\u00e8 un topo con la coda di pesce. Si scatena cos\u00ec un inseguimento sottomarino tra Tom e Jerry, durante il quale entrano dentro a una nave affondata. Poco dopo un pescespada arrabbiato li insegue, ma Tom riesce a metterlo fuori gioco. Pi\u00f9 tardi Tom cattura Jerry, ma subito dopo una piovra cattura Tom con i suoi tentacoli e lo trattiene saldamente. Jerry allora corre in soccorso di Tom, ma senza successo. Si scopre per\u00f2 che \u00e8 stato tutto un sogno di Tom, infatti quest'ultimo viene mostrato sul molo disteso a pancia in gi\u00f9, con un salvagente in mezzo al corpo e Jerry che effettua un massaggio cardiaco sulla schiena per fargli sputare l'acqua che ha inghiottito. Tom allora si sveglia e, una volta capito che \u00e8 stato tutto un sogno, ringrazia Jerry e si rimette disteso sul molo in modo che possa continuare a massaggiarlo.\nEdizione italiana.\nFino ai primi anni 2000, il cortometraggio veniva trasmesso sulle reti Rai col doppiaggio italiano, che \u00e8 stato eseguito dalla Effe Elle Due per l'edizione televisiva. Nell'edizione italiana, le uniche voci presenti sono alcuni versi eseguiti da Franco Latini su Tom e da Isa Di Marzio su Jerry, solo nella scena finale. Nel 2002 vennero aggiornati i master televisivi dell'intera serie e per alcuni episodi non venne usato il doppiaggio italiano lasciando quindi la traccia inglese, proprio come nel caso di \"Tom e Jerry al mare\". Lo stesso errore purtroppo \u00e8 stato commesso nelle edizioni DVD e si \u00e8 poi ripetuto in seguito. Ad oggi, il doppiaggio italiano \u00e8 reperibile solo in alcune registrazioni d'epoca."}
{"id": "5987188", "revid": "889336", "url": "https://it.wikipedia.org/wiki?curid=5987188", "title": "Pitu", "text": "Carriera.\nClub.\nCresciuto nel Barcellona, con cui ha ottenuto anche una presenza in prima squadra e 19 nella squadra B, ha giocato per gran parte della sua carriera nelle serie minori calcistiche della Spagna.\nNel 2016 si \u00e8 trasferito in India al Pune City."}
{"id": "5987191", "revid": "986213", "url": "https://it.wikipedia.org/wiki?curid=5987191", "title": "Jean de Dormans", "text": "Biografia.\nOriginario di Dormans in Champagne, era figlio di Jean de Dormans e di Antoinette d'Escot; il padre era procuratore del Parlamento nel 1374.\nDopo aver completato gli studi in legge, divenne uno degli avvocati del Parlamento. Il 21 agosto 1357 fu nominato cancelliere del principe Carlo, delfino e duca di Normandia. Quando il principe assunse la reggenza, il nostro divenne, temporaneamente, cancelliere di Francia dal marzo 1358. Fu uno dei rappresentanti francesi alla conferenza che si concluse nel 1360 con il trattato di pace di Br\u00e9tigny; il 28 febbraio 1361 il re Giovanni II di Francia lo nomin\u00f2 cancelliere. Rassegn\u00f2 le proprie dimissioni nel 1371 o il 21 febbraio 1372; riprese il posto di cancelliere nel luglio 1373, dopo la morte di suo fratello Guillaume, che era stato il suo successore, ma che era deceduto il 13 luglio 1373.\nPer quanto riguarda la carriera ecclesiastica, fu canonico del capitolo di San Quintino nel 1353 e, in successione, fu canonico del capitolo della cattedrale di Parigi, Ch\u00e2lons-sur-Marne, Soissons, Meaux e Beauvais. Fu poi arcidiacono di Provins, diocesi di Th\u00e9rouanne, e arcidiacono e penitenziere del capitolo della cattedrale di Sens.\nIl 19 novembre 1358 fu eletto vescovo di Lisieux e fu consacrato poco dopo il 26 giugno dell'anno successivo. Il 12 luglio 1359 fu trasferito alla sede di Beauvais; il 22 giugno 1360 prese possesso della sede e fu intronizzato il 17 luglio successivo. Occup\u00f2 la sede fino alla sua promozione al cardinalato; successivamente divenne canonico e arcidiacono della diocesi.\nNel 1363 fu membro del Parlamento presieduto dal re e fece il consueto giuramento nella cattedrale metropolitana di Reims. Fu esecutore testamentario del re Giovanni, che era morto il 3 aprile 1364.\nSvolse le funzioni di cancelliere e pari di Francia dopo la consacrazione del nuovo re di Francia, Carlo V.\nIl 22 settembre 1368 fu creato cardinale presbitero con il titolo dei Santi Quattro Coronati; il 2 febbraio 1369 il papa gli invi\u00f2 la berretta cardinalizia a Parigi; ricevette le insegne cardinalizie da Guillaume de Melun, arcivescovo di Sens, in presenza del re: fu il primo vescovo di Beauvais a diventare cardinale. L'11 dicembre 1368, nella chiesa parrocchiale di Saint-Paul a Parigi, battezz\u00f2 il futuro re Carlo VI di Francia. Il 9, l'11 e il 21 maggio 1369 prese parte alle sessioni del Parlamento. L'8 maggio 1370 fond\u00f2 a Parigi il Coll\u00e8ge de Beauvais, per ventiquattro studenti povero della diocesi di Soissons e principalmente da Dormans.\nPartecip\u00f2 al conclave del 1370, che port\u00f2 all'elezione di papa Gregorio XI. Il 30 luglio 1371 fu nominato legato apostolico in Inghilterra con il cardinale Simon Langham. Dal nuovo papa fu nominato intermediario presso il re Carlo V di Francia per ottenere la liberazione di Jolanda, contessa di Bard, che il monarca teneva sotto stretta custodia. Il 29 ottobre 1373 prepar\u00f2 il suo testamento. \nMor\u00ec il 7 novembre 1373 a Parigi e fu sepolto nella chiesa parigina dei certosini; la sua tomba fu posta davanti all'altare principale, accanto a quella del fratello. Sulla lastra tombale, di marmo nero, fu posta la seguente scritta:"}
{"id": "5987192", "revid": "81575721", "url": "https://it.wikipedia.org/wiki?curid=5987192", "title": "CEC-PAC", "text": ""}
{"id": "5987193", "revid": "121368758", "url": "https://it.wikipedia.org/wiki?curid=5987193", "title": "Gabriele Finaldi", "text": "Dall'agosto 2015 \u00e8 il direttore della National Gallery di Londra, nel Regno Unito.\nVita e studi.\nFinaldi \u00e8 nato a Londra nel novembre 1965 da padre italiano e madre polacca.\nHa studiato storia dell'arte al Courtauld Institute of Art, dove ha ottenuto il dottorato di ricerca nel 1995, con una tesi sul pittore barocco del XVII secolo Jusepe de Ribera.\nCarriera.\nOltre che nel Regno Unito, Finaldi ha curato mostre anche in Spagna, Italia e Belgio. Ha inoltre scritto cataloghi e articoli scientifici su Vel\u00e1zquez e Zurbar\u00e1n, su diversi dipinti del barocco italiano, sull'iconografia religiosa e su Picasso.\n\u00c8 stato curatore alla National Gallery dal 1992 al 2002, dove era responsabile per i dipinti dei pittori tardo italiani della collezione (da Caravaggio a Canaletto) \ne della collezione dei pittori spagnoli (da Bermejo a Goya). \nNel 2002 \u00e8 stato nominato vice direttore per le collezioni e le ricerche al Museo Nacional del Prado di Madrid. \nNel 2007, sempre al Prado, ha supervisionato l'estensione del museo e la creazione del centro di ricerca. Ha inoltre curato importanti esposizioni su Ribera nel 2011 e su Bartolom\u00e9 Esteban Murillo nel 2012.\nNell'agosto 2015 ha fatto ritorno alla National Gallery nella veste di direttore."}
{"id": "5987207", "revid": "92723", "url": "https://it.wikipedia.org/wiki?curid=5987207", "title": "Torneo di Wimbledon 2016 - Qualificazioni singolare femminile", "text": "Le qualificazioni del singolare femminile del Torneo di Wimbledon 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5987208", "revid": "287204", "url": "https://it.wikipedia.org/wiki?curid=5987208", "title": "Parigi-Roubaix 1974", "text": "La Parigi-Roubaix 1974, settantaduesima edizione della corsa, fu disputata il 7 aprile 1974, per un percorso totale di 274\u00a0km. Fu vinta dal belga Roger De Vlaeminck, giunto al traguardo con il tempo di 7h17'26\" alla media di 40,410\u00a0km/h davanti a Francesco Moser all'esordio in questa corsa, e Marc Demeyer.\nPresero il via da Compi\u00e8gne 176 ciclisti, 55 di essi tagliarono il traguardo a Roubaix."}
{"id": "5987209", "revid": "124123", "url": "https://it.wikipedia.org/wiki?curid=5987209", "title": "Julie von Voss", "text": "Biografia.\nJulie era la figlia di Friedrich Christian von Voss, e di sua moglie, Amalie Ottilia von Vieregg.\nNel 1783, come la zia Sophie, divenne dama di compagnia della regina Federica Luisa. Qui ha incontrato il principe ereditario Federico Guglielmo.\nIl 7 aprile 1787 presso la cappella del Castello di Charlottenburg venne celebrato il matrimonio tra Julie e Federico Guglielmo. Nel novembre 1787 Federico Guglielmo sal\u00ec al trono come Federico Guglielmo II. Julie venne nominata contessa di Ingenheim.\nMorte.\nSolo due anni dopo, il 25 marzo 1789, mor\u00ec di tubercolosi, subito dopo la nascita di suo figlio Gustav Adolf (1789-1855)."}
{"id": "5987211", "revid": "729019", "url": "https://it.wikipedia.org/wiki?curid=5987211", "title": "Torneo di Wimbledon 2016 - Qualificazioni doppio maschile", "text": "Le qualificazioni del doppio maschile del Torneo di Wimbledon 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5987220", "revid": "124298542", "url": "https://it.wikipedia.org/wiki?curid=5987220", "title": "Temasek Holdings", "text": "Temasek Holdings Private Limited (abbreviata Temasek) \u00e8 una societ\u00e0 d'investimenti di propriet\u00e0 del governo di Singapore.\nFondata nel 1974, Temasek possiede e gestisce un portafoglio netto di 306 miliardi di dollari singaporiani, oltre 229 miliardi di dollari statunitensi (31 marzo 2020), con 26 miliardi di S$ disinvestiti e 32 miliardi di S$ investiti durante l'anno e un'esposizione del 66% in Asia - 24% Singapore e 42% Asia ex Singapore. Dal 2014 \u00e8 avviata l'espansione internazionale. Temasek ha un team multinazionale di 630 persone distribuite in 10 uffici internazionali tra cui Singapore, New York, San Francisco e Londra.\nHa rating \"AAA/Aaa\" da Standard &amp; Poor's, \u00e8 comunemente indicato come fondo sovrano ma la societ\u00e0 preferisce essere considerata come societ\u00e0 di investimenti che ha un consiglio d'amministrazione, paga le tasse e distribuisce dividendi al suo azionista (il governo di Singapore).\nStoria.\nGli inizi.\nAl momento dell'indipendenza di Singapore nell'agosto 1965, il governo di Singapore aveva propriet\u00e0 o compropriet\u00e0 in varie societ\u00e0 locali, come Malaysia-Singapore Airlines (in seguito divise in Malaysia Airlines e Singapore Airlines) e Singapore Telephone Board (che divenne Singapore Telecomunicazioni). Durante i primi dieci anni dopo l'indipendenza, il governo acquis\u00ec o fond\u00f2 diverse societ\u00e0 come la Keppel Corporation (originariamente Keppel Shipyard, rilevata dalla Royal Navy dopo il ritiro militare britannico da Singapore), ST Engineering (originariamente un costruttore di armi istituito per rifornire le forze armate di Singapore), la compagnia di navigazione Neptune Orient Lines.\nNel 1974 Temasek fu incorporato sotto il Singapore Companies Act per detenere e gestire le attivit\u00e0 precedentemente possedute direttamente dal governo di Singapore. L'obiettivo era che Temasek controllasse e gestisse tali investimenti su base commerciale, consentendo al Ministero delle finanze e al Ministero del commercio e dell'industria di concentrarsi sul processo decisionale. La missione assegnata a Temasek era di contribuire allo sviluppo economico, all'industrializzazione e alla diversificazione finanziaria di Singapore.\nIl portafoglio iniziale di Temasek, pari a 354 milioni di S $, comprendeva azioni di societ\u00e0, start-up e joint venture precedentemente detenute dal governo di Singapore. Le societ\u00e0 comprendevano lo zoo di Singapore, un albergo, un produttore di scarpe, un produttore di detergenti, cantieri navali convertiti in impresa di riparazioni navali, una compagnia aerea di start-up e una societ\u00e0 siderurgica. Da allora sono ancora all'interno del portafoglio Temasek: Development Bank of Singapore Ltd (ora parte di DBS Group Holdings), Jurong Bird Park (ora parte di Wildlife Reserves Singapore), Singapore Airport Duty-Free Emporium Pte Ltd (ora di propriet\u00e0 congiunta di Singapore Airlines Limited e SATS Ltd.)."}
{"id": "5987222", "revid": "729019", "url": "https://it.wikipedia.org/wiki?curid=5987222", "title": "Torneo di Wimbledon 2016 - Qualificazioni doppio femminile", "text": "Le qualificazioni del doppio femminile del Torneo di Wimbledon 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5987225", "revid": "729019", "url": "https://it.wikipedia.org/wiki?curid=5987225", "title": "GIC Private Limited", "text": "GIC Private Limited, ex \"Government of Singapore Investment Corporation\", \u00e8 un fondo sovrano d'investimento fondato dal governo di Singapore nel 1981 per gestire le riserve in valuta estera del paese. Con una rete di 10 uffici in capitali finanziarie in tutto il mondo, GIC investe a livello internazionale in azioni, reddito fisso, strumenti del mercato monetario, immobili. Il suo portafoglio di investimenti \u00e8 gestito da tre filiali: GIC Asset Management Pte Ltd, GIC Real Estate Pte Ltd e GIC Special Investments Pte Ltd.\nIl governo di Singapore possiede anche un altro fondo sovrano, Temasek Holdings.\nStoria.\nNel 1981 Goh Keng Swee, allora primo vice primo ministro e presidente della Monetary Authority di Singapore, decide di investire, di fronte ad un trend in rapida crescita, le riserve estere facendosi consigliare dalla NM Rothschild &amp; Sons e fonda il 22 maggio il GIC. La sua missione \u00e8 quella di conservare e valorizzare il potere d'acquisto internazionale delle riserve, con lo scopo di raggiungere un \"ritorno\" a lungo termine sull'inflazione globale nell'arco di un orizzonte temporale di 20 anni.\nTradizionalmente GIC ha mantenuto un profilo basso nei suoi investimenti. Durante la crisi dei mutui subprime del 2007-2010, tuttavia, alcuni dei suoi investimenti hanno suscitato polemiche. Nel 2013, secondo il Sovereign Wealth Fund Institute, il GIC \u00e8 stato uno degli investitori SWF pi\u00f9 attivi dell'anno.\nNel 2006, al culmine della bolla immobiliare degli Stati Uniti, investe 200 milioni di dollari nel capitale di Stuyvesant Town-Peter Cooper Village, il pi\u00f9 grande complesso di appartamenti a Manhattan (oltre a 575 milioni di dollari in prestiti secondari). La gestione del complesso, Tishman Speyer Properties e BlackRock Realty, in default sul loro prestito nel 2010, spazza via l'investimento.\nAlla fine del 2007, durante la prima fase della crisi, GIC investe 11 miliardi di franchi svizzeri per una quota del 7,9% nella banca svizzera UBS. I prestiti sono convertiti in azioni nel 2010, con una perdita di valore stimata del 70%, sebbene parzialmente compensata da una cedola fissa del 9%. GIC sosterr\u00e0 che altri investimenti effettuati in quel periodo hanno avuto rendimenti positivi tali da compensare le perdite su UBS.\nNel 2008 GIC investe 6,88 miliardi di dollari USA per una partecipazione del 9% in Citigroup, riducendo poi la sua partecipazione nel 2009 a meno del 5%, realizzando un profitto di 1,6 miliardi di dollari. Nel 2008 Morgan Stanley ha stimato i beni del fondo in 330 miliardi di dollari statunitensi.\nIl 30 luglio 2013 GIC entra a far parte di un consorzio per acquisire Transport et Infrastructures Gaz France (TIGF), il settore del trasporto e stoccaggio di gas di Total per un valore di impresa di 2,4 miliardi di euro (3,25 miliardi di dollari USA). Fanno parte del consorzio l'italiana Snam (45%), il GIC di Singapore (35%) e EDF (20%).\nA partire dal 2017 GIC detiene circa il 34% del proprio portafoglio negli Stati Uniti; 3% in America Latina; 6% nel resto delle Americhe; 6% nel Regno Unito; 12% nella zona euro; Il 6% in Medio Oriente, in Africa e nel resto d'Europa; 19% in Asia escluso il Giappone; 12% in Giappone e 2% in Australasia.\nPerformance.\nNel 2008 GIC pubblica per la prima volta un rapporto contenente informazioni sui rendimenti degli ultimi 20 anni e maggiori informazioni su come \u00e8 gestito. Il motivo per cui GIC non divulga l'ammontare dei fondi gestiti e i profitti e le perdite annuali ha questa giustificazione: rivelare l'importo esatto espone alla speculazione l'intera dimensione delle riserve finanziarie di Singapore.\nDal 2011 comunque GIC pubblica i tassi di rendimento nominali a 5 anni e 10 anni (e in seguito anche a 20 anni) per fornire un senso delle prestazioni di investimento a medio termine in corso. Per l'anno terminato il 31 marzo 2017, il tasso di rendimento reale annualizzato a 20 anni \u00e8 stato del 3,7%. In termini nominali in USD, GIC ha ottenuto un rendimento annualizzato del 5,1%, 4,3% e 5,7% rispettivamente per i periodi di 5 anni, 10 anni e 20 anni.\nGovernance.\nI fondi gestiti da GIC sono di propriet\u00e0 del governo di Singapore. I suoi ritorni di investimento completano il budget annuale del paese in settori quali istruzione, R &amp; S, assistenza sanitaria e ambiente.\nGIC gestisce il rischio investendo in un portafoglio ben diversificato, con una distribuzione bilanciata delle classi di attivit\u00e0 e dei settori e delle aree geografiche sottostanti. Anche questo \u00e8 il motivo per cui la performance di GIC deve essere misurata sulla base del suo portafoglio complessivo piuttosto che da quanto guadagna o perde sui singoli investimenti. Nel 2013 GIC ha implementato un nuovo quadro di investimento per conferire maggiore flessibilit\u00e0 al focus su \"investimenti che potrebbero essere pi\u00f9 rischiosi a breve termine ma che genererebbero rendimenti a lungo termine\". Il nuovo quadro definisce in modo pi\u00f9 chiaro i fattori di rischio e rendimento di GIC, i suoi obiettivi di investimento a lungo termine e le responsabilit\u00e0 del consiglio e della direzione del GIC.\nIl nuovo approccio vede il suo portafoglio strutturato su tre pilastri. In primo luogo, un \"portafoglio di riferimento \u00e8 composto per il 65% da azioni globali e per il 35% da obbligazioni globali che rappresentano mercati globali\". Successivamente, il portafoglio delle polizze \u00e8 composto da sei classi di investimento principali e punta a conseguire rendimenti superiori nel lungo periodo. Ultimo \u00e8 il portafoglio attivo, che cerca soluzioni molto performanti in base alle opportunit\u00e0 di investimento."}
{"id": "5987226", "revid": "599013", "url": "https://it.wikipedia.org/wiki?curid=5987226", "title": "Michele Laddomada", "text": "Carriera.\nDa dilettante concluse al quarto posto il Giro d'Italia dilettanti del 1994 ma da professionist\u00e0 gareggi\u00f2 principalmente in formazioni di secondo piano del panorama ciclistico europeo e per questo gli fu difficile partecipare alle pi\u00f9 importanti competizioni.\nPrese comunque parte a due importanti gare a tappe, il Tour de Suisse 1996 d al Giro d'Italia 1997, per il resto gareggi\u00f2 ed ottenne risultati nelle prove del calendario ciclistico italiano, fra cui si ricorda i podi al Giro del Medio Brenta nel 1997 ed al Trofeo dello Scalatore 1998.\nTuttavia le prestazioni migliori le espresse in Portogallo, nazione nella quale raccolse tutte le sue sei affermazioni da professionista, nelle corse a tappe e soprattutto nella Volta a Portugal e nel Trof\u00e9u Joaquim Agostinho. Nella prima corsa si aggiudic\u00f2 quattro vittorie di tappa, la classifica scalatori ed un quarto posto nella classifica generale nel 1997; nella seconda due successi di tappa ed il terzo posto nella classifica generale nel 1999."}
{"id": "5987247", "revid": "606919", "url": "https://it.wikipedia.org/wiki?curid=5987247", "title": "Mubadala Development Company", "text": "Mubadala Development Company PJSC (Mubadala) fu fondata nell'ottobre 2002 come Public Joint Stock Company ed \u00e8 un veicolo d'investimento del governo di Abu Dhabi (Emirati Arabi Uniti).\nIl mandato di Mubadala \u00e8 di facilitare la diversificazione dell'economia di Abu Dhabi.\nIl suo focus sono gli investimenti a capitale intensivi a lungo termine per ottenere dei forti ritorni d'investimento e benefici sociali tangibili per l'emirato."}
{"id": "5987248", "revid": "298055", "url": "https://it.wikipedia.org/wiki?curid=5987248", "title": "Salterio Ainsworth", "text": "Il Salterio Ainsworth venne scritto dal presbitero separatista inglese Henry Ainsworth e portato in America dai Padri Pellegrini nel 1620. Era stato pubblicato nei Paesi Bassi nel 1612. Esso \u00e8 realizzato come traduzione parallela, comprendente la traduzione letterale e metrica dei Salmi."}
{"id": "5987249", "revid": "324090", "url": "https://it.wikipedia.org/wiki?curid=5987249", "title": "Abu Dhabi Investment Council", "text": "La Abu Dhabi Investment Council (The Council) \u00e8 una emanazione del governo di Abu Dhabi per gli investimenti. Ha iniziato le operazioni nell'aprile 2007 ed \u00e8 responsabile per l'investimento di parte delle risorse finanziarie in surplus del governo attraverso strategie d'investimento diversificate nel mondo."}
{"id": "5987253", "revid": "228587", "url": "https://it.wikipedia.org/wiki?curid=5987253", "title": "Calciatore dell'anno (Irlanda del Nord)", "text": "Il premio calcistico Ireland of North Football Writers' Association Player of the Year (spesso chiamato il calciatore NIFWA dell'anno) \u00e8 un premio annuale dato al giocatore che stato giudicato il migliore della stagione nel campionato IFA Premiership. Si tratta di uno dei due premi annuali della Federcalcio dell'Irlanda del Nord, con l'altro che \u00e8 lo \"Ulster footballer of the Year\". Il premio \u00e8 stato assegnato la prima volta nella stagione 1969-1970 e il vincitore viene scelto tramite una votazione tra i membri dell'associazione.\nIl primo vincitore del premio \u00e8 stato Des Dickson del Coleraine FC.\nIl giocatore ad aver ricevuto pi\u00f9 volte il premio \u00e8 Glenn Ferguson, che ha raccolto il premio in tre occasioni, l'ultima delle quali \u00e8 stata nel 2006. Altri due giocatori hanno vinto il premio due volte\u02d0 Ivan Murray \u00e8 stato il primo dei due con il secondo premio nel 1975 e Vinny Arkins \u00e8 stato il pi\u00f9 recente, con il secondo premio nel 2002."}
{"id": "5987256", "revid": "287204", "url": "https://it.wikipedia.org/wiki?curid=5987256", "title": "Olio di semi di cotone", "text": "L'olio di semi di cotone \u00e8 un olio vegetale estratto dai semi di piante del genere Gossypium. Le specie pi\u00f9 utilizzate sono \"Gossypium hirsutum\" e \"Gossypium herbaceum\" ma sono utilizzate anche altre specie, sottospecie, cultivar o variet\u00e0 mutanti coltivate per la produzione del cotone. La produzione dell'olio dai semi si pu\u00f2 considerare un sottoprodotto dalla produzione della fibra tessile del cotone, rappresentando un 12% del valore ricavabile dalla coltivazione del cotone.\nIl seme, a seconda della specie o della variet\u00e0 della pianta pu\u00f2 contenere dal 15% al 22% di olio. Si tratta di uno dei pi\u00f9 economici oli vegetali di produzione industriale ed ha trovato, specie nei paesi produttori, un diffuso utilizzo anche alimentare nonostante l'olio non raffinato sia considerato non edibile.\nStoria.\nCome sottoprodotto della lavorazione della fibra di cotone, il seme era considerato praticamente inutile prima della fine del XIX secolo. Solo una piccola parte dei semi veniva conservata per la semina mentre la maggior parte veniva smaltita come rifiuto. Negli anni 1820 e 1830 l'Europa speriment\u00f2 una carenza di grassi e oli a causa della rapida espansione della popolazione durante la rivoluzione industriale e delle guerre napoleoniche. L'aumento della domanda di grassi e oli, usati anche per l'illuminazione, insieme a una diminuzione dell'offerta, provoc\u00f2 un brusco aumento dei prezzi. Molti imprenditori statunitensi cercarono di trarre vantaggio dalla crescente domanda europea di oli e dalla sempre pi\u00f9 ampia offerta americana di semi di cotone residui della sgranatura. Ma separare la parte oleosa del seme, endosperma, si rivel\u00f2 difficile e la maggior parte di queste iniziative, basate su tecniche utilizzate nella produzione dell'olio di lino, fall\u00ec nel giro di pochi anni. Questo problema fu risolto nel 1857, quando William Fee invent\u00f2 un macchinario, una decorticatrice, che separava efficacemente il mantello, il guscio duro da cui partono le fibre, dal cotiledone oleoso del seme di cotone. Con questa nuova invenzione, l'olio di semi di cotone inizi\u00f2 ad essere utilizzato per l'illuminazione nelle lampade al posto dell'olio di balena e dello strutto sempre pi\u00f9 costosi. Dal 1860, con l'emergere della produzione petrolifera, l'utilizzo dell'olio di cotone per l'illuminazione and\u00f2 a scemare. L'olio che veniva prodotto, oltre che per il colore e sapore acre, non era compatibile con l'utilizzo alimentare soprattutto per la presenza di gossipolo. L'olio di semi di cotone era utilizzato per produrre candele e saponi, ma veniva anche fraudolentamente utilizzato per adulterare grassi alimentari pi\u00f9 costosi, al punto che in Italia nel 1883 ne venne bandita l'importazione assieme a quella dell'olio di oliva americano, normalmente adulterato.\nNegli USA l'utilizzo dell'olio di cotone per adulterare grassi ed oli era talmente diffuso che nel 1884, quando la \"Armor and Company\" , un'azienda americana di confezionamento e lavorazione degli alimenti, cerc\u00f2 di monopolizzare il mercato dello strutto, si rese conto che aveva acquistato pi\u00f9 strutto di quanto la popolazione suina esistente avrebbe mai potuto produrne. Segu\u00ec uno scandalo ed un'indagine del Congresso che port\u00f2 alla approvazione di una legge che regolava l'etichettatura dei prodotti addizionati dall'olio di semi di cotone.\nSolo perfezionando i processi di raffinazione alcalina oltre che deodorazione e decolorazione, l'olio di semi di cotone divenne compatibile con l'utilizzo alimentare. Nel 1899 David Wesson, un chimico alimentare, svilupp\u00f2 l'olio di semi di cotone deodorato, l'olio da cucina Wesson. La commercializzazione del \"Wesson Oil\" fu promossa pesantemente e il prodotto divenne piuttosto popolare.\nA causa dei costi sempre pi\u00f9 alti dei grassi animali, strutto e simili, grandi gruppi come Procter &amp; Gamble introdussero l'utilizzo alimentare di oli vegetali idrogenati privilegiando l'economico olio di semi di cotone.\nAgli inizi del '900 ebbe un enorme successo in USA un prodotto chiamato Crisco da \"crystallized cotton oil\" composto sostanzialmente da olio di semi di cotone idrogenato. Con la possibilit\u00e0 di regolarne viscosit\u00e0 e plasticit\u00e0 con il processo di idrogenazione divenne il grasso alimentare pi\u00f9 utilizzato negli USA almeno fino alla Seconda guerra mondiale e l'olio di cotone liquido divenne il pi\u00f9 utilizzato come condimento negli USA e in UK. La coltivazione di altre piante oleose a maggior resa (soia, girasole) oltre che l'introduzione di limitazioni nell'utilizzo di acidi grassi trans prodotti con il processo di idrogenazione hanno ridotto il potenziale mercato per un suo utilizzo alimentare. L'olio e la produzione di semi di cotone continuarono a diminuire per tutta la met\u00e0 e la fine del XX secolo.\nProduzione e utilizzo.\nLa pianta del cotone \u00e8 la pi\u00f9 grande fonte naturale di fibre per l'industria tessile ed \u00e8 una delle colture pi\u00f9 importanti per l'economia di alcuni paesi.\nPer ogni 100 Kg di fibra raccolti, ci sono 160 Kg di semi di cotone di cui solo il 5% \u00e8 necessario per la risemina.\nI semi maturi sono ovoidi marroni oblunghi (5x10mm) del peso di circa un decimo di grammo. Di questo circa il 60% \u00e8 rappresentato dal cotiledone, il 32% dal mantello e l'8% dal germoglio embrionale. Solo il 20% del seme sono lipidi, mentre, utili per l'alimentazione animale, le proteine sono il 20% e l'amido il 3,5%. Le fibre crescono dal mantello del seme per formare una capsula di lanugine di cotone. La capsula \u00e8 un frutto protettivo e quando la pianta viene coltivata commercialmente, viene privata del seme mediante sgranatura e la lanugine viene quindi trasformata in fibra di cotone. I semi rappresentano circa il 15% del valore del raccolto e vengono pressati per produrre olio e utilizzati come mangime per ruminanti. Una volta sgranato ( \"ginning\") per la produzione dell'olio il seme deve essere decorticato per rimuovere il residuo guscio duro e peloso (mantello).\nEssendo stato il primo e principale olio di semi per uso alimentare per la successiva raffinazione sono stati sviluppati i principali processi utilizzati oggi per la raffinazione anche di altri oli vegetali.\nNonostante l'utilizzo alimentare di altri oli vegetali pi\u00f9 economici, l'olio di cotone \u00e8 rimasto un importante sottoprodotto nella filiera del cotone eparticolarmente nel 2018 a fronte di tonnellate di fibra di cotone sono state prodotte tonnellate di olio.\nL'olio di semi di cotone viene utilizzato per olio per insalata, maionese, condimenti per insalata e prodotti simili a causa della stabilit\u00e0 del suo sapore.\nEssendo prodotto con processi di raffinazione alcalina, atti a decolorarlo e deodorarlo quasi completamente, l'olio di cotone ha tipicamente un tenore di acidi grassi liberi molto basso, caratteristica che lo rende idoneo al suo utilizzo per fritture.\nRaffinazione.\nUna volta che l'olio viene estratto, deve essere elaborato e perfezionato prima di poter essere utilizzato per il consumo, al fine di rimuovere le impurit\u00e0, compresi gli acidi grassi liberi (FFA), fosfolipidi, pigmenti e composti volatili. La raffinazione richiede cinque passaggi: sgommatura, neutralizzazione, sbiancamento, deodorizzazione e winterizzazione.\nSgommatura.\nSgommatura \u00e8 il primo passo nel processo di raffinazione per rimuovere i fosfolipidi , gomme, cere e altre impurit\u00e0 dall'olio grezzo. L'olio viene trattato con acqua o acidi diluiti come acido fosforico, che sfrutta il fatto che i fosfolipidi sono attratti da acqua a causa della loro natura anfipatico, e trasforma i lipidi in micelle idratate. Queste gomme sono insolubili in olio e sono quindi separati tramite delle centrifughe dall'olio. Le gomme separati vengono poi essiccate e realizzati in agenti emulsionanti quali lecitina.\nNeutralizzazione.\nLa seconda fase del processo di raffinazione \u00e8 la separazione degli acidi grassi liberi (FFA) dall'olio attraverso neutralizzazione alcalina. A seconda del tipo di olio in lavorazione, ci possono essere due o tre stadi durante neutralizzazione, dove tre fasi sono fatte per produrre un olio di qualit\u00e0 superiore. Olio di cotone passa attraverso tutte e tre le fasi di neutralizzazione.\nIl primo stadio di neutralizzazione avviene quando soda caustica o idrossido di sodio viene aggiunto all'olio dopo essere pompato attraverso un setaccio e riscaldato a 133\u00a0\u00b0C. La reazione di saponificazione che neutralizza l'olio si verifica quando la miscela viene mescolata.\nDurante saponificazione, la carica positiva degli acidi grassi liberi (FFA) reagisce con il gruppo ossidrilico carico negativamente nella soda caustica per formare sapone e glicerina. Questo \u00e8 noto come soapstock e verr\u00e0 separata dall'olio.\nLa seconda fase della neutralizzazione \u00e8 la ripetizione della prima fase con l'aggiunta di soda caustica in pi\u00f9 alla miscela.\nLa fase finale \u00e8 un secondo lavaggio con acqua per minimizzare il livello di residui di sapone nella miscela.\nSbiancamento.\nLa terza fase del processo di raffinazione \u00e8 la rimozione di eventuali residui di sapone, gomme o pigmenti attraverso sbiancamento. L'agente sbiancante pi\u00f9 utilizzato \u00e8 terra sbiancante, un tipo di argilla di bentonite. Una volta aggiunto l'argilla, la miscela viene agitata, che permette all'argilla di legare i contaminanti nell'olio, sia fisicamente (per esempio forze di Van der Waal) o chimicamente (chemisorbimento). La miscela viene quindi filtrata per rimuovere l'argilla con i contaminanti legati.\nDeodorizzazione.\nLa quarta fase del processo di raffinazione \u00e8 la deodorizzazione per rimuovere eventuali sostanze volatili. Le molecole vengono distillate mediante vapore ad alta pressione iniettato attraverso un sistema di aspirazione all'interno dell'olio.\nWinterizzazione.\nLa quinta fase del processo di raffinazione \u00e8 la winterizzazione rimuovere i trigliceridi saturi per evitare che il prodotto solidifichi a basse temperature. L'olio raffinato viene mantenuto in un ambiente fresco dove la temperatura viene mantenuta al di sotto di 5\u00a0\u00b0C.\nAttraverso la winterizzazione, l'olio si separer\u00e0 in frazioni liquide e solide. La frazione solida viene cristallizzata a causa della presenza di trigliceridi saturi. Le due frazioni vengono quindi separate per filtrazione.\nCaratteristiche chimico fisiche.\nLe caratteristiche chimico fisiche degli oli vegetali possono variare in funzione del processo di raffinazione.\nI valori standard dell'olio di semi di cotone non raffinato sono:\nComposizione.\nIn tutti gli oli vegetali la composizione pu\u00f2 variare in funzione della cultivar, delle condizioni ambientali, della raccolta e della lavorazione. \nL'olio di semi di cotone \u00e8 composto prevalentemente da trigliceridi con la seguente distribuzione tipica di acidi grassi, come indicato nel Codex Alimentarius.\nMentre il rapporto tra acido oleico e acido linoleico \u00e8 tipicamente 1/2,5 tra le tante variet\u00e0 e cultivar di cotone sviluppate, anche in certi casi con tecniche di ingegneria genetica, alcune classificate come ad alto oleico producono un olio di cotone con un rapporto oleico/linoleico pari a 2. La pianta del cotone \u00e8 una di quelle di cui sono state pi\u00f9 diffuse e coltivate variet\u00e0 mutanti e OGM.\nCome gli oli estratti da altre malvaceae, l'olio di semi di cotone tipicamente contiene anche acidi grassi ciclopropenici a concentrazioni relativamente basse ( \u2264 2%). Il loro tenore, come quello del gossipolo viene estremamente ridotto con i processi di raffinazione e idrogenazione. L'alto grado di raffinazione produce oli con alto punto di fumo che nell'olio di semi di cotone pu\u00f2 superare i 220\u00a0\u00b0C. \nL'alta concentrazione di acidi grassi saturi, oltre il 25%, lo rende relativamente resistente all'ossidazione e adatto alla produzione di margarine con processi di idrogenazione.\nDall'olio di semi di cotone si pu\u00f2 separare per invernalizzazione una stearina con punto di fusione oltre 30\u00a0\u00b0C, solida a temperatura ambiente e senza grassi idrogenati.\nAltri utilizzi.\nIn agricoltura ed orticoltura, la tossicit\u00e0 dell'olio di semi di cotone non raffinato pu\u00f2 essere sfruttata per il controllo delle infestazioni da insetti.\nMolte ricerche sono state condotte per valutare il suo utilizzo come carburante alternativo o biodiesel."}
{"id": "5987257", "revid": "149485", "url": "https://it.wikipedia.org/wiki?curid=5987257", "title": "Roberto Gusmeroli", "text": "Carriera.\nOttenne solo due affermazioni da professionista, entrambe al Trofeo dello Scalatore, la classifica generale nel 1990 davanti a due forti scalatori di quelle stagioni, P\u00ebtr Ugrjumov e Roberto Conti.\nPrese parte sia al Giro d'Italia che al Tour de France, nonch\u00e9 a diverse prove di Coppa del mondo. Sal\u00ec sul podio del Giro del Friuli 1989 e della Coppa Agostoni 1991."}
{"id": "5987273", "revid": "327773", "url": "https://it.wikipedia.org/wiki?curid=5987273", "title": "Sverdrup (unit\u00e0 di misura)", "text": "Lo sverdrup, chiamato cos\u00ec in onore dell'oceanografo Harald Sverdrup, \u00e8 un'unit\u00e0 di misura per il trasporto di volume.\nIl suo simbolo \u00e8 Sv. Non appartiene al SI.\nEquivale a 1 milione di metri cubi al secondo.\n1 Sv = 106 m3/s= 1 000 000 m3/s\nL'ingresso globale di acqua dolce dai fiumi al mare equivale a circa 1,2 Sv."}
{"id": "5987279", "revid": "125127737", "url": "https://it.wikipedia.org/wiki?curid=5987279", "title": "Angelo Micheletti (ceramista)", "text": "Biografia.\nAngelo Micheletti esercit\u00f2 a Deruta la professione di medico condotto e come ceramista era autodidatta. Di umili origini, era figlio di Domenico Riposati (1820-1908), oriundo di Gubbio, il cui cognome fu cambiato in Micheletti, e di Maria Ciarrapica (1830-1887), domestica. Amante dello studio, Angelo ebbe educazione religiosa ed era erudito in letteratura italiana, latina e greca, aveva letto Orazio e Virgilio e meditato su Sant'Agostino. \nLe sue \"Memorie autobiografiche\".\nLa maggior parte delle notizie biografiche di cui disponiamo sono contenute nella sua autobiografia, che \u00e8 stata interamente pubblicata nel 1992.. Considerato uno degli ispiratori della rinascita artistica della ceramica a Deruta, si definiva con modestia \"ignarus artis pingendi\", poich\u00e9 amava l'arte e disegnava, ma non aveva frequentato nessuna scuola artistica. Scrisse infatti: \u00abFui sempre amantissimo delle arti belle e fino da fanciullo dedito al disegno, sebbene non mi sia stato mai concesso di apprendere e coltivare la pittura, a cui mi sentiva fortemente inclinato.\u00bb\nNelle sue \"Memorie\" Angelo Micheletti ricord\u00f2 fatti salienti, avvenuti a Perugia negli ultimi anni dello Stato della Chiesa, come la strage perpetuata il 20 giugno 1859 dagli Svizzeri papalini. Descrisse anche l'arrivo dei bersaglieri, i giorni del Plebiscito e i primi anni del Regno d'Italia. Si pass\u00f2 improvvisamente da un clima papalino, clericale e autoritario, ristagnante e chiuso ad influenze esterne, ad un sussulto tumultuoso e anticlericale, risorgimentale e massonico che, secondo Micheletti, cre\u00f2 ingiustizie e storture. Egli frequent\u00f2 a Perugia il primo biennio di Medicina e il secondo a Firenze, dove si laure\u00f2 nel 1880. Avrebbe preferito la carriera universitaria, ma accett\u00f2 una condotta medica a Sant'Angelo di Celle, frazione di Deruta, dove arriv\u00f2 in pieno inverno, sotto la neve: da quel momento si consider\u00f2 \"esule\" a Deruta. Nel 1886 spos\u00f2 Isabella Bolli (1863-1940), da cui ebbe nove figli, di cui quattro morti in et\u00e0 infantile, e uno nato dopo la sua morte.\nLa ceramica a Deruta.\nLa tradizione della ceramica non si era mai estinta, a Deruta; risaliva al '300, aveva goduto del massimo splendore nel '500, una rinascita a fine '700, ma alla fine dell'800 esistevano solo 6 fabbriche che producevano vasellame bianco e smaltato per uso domestico, mattonelle votive con l'immagine a rilievo della Madonna e dischi funebri, i cui soggetti erano ripetuti con poche varianti e con scarso valore artistico. Il Santuario della Madonna del Bagno a Deruta ha le pareti e i pilastri interamente coperti da targhe votive di quest'epoca.\nPer incoraggiare la produzione della ceramica, il Comune di Deruta nel 1872 promosse una \"Esposizione Industriale\" a premio, con mostra di prodotti moderni e di una piccola raccolta di antiche ceramiche, di propriet\u00e0 privata. A Deruta ottima era la qualit\u00e0 delle argille, ma carenti erano le cognizioni chimiche dei ceramisti e mancava una scuola di disegno.\nAltare della Madonna del Rosario.\nAngelo Micheletti nel 1899 realizz\u00f2 il paliotto della \"Madonna del Rosario\", che \u00e8 nella Chiesa di San Francesco (Deruta), con tre angeli adoranti ripresi da Beato Angelico e inseriti tra colonnine ritorte, sullo sfondo di nicchie decorate nei colori del blu e dell'oro. Si ispir\u00f2 per quest'opera alla grande tradizione della ceramica italiana rinascimentale. Ne ha ricordato la realizzazione in un memoriale, scritto su pergamena e in duplice copia: un esemplare fu murato nell'altare della Madonna del Rosario e l'altro \u00e8 conservato tra le carte della famiglia Micheletti. Questo memoriale \u00e8 considerato il \"manifesto\" della rinascita dell'arte della ceramica a Deruta.\nMicheletti vi ricorda che a Deruta si producevano: \u00abpiatti usuali e vasellami sporcati con filetti, sgorbi e pessime incisioni a spugna che per grossolanit\u00e0 non potevano pi\u00f9 sostenere la concorrenza delle officine di fuori.\u00bb Un giorno vide il garzone ceramista Enrico Pignatelli (morto nel 1915) abbozzare in rosso una figura al centro di un piatto. Aiutato dalle sue conoscenze in chimica, fece qualche esperimento di ceramica dipinta, riproducendo antiche maioliche - frammenti di scavi locali - recuperando anche la tecnica del graffito e cuocendo i suoi manufatti nella fabbrica di Francesco Grazia. Incoraggiato dai risultati ottenuti, dal 1893 dipinse piatti, targhe, un tavolino, con decori ispirati al rinascimento. Nel 1899 mont\u00f2 il paliotto, realizzato su richiesta di Carlo Briganti, priore della Compagnia del Sacratissimo Rosario di Deruta, e con la collaborazione del ceramista Alpinolo Magnini, originario del posto, che ne disegn\u00f2 il progetto. Con il ceramista Ubaldo Grazia (1887-1961) e con Alpinolo Magnini fece poi esperimenti e recuper\u00f2 il \"lustro\", il riflesso madreperlaceo fulvo-dorato che si d\u00e0 sopra lo smalto. Ubaldo Grazia non volle mai rivelare alcuni componenti aggiuntivi della ricetta che and\u00f2 perduta alla sua morte. Dal 1899 Angelo Micheletti si serv\u00ec dei forni della fabbrica di Alessandro Pascali.\nMuseo della Ceramica.\nNel 1898 nacque a Deruta il \"Museo artistico pei lavoranti in maiolica\", per iniziativa del notaio Francesco Briganti, figlio di Carlo. Il Museo aveva scopi didattici, cio\u00e8 doveva essere di aiuto agli artigiani ceramisti; ma aveva anche finalit\u00e0 storiche e documentarie. Alla raccolta del materiale museale contribuirono Alessandro Piceller di Perugia, che don\u00f2 101 ceramiche antiche, e il ceramista Alpinolo Magnini che port\u00f2 da Roma una serie di acquerelli, riproducenti antiche ceramiche conservate in musei romani. Dal 22 dicembre 1900 al 9 maggio 1901 Angelo Micheletti, che ne era direttore, complet\u00f2 il catalogo degli oggetti esistenti in questo Museo: era il primo museo, in Italia, specializzato nella raccolta e nella esposizione della ceramica. Il manoscritto di Angelo Micheletti \u00e8 oggi all'Archivio Comunale di Deruta. Questa raccolta rappresenta il nucleo originario dell'attuale Museo regionale della Ceramica di Deruta.\nAltre opere.\nMicheletti riprese l'idea del grande piatto \"da pompa\", tipico esempio del vasellame artistico rinascimentale. Sette sue opere, per suo lascito testamentario, sono al Museo regionale della Ceramica di Deruta, che ha sede nel complesso conventuale di San Francesco.\nAlcune opere di Angelo Micheletti:"}
{"id": "5987280", "revid": "2014155", "url": "https://it.wikipedia.org/wiki?curid=5987280", "title": "Salterio Sternhold e Hopkins", "text": "Il Salterio Sternhold e Hopkins \u00e8 una collezione di Salmi. \nDescrizione.\nTra la met\u00e0 del 1547 e i primi mesi del 1549, Thomas Sternhold pubblic\u00f2 il suo primo e breve libro costituito da 19 salmi e intitolato \"Certayn Psalmes\". Nel dicembre del 1549, il suo postumo \"Al such psalmes of Dauid as Thomas Sternehold ... didde in his life time draw into English Metre\" venne stampato, contenendo 37 salmi di Sternhold e, in una sezione separata alla fine, sette salmi di John Hopkins. Questa collezione si diffuse in Europa continentale a seguito dell'esilio dei protestanti durante il regno di Maria Tudor, e venne stampata a Ginevra, sia nella versione originale che nelle successive incorporanti ulteriori salmi. Nel 1562, l'editore John Day port\u00f2 con s\u00e9 in America diverse edizioni della versione di Ginevra e diversi nuovi salmi di John Hopkins, Thomas Norton, e John Markant realizzando \"The Whole Booke of Psalmes, Collected into English Meter\". In aggiunta alla versione metrica di tutti i 150 salmi, il volume comprendeva versione in versi del Simbolo degli apostoli, del \"Magnificat\" ed altri passi biblici dei testi cristiani, cos\u00ec come diverse preghiere in versi non scritturali e un lungo elenco di preghiere in prosa in gran parte tratte dal \"English Forme of Prayers\" utilizzato a Ginevra. \nSternhold e Hopkins scrissero quasi tutti i loro salmi nel \"comune\" o nel metro della ballata popolare. Le loro versioni furono abbastanza ampiamente diffuse in quel periodo; copie del Salterio di Sternhold e Hopkins erano legate a molte edizioni della Bibbia di Ginevra, e le loro versioni dei Salmi vennero utilizzate in molte chiese. Il Salterio di Sternhold e Hopkins \u00e8 stato pubblicato anche nella versione con la musica, in gran parte presa in prestito dal francese Salterio di Ginevra. Una raccolta della loro collezione che \u00e8 sopravvissuta nel tempo \u00e8 la forma metrica del Salmo 100 attribuita a William Kethe, con la melodia conosciuta come la \"Old 100th\", spesso usato come dossologia."}
{"id": "5987285", "revid": "404449", "url": "https://it.wikipedia.org/wiki?curid=5987285", "title": "Angela Carluccio", "text": "Biografia.\nFiglia di Bruno Carluccio, gi\u00e0 sindaco di Brindisi, dopo il diploma di segretaria amministrativa si laurea in giurisprudenza all'Universit\u00e0 degli Studi di Bari.\nSvolge l'attivit\u00e0 di avvocato civilista. \u00c8 sposata e madre di tre figli.\nAttivit\u00e0 politica.\nDopo aver vinto le primarie di coalizione come candidata della lista \"Noi Centro\" di Massimo Ferrarese, si candida alle elezioni comunali del 2016 sostenuta dalla lista \"Noi Centro\", da Conservatori e Riformisti e dalle liste civiche \"Impegno Sociale\", \"Democratici per Brindisi\" e \"Brindisi Prima di Tutto\". Vince al ballottaggio con il 51,13% dei voti contro il 48,87% dello sfidante, il candidato del centro-sinistra Fernando Marino, prevalendo con uno scarto di circa 646 voti. Rassegna le dimissioni il 24 gennaio 2017, ritirandole successivamente il 7 febbraio. Il 27 maggio 2017, a undici mesi dalla propria elezione, in seguito ad una mozione di sfiducia, termina la propria attivit\u00e0 politica in qualit\u00e0 di primo cittadino del comune di Brindisi."}
{"id": "5987307", "revid": "287204", "url": "https://it.wikipedia.org/wiki?curid=5987307", "title": "Saturn Astra", "text": ""}
{"id": "5987308", "revid": "767487", "url": "https://it.wikipedia.org/wiki?curid=5987308", "title": "Paolo Ormi", "text": "Attivo principalmente in televisione, ha curato le musiche di importanti variet\u00e0 della Rai collaborando per lungo tempo con Gianni Boncompagni, con il quale ha scritto fra gli altri il noto brano di Raffaella Carr\u00e0 \"Tanti auguri\". Ha realizzato anche colonne sonore per film e pubblicato vari album.\nBiografia.\nDiplomatosi al Conservatorio in pianoforte, ha iniziato a lavorare come arrangiatore a Parigi, collaborando negli anni settanta con diversi artisti tra cui Frank Sinatra, Aretha Franklin, Patty Pravo, Claudio Baglioni, Raffaella Carr\u00e0, Rita Pavone, Tony Renis, Nada, Gabriella Ferri e Shel Shapiro. Tornato in Italia ha avviato una fortunata e duratura collaborazione con la RAI, dove nel corso della sua carriera ha diretto le orchestre e curato la parte musicale e le sigle di programmi come \"Discoring\", \"Patatrac\", \"Domenica in\", \"Illusione\", \"Pronto, Raffaella?\", \"Canzonissima\", \"Millemilioni\" fino ad approdare al \"Festival di Sanremo\", partecipando a tre edizioni.\nLegato artisticamente a Gianni Boncompagni, con il quale ha scritto diversi successi musicali come \"Tanti auguri\" di Raffaella Carr\u00e0, o brani come \"Fiesta\"; ha poi curato le musiche di \"Non \u00e8 la Rai\", trasmissione Fininvest diretta dal regista per il quale ha anche arrangiato le compilation tratte dal variet\u00e0, e gli spin off \"Bulli e pupe\", \"Rock &amp; Roll\" e \"Primadonna\". Nel 2000 ha realizzato le musiche di \"Gian Burrasca\", miniserie di Canale 5. Insieme a Boncompagni ha ideato anche il singolo \"Guapa\", sigla di \"Discoring\" con il ballo di Gloria Piedimonte, pubblicato come Bus Connection nel 1978. Ha realizzato lui nel 1993 la cover della sigla per la trasmissione \"La cena \u00e8 servita\".\nNel corso della sua carriera ha realizzato anche colonne sonore per film come \"Il pap'occhio\" ('80) di Renzo Arbore, \"Il... Belpaese\" ('77), \"Madness - Gli occhi della luna\" ('71) e \"Provaci anche tu Lionel\" ('73), e ancora pellicole come \"Lo strano vizio della signora Wardh\" ('71), \"Dolce calda Lisa\" ('80), Mare/amore - Frammenti di storie d'amore ('85). Non ha trascurato l'orchestra sinfonica, avendo diretta, tra le altre, quella di Parigi, di Monte Carlo e Metropolitan di New York, e ha pubblicato vari LP accreditati a suo nome.\n\u00c8 morto il 10 giugno 2013 a causa di un collasso cardiaco."}
{"id": "5987317", "revid": "713714", "url": "https://it.wikipedia.org/wiki?curid=5987317", "title": "Piazza Torlonia", "text": "Piazza Torlonia \u00e8 un parco urbano situato nel centro della citt\u00e0 di Avezzano, in Abruzzo. Delle dimensioni di circa due ettari e mezzo insieme all'adiacente villa Torlonia rappresenta una vasta area verde di oltre sei ettari. Nella sua area sono situati la fontana ottocentesca dei Torlonia, il monumento ai caduti realizzato da Ermenegildo Luppi e il busto bronzeo raffigurante l'autore del definitivo prosciugamento del lago Fucino, Alessandro Torlonia.\nStoria e descrizione.\nNel 1775 il comune di Avezzano acquist\u00f2 i terreni corrispondenti alla contemporanea piazza. L'obiettivo fu quello di supportare gli agricoltori avezzanesi che avevano necessit\u00e0 di uno spazio ampio per le attivit\u00e0 legate all'agricoltura, in particolare per l'essiccazione di legumi e cereali. Chiamata piazza Aia (o piazza dell'Aia pubblica) nel 1865 il consiglio comunale di Avezzano, con una delibera votata all'unanimit\u00e0, la intitol\u00f2 ufficialmente ad Alessandro Torlonia in occasione del conferimento della cittadinanza onoraria. A cominciare dal 1878 la piazza parzialmente ombreggiata da alcuni platani venne adeguata dall'agrimensore Giulio Del Pelo Pardi ad un giardino all'italiana. Inaugurata il 23 settembre 1899 acquis\u00ec gradualmente le forme tipiche del sobrio stile Liberty di inizio Novecento.\nAl modello Del Pelo Pardi seguirono nei primi decenni del secolo alcune piccole variazioni dei botanici dell'epoca che impiantarono il bosso delimitando i vialetti in ghiaia. Il parco pubblico congiunse il nucleo antico della citt\u00e0 alle aree di nuova espansione edilizia in un periodo successivo al prosciugamento del lago Fucino, caratterizzato da un incremento di popolazione che consent\u00ec ad Avezzano di oltrepassare la soglia dei 10.000 abitanti.\nSituata su un'area pianeggiante, tra via Roma e piazza della Repubblica, si estende per circa due ettari e mezzo su una pianta triangolare ben delineata. Il progetto di fine Ottocento permise di suddividere in tre sezioni triangolari l'area verde in cui i viali principali convergono nello spazio centrale del parco.\nNell'angolo rivolto verso il castello Orsini-Colonna \u00e8 stato eretto nel 1899 un busto bronzeo raffigurante il principe Alessandro Torlonia il cui piedistallo venne rialzato dopo il terremoto della Marsica del 1915.\nAll'indomani del sisma che distrusse quasi completamente la citt\u00e0 i pochi sopravvissuti furono radunati e curati in piazza Torlonia dove durante l'emergenza sisma si riunirono i gruppi sanitari e i corpi militari.\nI bombardamenti della seconda guerra mondiale danneggiarono la fontana monumentale e alcune zone del giardino, compromettendo una parte delle alberature.\nNel secondo dopoguerra venne collocato in questa piazza il monumento ai caduti per la Patria realizzato dallo scultore Ermenegildo Luppi e inaugurato negli anni trenta nella collocazione originaria di piazza Risorgimento.\nNel 2016 il comune di Avezzano ha intitolato tre larghi inclusi nell'area della piazza a Gianni Corbi, Vittoriano Esposito e Romolo Liberale.\nIl 13 ottobre 2018 si sono conclusi i lavori di riqualificazione della piazza e del giardino. Tra le opere effettuate figurano l'impianto di irrigazione, la rigenerazione dei prati verdi, la riqualificazione della fontana ottocentesca e dei monumenti, il rinnovamento dell'illuminazione, la realizzazione ex-novo del parco giochi inclusivo per bambini, il ricollocamento delle siepi di ligustro e bosso e della ghiaia lungo i vialetti, la potatura e la sostituzione degli alberi malati con vari generi di piante arboree e la potatura del pioppo monumentale che con una circonferenza pari a circa 4,80 metri e un'altezza di circa 22 metri \u00e8 censito tra gli alberi monumentali d'interesse nazionale.\nNel 2019 l'amministrazione comunale ha intitolato il largo centrale della piazza all'ex sindaco di Avezzano Mario Spallone.\nAlberature.\nNel giardino storico sono presenti i seguenti generi di alberi: Abete, Acero, Celtis, Frassino, Ippocastano, Lauro, Pino, Pioppo, Platano, Quercia, Salice, Sambuco, Sophora, Tasso e Tiglio.\nFontana monumentale.\nLa fontana monumentale ottocentesca fu donata alla citt\u00e0 da Anna Maria Torlonia e Giulio Borghese il 23 settembre 1899 in occasione della realizzazione del primo acquedotto di Avezzano capace di captare le acque della sorgente Rio Sonno, la cui fonte si trova a Castellafiume nell'alta valle del Liri. La fontana, progettata da Giulio Del Pelo Pardi, venne realizzata in pietra locale dallo scalpellino di Capistrello, Enrico Santirocco.\nLa \"fontana di mostra\", cos\u00ec denominata essendo posta al termine di una condotta idrica, si caratterizza per le due vasche sovrapposte: la prima di forma circolare \u00e8 la pi\u00f9 ampia; al centro di essa si erge il secondo bacino di forma ottagonale alla base del quale si trovano quattro piccole vasche con una forma a semicerchio, mentre al centro spicca una coppa su stelo in cui convergono i giochi d'acqua. Le piccole vasche raccolgono invece i getti d'acqua delle coppie dei delfini affrontati, al centro dei quali si trovano gli stemmi scolpiti della famiglia Torlonia.\nMonumento ai caduti.\nNei pressi del palazzo municipale, all'angolo della piazza, \u00e8 collocato il monumento ai caduti per la Patria intitolato \"Gloria del Fante\". L'opera, deliberata nel 1925 dal commissario prefettizio Raffaele Flamingo, venne completata alla fine degli anni venti dallo scultore neo-ellenistico Ermenegildo Luppi e ufficialmente inaugurata il 9 febbraio 1931 alla presenza del Ministro della guerra Pietro Gazzera e dell'onorevole Carlo Delcroix nel centro di piazza Risorgimento. Dalla piazza centrale di Avezzano il monumento, danneggiato dai bombardamenti della seconda guerra mondiale, venne spostato non senza difficolt\u00e0 qualche anno dopo il termine del conflitto su deliberazione della giunta comunale guidata dal sindaco Antonio Iatosti.\nLa statua bronzea raffigura la Vittoria mentre raccoglie le ali e porge solennemente al cielo lo scudo e la spada. Due bassorilievi posti lateralmente ritraggono il coraggio di una madre mentre offre il proprio figlio alla Patria dopo averlo salvato dalle macerie del terremoto e il valore di un fante che senza rinunciare al combattimento soccorre il fratello.\nAl monumento ai caduti delle guerre \u00e8 stata affiancata nel 2015 una roccia sormontata da un fucile anticarro su treppiede, donato dal Ministero della difesa alla presenza del Sottosegretario Domenico Rossi. L'opera commemorativa \u00e8 stata denominata Giorno della Memoria.\nIl 4 novembre 2021, in occasione della Giornata dell'Unit\u00e0 Nazionale e delle Forze Armate e del centenario della traslazione all'Altare della Patria al Vittoriano, \u00e8 stata svelata la targa in ricordo del Milite Ignoto, a cui il comune di Avezzano ha conferito la cittadinanza onoraria."}
{"id": "5987318", "revid": "1652635", "url": "https://it.wikipedia.org/wiki?curid=5987318", "title": "Cubot", "text": "Cubot \u00e8 un marchio di smartphone Android e smartwatch prodotti in Cina. L'azienda ha sede a Shenzhen, Cina.\nHardware.\nI dispositivi Cubot utilizzano processori MediaTek \"MTK\".\nModelli.\nI modelli precedenti e attuali includono:\nX18\nX18 plus"}
{"id": "5987330", "revid": "767487", "url": "https://it.wikipedia.org/wiki?curid=5987330", "title": "Bottega Baltazar", "text": "La Bottega Baltazar (prima del 2016 nota come Piccola Bottega Baltazar) \u00e8 un gruppo musicale italiano, originario di Padova.\nBiografia.\nIl gruppo nasce nel 2000 dall'incontro di Giorgio Gobbo (chitarre e voce), Sergio Marchesini (fisarmonica e pianoforte) e Marco Toffanin (fisarmonica). Nel 2002 pubblica il primo album \"Poco tempo, troppa fame - Omaggio a Fabrizio De Andr\u00e8\". L'anno successivo presentano il secondo album, \"Canzoni in forma di fiore\", il primo interamente di canzoni originali.\nNel 2007 esce \"Il disco dei miracoli\", liberamente tratto dall'opera \"I miracoli di Val Morel\" di Dino Buzzati, autore che ha ispirato numerosi progetti del gruppo. Il disco viene premiato con il Premio Italiano Musica Indipendente come uno dei venti migliori album dell'anno.\nNel 2008 ha inizio la collaborazione con il regista Andrea Segre: il gruppo realizza infatti le musiche originali per il docufilm \"Come un uomo sulla terra\", finalista al David di Donatello nel 2009.\nNel 2010 il gruppo pubblica l'album \"Ladro di rose\", con la produzione artistica di Carlo Carcano. Il lavoro viene premiato come \"disco imperdibile\" del 2010 dal sito La Brigata Lolli.\nNello stesso anno \u00e8 alla Mostra del Cinema di Venezia in occasione della consegna del Premio Doc/it come miglior documentario al film \"Il sangue verde\" di Andrea Segre, per il quale la Piccola Bottega Baltazar ha scritto la colonna sonora.\nNel corso degli anni il gruppo riceve numerosi premi, tra i quali il premio Valmarana nel 2000, il premio Risonanze nel 2002, il premio RockitEyes nel 2004, il premio Monferr\u2019Autore nel 2005, il premio Sisme per la miglior esibizione live nel 2011, il Premio Musicultura nel 2011.\nSi esibisce, oltre che in tutta Italia, anche all'estero, in particolare in Grecia, Spagna, Germania, Svizzera, Messico, Bahrein.\n\u00c8 ospite di molti festival e manifestazioni: nel 2011 suona al Festival della Letteratura di Mantova ed \u00e8 ospite del Club Tenco al Teatro Ariston di Sanremo.\nDegna di nota \u00e8 la collaborazione con l'attore Vasco Mirandola, con il quale il gruppo propone spesso reading e spettacoli.\nNel 2015 compone la colonna sonora del film \"La prima neve\" di Andrea Segre, presentato alla 70\u00aa Mostra internazionale d'arte cinematografica di Venezia.\nNel 2016 esce l'album \"Sulla testa dell'elefante\", candidato alla Targa Tenco 2016 come miglior album dell'anno (il brano \"Rugby di periferia\" \u00e8 candidato nella categoria \"Canzone singola\")."}
{"id": "5987333", "revid": "965226", "url": "https://it.wikipedia.org/wiki?curid=5987333", "title": "Davide Galimberti", "text": "Biografia.\nDopo aver conseguito la maturit\u00e0 classica al Liceo Ginnasio Ernesto Cairoli di Varese, si \u00e8 poi laureato in alla facolt\u00e0 di giurisprudenza all'Universit\u00e0 degli Studi dell'Insubria, dove ha conseguito inoltre un dottorato di ricerca in Diritto amministrativo con una tesi sulla \"Responsabilit\u00e0 della pubbliche amministrazioni\". Intraprende cos\u00ec la carriera accademica diventando docente di Giustizia amministrativa.\nHa una moglie e due figli: Stefano e Matteo, che vivono a Varese.\nCarriera politica.\nPrimi anni.\nIscritto all\u2019ANPI di Varese, sin da giovane s'impegna in politica nell'area del centro-sinistra, arrivando infine ad aderire al Partito Democratico.\nSindaco di Varese.\nDopo essere stato scelto come candidato del centrosinistra tramite un turno di elezioni primarie, nel 2016 concorre alla carica di Sindaco di Varese col sostegno del PD, di Cittadini per l'Italia e di tre liste civiche (\"Varese 2.0\", \"Progetto Concittadino\" e \"Lista Davide Galimberti\").\nAl primo turno ottiene il 41,95% dei voti, accedendo al ballottaggio contro Paolo Orrigoni, arrivato al 47,10%, candidato indipendente sostenuto da una coalizione di centrodestra formata da Lega Nord, Forza Italia, Fratelli d'Italia, Area Popolare, Il Popolo della Famiglia e le liste civiche \"Lista Paolo Orrigoni Sindaco\" e \"Movimento Libero\". Il risultato si ribalta al secondo turno, ove Galimberti ottiene il 51,84% dei consensi e conquista la poltrona di primo cittadino.\n\u00c8 il primo sindaco di Varese non riconducibile alla Lega Nord dal 1993 e il primo sindaco di centro-sinistra dai tempi di Luciano Bronzi nel 1992.\nRicandidatosi nel 2021 con una coalizione leggermente pi\u00f9 allargata, comprendente PD, Movimento 5 Stelle, Partito Socialista Italiano, Europa Verde e altre liste minori, partitiche e apartitiche, viene riconfermato alla carica di primo cittadino, battendo al ballottaggio il candidato di centrodestra Matteo Luigi Bianchi con il 53,20%."}
{"id": "5987337", "revid": "287204", "url": "https://it.wikipedia.org/wiki?curid=5987337", "title": "Pfaffenschlag", "text": ""}
{"id": "5987341", "revid": "465169", "url": "https://it.wikipedia.org/wiki?curid=5987341", "title": "Marco Bianchi (chef)", "text": "Biografia.\nSi \u00e8 diplomato come tecnico di ricerca biochimica presso l'istituto di ricerche farmacologiche \"Mario Negri\" (IRCCS) e, successivamente, ha iniziato a lavorare presso l'Istituto FIRC di oncologia molecolare (IFOM) di Milano, per poi diventare divulgatore scientifico per la Fondazione Umberto Veronesi.\nHa ricoperto il ruolo di \"ambassador\" per Expo 2015 e quello di direttore artistico per la \"Milano Food &amp; Wellness\" (manifestazione dedicata all'alimentazione e all'attivit\u00e0 fisica). Dopo la nascita della sua primogenita Vivienne si \u00e8 dedicato all'alimentazione durante gravidanza, allattamento e svezzamento, seguendo contemporaneamente la dieta di sportivi come Federica Pellegrini, Filippo Magnini e i fratelli Maria e Tommaso Marconi.\nNel 2013 col libro \"Un anno in cucina con Marco Bianchi\" ha ottenuto il Premio Bancarella della Cucina.\nNel 2016 gli \u00e8 stato attribuito alla Camera dei deputati il premio \"America\" della Fondazione Italia USA.\nNel 2020 gli viene affidata da Rai 1 la conduzione del programma \"Linea verde Estate\", in coppia con Angela Rafanelli, e una rubrica fissa di cucina nel programma \"Buongiorno benessere\" di Vira Carbone, alternandosi con Alessandro Circiello. Nel 2021 torna alla conduzione di \"Linea verde Estate\" nuovamente in coppia con Angela Rafanelli.\nVita privata.\nNel 2019, dopo il matrimonio con Veruska Formelli, da cui ha avuto la figlia Vivienne, ha fatto coming out, fidanzandosi con il blogger Luca Guidara. Nel 2021, anche in seguito a una grave malattia che ha colpito il compagno, la coppia si \u00e8 separata."}
{"id": "5987342", "revid": "767487", "url": "https://it.wikipedia.org/wiki?curid=5987342", "title": "Boog &amp; Elliot 4 - Il mistero della foresta", "text": "Boog &amp; Elliot 4 - Il mistero della foresta (\"Open Season: Scared Silly\") \u00e8 un film d'animazione del 2016, diretto da David Feiss e prodotto da John Bush.\n\u00c8 il quarto ed, attualmente, ultimo film della serie di Boog &amp; Elliot, sequel di \"Boog &amp; Elliot a caccia di amici\" del 2006 e \"Boog &amp; Elliot 2\" del 2009 e prequel di \"Boog &amp; Elliot 3\" del 2011.\nTrama.\nDue mesi dopo gli eventi del secondo film e cinque anni prima degli eventi del terzo film, Elliot racconta una storia dell'orrore sul lupo mannaro che terrorizza Boog e lui stesso cerca di far svanire le paure del suo migliore amico ma nel frattempo l'ex cacciatore Shaw, antagonista del primo film inganna i cittadini facendogli credere che il lupo mannaro esiste e facendo riaprire la stagione di caccia e Boog, Elliot e Wurstellini scoprono tutto e tentano di fermarlo. Alla fine Shaw viene arrestato e la stagione di caccia viene chiusa nuovamente e il lupo mannaro si rivela vero ma Elliot riesce a diventare suo amico e proseguono con la loro gita fra ragazzi.\nIl giorno dopo all'alba Wurstellini sta vagando nella foresta ancora convinto della morte dei suoi padroni ma scopre che in realt\u00e0 erano andati in citt\u00e0 per organizzargli una festa di compleanno e cos\u00ec sollevato esclama \"e cos\u00ec vissero tutti felici e contenti compreso Mr. Weenie, Ja!\".\nDistribuzione.\nNegli Stati Uniti, il film \u00e8 uscito (in DVD e Blu Ray) l'8 marzo 2016 e in Italia (solo in DVD) il 23 marzo dello stesso anno.\nVersione italiana.\nNel doppiaggio italiano il personaggio di Mr. Weenie, chiamato nei film precedenti \"Wurstellini\" nella versione italiana, mantiene il nome originale per motivi completamente sconosciuti.\n\u00c8 inoltre stato cambiato il doppiatore di McSqueezy, prima doppiato da Giorgio Lopez e qui da Angelo Nicotra\nCritica.\nRenee Shonfield ha commentato il film affermando che \"Doppiatori di talento, storia intelligente e ottima scrittura fanno di questo un bellissimo e comicissimo film d'animazione\".\nA differenza dei primi tre film, non compaiono i personaggi secondari del secondo e del terzo film."}
{"id": "5987373", "revid": "438678", "url": "https://it.wikipedia.org/wiki?curid=5987373", "title": "Night After Night", "text": ""}
{"id": "5987376", "revid": "599013", "url": "https://it.wikipedia.org/wiki?curid=5987376", "title": "Kirchschlag (disambigua)", "text": ""}
{"id": "5987385", "revid": "104458", "url": "https://it.wikipedia.org/wiki?curid=5987385", "title": "Bad Erlach an der Pitten", "text": ""}
{"id": "5987386", "revid": "775372", "url": "https://it.wikipedia.org/wiki?curid=5987386", "title": "Governo in esilio del Belgio", "text": "Il governo in esilio del Belgio, o governo belga a Londra (in francese \"Gouvernement belge \u00e0 Londres\" e in olandese \"Belgische regering in Londen\"), o, ancora, anche conosciuto come IV governo Pierlot, fu il governo in esilio del Belgio tra l'ottobre 1940 ed il settembre 1944 durante la Seconda guerra mondiale. Il governo fu tripartito, coinvolgendo ministri del Partito Cattolico, del Partito Liberale e del Partito Laburista. Dopo l'invasione del Belgio da parte della Germania nazista nel maggio 1940, il governo belga, guidato dal primo ministro Hubert Pierlot, fugg\u00ec prima a Bordeaux in Francia e quindi a Londra, dove si afferm\u00f2 come unica legittima rappresentanza del Belgio presso gli Alleati.\nNonostante non avesse pi\u00f9 autorit\u00e0 sul proprio paese, il governo amministr\u00f2 il Congo belga e mantenne negoziati con le altre potenze alleate circa la ricostruzione post-bellica. Gli accordi fatti dal governo in esilio durante la guerra inclusero la fondazione dell'Unione Doganale del Benelux e l'ammissione del Belgio nelle Nazioni Unite. Il governo esercit\u00f2 anche influenza all'interno delle Forze belghe libere e tent\u00f2 di mantenere legami con la resistenza.\nIl governo in esilio torn\u00f2 in Belgio l'8 settembre 1944, dopo la liberazione di Bruxelles. Il 26 settembre, Pierlot form\u00f2 un nuovo governo di unit\u00e0 nazionale (Pierlot V)."}
{"id": "5987387", "revid": "1305772", "url": "https://it.wikipedia.org/wiki?curid=5987387", "title": "Erlach (disambigua)", "text": ""}
{"id": "5987404", "revid": "767487", "url": "https://it.wikipedia.org/wiki?curid=5987404", "title": "Helianthaster rhenanus", "text": "L'eliantastro (Helianthaster rhenanus) \u00e8 un echinoderma estinto, appartenente alle stelle di mare. Visse nel Devoniano inferiore (circa 409 - 402 milioni di anni fa) e i suoi resti fossili sono stati ritrovati in Germania.\nDescrizione.\nQuesto animale, simile alle attuali stelle marine, possedeva un diametro che poteva oltrepassare i 15 centimetri con le braccia estese. \"Helianthaster\" possedeva 14 - 16 braccia, allungate e sottili, dotate di una superficie aborale con ossificazioni granulari. La bocca era ampia e composta di piastre orali piuttosto grandi; erano presenti spine sugli adambulacrali, mentre il disco centrale era composto da piccoli ossicoli. Uno studio dell'esemplare tipo, grazie ai raggi X, sembrerebbe confermare la presenza di grandi flange muscolari semicircolari lungo la met\u00e0 delle braccia (S\u00fcdkamp, 2011).\nClassificazione.\n\"Helianthaster rhenanus\" venne descritto per la prima volta nel 1862 da Roemer, sulla base di fossili ritrovati nella zona di Bundenbach in Germania, risalenti al Devoniano inferiore. \"Helianthaster\" venne variamente attribuito agli Asteroidea, agli Ophiuroidea o a un altro gruppo (Auluroidea), ma solo di recente questo echinoderma e i suoi stretti parenti (Helianthasteridae) sono stati attribuiti con qualche certezza agli Asteroidea (Blake, 2009). Altre stelle marine molto simili erano i nordamericani \"Arkonaster\" (Devoniano medio) e \"Lepidasterella\" (Carbonifero medio), quest'ultimo dotato di 24 braccia. \nPaleoecologia.\nProbabilmente \"Helianthaster\" si muoveva sul fondale marino flettendo le numerose braccia, cibandosi di piccoli animali e particelle di cibo."}
{"id": "5987405", "revid": "1216132", "url": "https://it.wikipedia.org/wiki?curid=5987405", "title": "Hyperversum Next", "text": "Hyperversum next \u00e8 un romanzo fantasy di ambientazione storica per ragazzi del 2016 scritto da Cecilia Randall (pseudonimo dell'italiana Cecilia Randazzo), quarto della serie iniziata con \"Hyperversum\". Come i precedenti \u00e8 stato pubblicato da Giunti Editore. L'autrice, nella nota a fine libro, ha specificato che non si tratta di Hyperversum 4, ma lo considera un \"20 anni dopo\"."}
{"id": "5987407", "revid": "22356", "url": "https://it.wikipedia.org/wiki?curid=5987407", "title": "Helianthaster", "text": ""}
{"id": "5987411", "revid": "1442080", "url": "https://it.wikipedia.org/wiki?curid=5987411", "title": "Classe LK-60Ja", "text": "La classe LK-60Ja, anche nota come Progetto 22220 Arktika, (in cirillico: \u041b\u041a-60\u042f / \u043f\u0440\u043e\u0435\u043a\u0442\u0430 22220 \u0410\u0440\u043a\u0442\u0438\u043a\u0430), \u00e8 una classe di rompighiaccio a propulsione nucleare di fabbricazione russa, sviluppata negli anni duemiladieci ed entrata in servizio nel 2020 presso la flotta rompighiaccio gestita dalla societ\u00e0 pubblica Atomflot.\nProgettate per rendere navigabili le rotte artiche a navi mercantili e di ricerca scientifica, sono in grado di farsi strada in banchi di ghiaccio spessi fino a 3 metri e dal 2016, anno del varo della capoclasse, sono state insignite del titolo di navi rompighiaccio pi\u00f9 grandi al mondo, ereditandolo dalle unit\u00e0 della classe Arktika che sostituiscono.\nLa costruzione di queste unit\u00e0 si svolge in un momento storico in cui \u00e8 sempre pi\u00f9 forte l'interesse internazionale rispetto all'impiego della rotta artica, la \"Northern Sea Route\", ad uso commerciale in quanto, rispetto alle rotte tradizionali ed in presenza di un adeguato servizio rompighiaccio, si potrebbero diminuire drasticamente tempi e costi di trasporto mercantile tra Oriente ed Occidente.\nDi conseguenza, \u00e8 stata inaugurata una corsa all'Artico che vede coinvolte anche Cina, Stati Uniti e Canada.\nSviluppo.\nLa capoclasse ha effettuato il viaggio inaugurale verso il Polo Nord poche settimane prima dell'ufficializzazione della sua entrata in servizio.\nTecnica.\nI rompighiaccio classe LK-60Ja hanno il doppio scafo. Tra lo scafo esterno e quello interno c'\u00e8 una zavorra d'acqua, che pu\u00f2 essere spostata per aiutare la nave durante le operazioni di rottura. Inoltre, la zavorra pu\u00f2 essere pompata fuori, riducendo il dislocamento della nave a 25.450 t, ottenendo cos\u00ec un pescaggio ridotto di 8,55 m. La grande potenza, nonch\u00e9 le dimensioni di queste unit\u00e0, permettono loro di rompere uno spessore di ghiaccio di quasi 3 m, in maniera continuativa navigando sia in avanti, sia all'indietro.\nTuttavia, la grande potenza dei reattori \u00e8 anche un limite all'operativit\u00e0 di queste navi: per mantenere i reattori alla giusta temperatura sono costrette a navigare in acque fredde senza quindi poter superare i tropici per dirigersi nell'emisfero meridionale.\nUnit\u00e0.\nTutte le unit\u00e0 sono state costruite nei cantieri navali di San Pietroburgo. "}
{"id": "5987419", "revid": "436907", "url": "https://it.wikipedia.org/wiki?curid=5987419", "title": "Rolling Stone (disambigua)", "text": ""}
{"id": "5987423", "revid": "481666", "url": "https://it.wikipedia.org/wiki?curid=5987423", "title": "Rolling Stones (disambigua)", "text": ""}
{"id": "5987430", "revid": "767487", "url": "https://it.wikipedia.org/wiki?curid=5987430", "title": "Grand Canyon Village", "text": "Grand Canyon Village \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987433", "revid": "767487", "url": "https://it.wikipedia.org/wiki?curid=5987433", "title": "Kachina Village", "text": "Kachina Village \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987434", "revid": "767487", "url": "https://it.wikipedia.org/wiki?curid=5987434", "title": "Kaibito", "text": "Kaibito \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987436", "revid": "1305772", "url": "https://it.wikipedia.org/wiki?curid=5987436", "title": "Geological Society", "text": ""}
{"id": "5987437", "revid": "1332920", "url": "https://it.wikipedia.org/wiki?curid=5987437", "title": "LeChee", "text": "LeChee \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987438", "revid": "767487", "url": "https://it.wikipedia.org/wiki?curid=5987438", "title": "Leupp", "text": "Leupp \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987439", "revid": "767487", "url": "https://it.wikipedia.org/wiki?curid=5987439", "title": "Mountainaire", "text": "Mountainaire \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987440", "revid": "767487", "url": "https://it.wikipedia.org/wiki?curid=5987440", "title": "Munds Park", "text": "Munds Park \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987441", "revid": "767487", "url": "https://it.wikipedia.org/wiki?curid=5987441", "title": "Parks (Arizona)", "text": "Parks \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987442", "revid": "767487", "url": "https://it.wikipedia.org/wiki?curid=5987442", "title": "Tonalea", "text": "Tonalea \u00e8 una localit\u00e0 degli Stati Uniti d'America, situata nella Contea di Coconino, nello Stato dell'Arizona."}
{"id": "5987446", "revid": "80030", "url": "https://it.wikipedia.org/wiki?curid=5987446", "title": "Chiesa di San Giorgio (Londra)", "text": "San Giorgio in Piazza Hannover, \u00e8 una chiesa anglicana nella citt\u00e0 di Westminster, nel centro di Londra, costruita agli inizi del XVIII secolo. Il terreno su cui sorge la chiesa fu donato dal generale William Steuart, che pose la prima pietra nel 1721. La chiesa fu progettata da John James ed \u00e8 stata costruita nell'ambito di un progetto per la costruzione di cinquanta nuove chiese nei dintorni di Londra (Chiese di Queen Anne). \u00c8 situata in Piazza Hannover, nei pressi di Oxford Circus, in quella che oggi \u00e8 la citt\u00e0 di Westminster. Grazie alla sua posizione in Mayfair, \u00e8 stata spesso la sede per i matrimoni dell'alta societ\u00e0.\nStoria.\nParrocchia.\nUna parrocchia civile di San Giorgio Hanover Square e una parrocchia ecclesiastica erano state create gi\u00e0 nel 1724 da parte della antica pieve di San Martin in the Fields nelle \"Libert\u00e0 di Westminster\". I confini della parrocchia ecclesiastica sono stati adeguati nel 1830, 1835 e 1865, quando vennero istituite altre parrocchie. La parrocchia ecclesiastica esiste ancora oggi e fa parte del Decanato di Westminster Santa Margherita nella Diocesi anglicana di Londra. La parrocchia civile conflu\u00ec nel borgo metropolitano di Westminster nel 1900. Il terreno per la chiesa fu donato dal generale Sir William Steuart.\nLa chiesa fu costruita nel 1721-1725, finanziata dalla Commissione per la costruzione di cinquanta nuove chiese, e disegnata da John James, che era stato uno dei due topografi alla commissione dal 1716.\nMatrimoni.\nLa chiesa era un luogo di culto alla moda per sposarsi. Fu qui che Theodore Roosevelt, il futuro presidente degli Stati Uniti, 28 anni, spos\u00f2 Edith Carow, 25 anni, il 2 dicembre 1886. Henry Holland (architetto) spos\u00f2 Bridget, figlia di Capability Brown, l'11 febbraio 1773 in questa chiesa. John Nash (architetto) si spos\u00f2 con Mary Ann Bradley il 17 dicembre 1798 nella chiesa. Un famoso matrimonio di Londra vide protagonista l'architetto John Shaw senior (1776-1832) con Elizabeth Hester Whitfield nel 1799. Altre persone importanti sposate qui sono l'eccentrico missionario Joseph Wolff, nel 1827. Nel mese di ottobre 1899, Alfreda Ernestina Albertina Bowen, figlia di Sir George Ferguson Bowen e della Contessa Diamantina di Roma, spos\u00f2 Robert Lydston Newman. Elliot Allard, OBE spos\u00f2 Pamela Wigan di St. John's Wood, pronipote di James Wigan, primo proprietario di Mortlake e fondatore della \"Mortlake Brewery\", che ultimamente \u00e8 diventata la fabbrica della birra Stag.\nCimitero.\nIl cimitero di San Giorgio venne aperto nell'ambito del nuovo sviluppo residenziale di Hanover Square, non contiguo al sagrato. Il primo cimitero era situato a Mount Street. Quando si esaur\u00ec, venne consacrato un cimitero pi\u00f9 grande a Bayswater nel 1765. Essi vennero poi inibiti alle sepolture nel 1854, quando i cimiteri della citt\u00e0 di Londra furono chiusi per proteggere la salute pubblica. Le sepolture a San Giorgio comprendono la signora Ann Radcliffe (1764-1823), una influente scrittrice del \"Gothic Novel\", il reverendo. Francis Nicholson, ufficiale militare britannico e amministratore coloniale.\nIl terreno di Mount Street fu successivamente cancellato dai monumenti e trasformato in un piccolo parco. Alcune delle vecchie lapidi sono state utilizzate come grondaie e drenaggio, e si pu\u00f2 vedere oggi. Durante la Grande Guerra il terreno di Bayswater era coperto di 4 pollici di terreno superficiale e utilizzato per la coltivazione di ortaggi. Nel 1969 il luogo di sepoltura fu autorizzato per consentire che la terra potesse essere venduta per la riqualificazione. Un teschio, parte anatomica, \u00e8 stato congetturato fosse di Sterne, di uno scheletro parziale, separato dagli altri resti per essere trasferirito al sagrato di Coxwold dal Laurence Sterne Trust. 11.500 ulteriori resti sono stati portati al cimitero di West Norwood e cremati, per la sepoltura l\u00ec.\nDescrizione.\nIl suo portico, sostenuto da sei colonne corinzie, si estende lungo tutto il sagrato. C'\u00e8 una torre appena dietro il portico, che si erge dal tetto sopra l'estremit\u00e0 occidentale della navata.\nL'interno \u00e8 diviso in tre navate da pilastri, quadrati fino alla cima delle gallerie, poi sale al soffitto sotto forma di colonne corinzie. La navata centrale ha una volta a botte, e le corsie trasversali volte a botte anch'esse.\nLa vetrata dell\"'Albero di Jesse\", proviene da un ciclo realizzato da Arnoldo di Nimega nei primi decenni del XVI secolo per il Monastero delle Carmelitane di Anversa. \nMusica.\nH\u00e4ndel era un frequentatore abituale di San Giorgio, che ora \u00e8 uno dei luoghi utilizzati per il London H\u00e4ndel Festival annuale. San Giorgio ha un coro professionistico a tempo pieno e una forte tradizione corale ed \u00e8 sede di concerti di musica classica. Un appello al Fondo di restauro fu lanciato la Domenica della Trinit\u00e0 2006, per raggiungere un totale di cinque milioni di sterline, con un obiettivo di un milione e mezzo di sterline necessarie per la prima fase dei lavori di restauro della chiesa. Una recente serie di concerti a sostegno del Fondo di restauro \u00e8 stata sostenuta dal \"William Smith International Performance Programme\" e si sono esibiti al pianoforte gli studenti del Royal College of Music, tra cui Ren Yuan, Ina Charuashvili, Meng Yan Pan e la russa Maria Nemtsova al suo debutto a Londra.\nLa chiesa \u00e8 una delle due basi principali della Orpheus Sinfonia, un'orchestra di strumentisti di recente diplomati presso scuole musicali.\nNella cultura di massa.\nNel musical \"My Fair Lady\", Alfred Doolittle (Stanley Holloway), essendosi appena arricchito con una eredit\u00e0 e dovendosi spostare nella \"morale borghese\", invita la figlia Eliza Doolittle (Audrey Hepburn) per il suo matrimonio in questa chiesa. Dopo l'invito, lui ed i suoi compagni cantano \"Get Me to the Church on Time\".\nLa chiesa \u00e8 menzionata come sede per l'imminente matrimonio di Iris Henderson in The Lady Vanishes (1938 film).\nNella storia di Sherlock Holmes The Adventure of the Noble Bachelor la chiesa \u00e8 lo scenario del matrimonio dell'eponimo Lord St Simon e dell'americana Hatty Doran, la cui scomparsa causa le indagini di Holmes."}
{"id": "5987456", "revid": "547034", "url": "https://it.wikipedia.org/wiki?curid=5987456", "title": "Salterio Ravenscroft", "text": "Il Salterio Ravenscroft \u00e8 una versione estesa del Salterio Sternhold e Hopkins, pubblicata da Thomas Ravenscroft nel 1621.\nDescrizione.\nNell'edizione di Ravenscroft sono presenti molti pi\u00f9 salmi, completi di parte musicale, alcuni dei quali erano stati composti, dopo la pubblicazione originale, da compositori del periodo tardo Tudor e compositori del periodo Stuart come Thomas Morley, Thomas Tallis, John Dowland e Thomas Tomkins. Un altro contributore musicale di questo volume fu John Milton, il vecchio, padre del poeta omonimo. "}
{"id": "5987466", "revid": "125441506", "url": "https://it.wikipedia.org/wiki?curid=5987466", "title": "John Gordon Sinclair", "text": "Ha recitato a Londra nei musical \"The Producers\" e \"She Loves Me\", per cui ha vinto il Laurence Olivier Award al miglior attore in un musical.\nDoppiatori italiani.\nNelle versioni in italiano dei suoi lavori, John Gordon Sinclair \u00e8 stato doppiato da:\nDa doppiatore \u00e8 sostituito da:"}
{"id": "5987473", "revid": "125247787", "url": "https://it.wikipedia.org/wiki?curid=5987473", "title": "Con O'Neill", "text": "\u00c8 noto soprattutto per aver interpretato Mickey nella produzione originale di Londra (1988) e Broadway (1993) del musical \"Blood Brothers\"; per questa sua interpretazione vinse il Laurence Olivier Award al miglior attore in un musical e venne candidato al Tony Award al miglior attore protagonista in un musical e al Drama Desk Award."}
{"id": "5987476", "revid": "76963", "url": "https://it.wikipedia.org/wiki?curid=5987476", "title": "Roy Hudd", "text": "Biografia.\n\u00c8 noto soprattutto come interprete di musical a Londra, tra cui \"Olivier!\" (1977), \"Underneath the Arches\" (1982), \"A Funny Thing Happened on the Way to the Forum\" (1999), \"My Fair Lady\" (2009) e \"Follies\" (2015). Per la sua performance in Underneath the Arches ha vinto il Laurence Olivier Award al miglior attore in un musical.\n\u00c8 morto il 15 marzo 2020."}
{"id": "5987478", "revid": "1082210", "url": "https://it.wikipedia.org/wiki?curid=5987478", "title": "Olio di cotone", "text": ""}
{"id": "5987479", "revid": "1082210", "url": "https://it.wikipedia.org/wiki?curid=5987479", "title": "Olio di mais", "text": ""}
{"id": "5987492", "revid": "110157", "url": "https://it.wikipedia.org/wiki?curid=5987492", "title": "We Are Family (album)", "text": "We Are Family \u00e8 il terzo album del gruppo musicale statunitense Sister Sledge, pubblicato dall'etichetta discografica Cotillion e distribuito dalla Atlantic nel 1979.\nL'album, inizialmente disponibile su long playing e musicassetta, nel 1995 \u00e8 stato ristampato su compact disc dalla Rhino.\nIl disco \u00e8 stato prodotto da Bernard Edwards e Nile Rodgers, che hanno anche composto ed arrangiato i brani.\nDa esso vengono tratti quattro singoli: \"He's the Greatest Dancer\", \"We Are Family\", \"Lost in Music\" e \"Thinking of You\"."}
{"id": "5987498", "revid": "599013", "url": "https://it.wikipedia.org/wiki?curid=5987498", "title": "Elena Virgili", "text": ""}
{"id": "5987499", "revid": "125894410", "url": "https://it.wikipedia.org/wiki?curid=5987499", "title": "Miami Beach (film)", "text": "Miami Beach \u00e8 un film del 2016 diretto da Carlo Vanzina.\nTrama.\nStorie di giovani italiani a Miami per studio, vacanza o per sbarcare il lunario: due genitori single si detestano, mentre i rispettivi figli si innamorano. Dopo qualche tempo l'odio dei genitori si trasforma in amore e l'amore dei figli in odio.\nUna ragazzina, anzich\u00e9 volare in Bretagna con il padre e la matrigna, si dirige a Miami con le amiche; il padre far\u00e0 di tutto per trovarla, con qualche imprevisto."}
{"id": "5987502", "revid": "120763881", "url": "https://it.wikipedia.org/wiki?curid=5987502", "title": "Laurence Olivier Award alla migliore attrice non protagonista in un musical", "text": "Il Laurence Olivier Award alla migliore attrice non protagonista in un musical (Laurence Olivier Award for Best Actress in a Supporting Role in a Musical\n) \u00e8 un riconoscimento teatrale presentato dal 2015 che viene consegnato alle migliori attrici in ruoli da non protagonisti in musical nuovi o revival.\nIl premio nasce nel 1976 e nel 1979 viene creato un premio appositamente per le attrice femminili; il premio nasce come Society of West End Theatre Awards, poi ribattezzato in nome del celebre attore nel 1984. Dal 1991 esisteva la categoria Laurence Olivier Award alla miglior performance in un ruolo non protagonista in un musical, che premiava indistintamente attori e attrici non protagonisti in un'unica categoria. Dal 2015 la categoria \u00e8 stata divisa in migliore attrice non protagonista in un musical e miglior attore non protagonista in un musical."}
{"id": "5987508", "revid": "120763887", "url": "https://it.wikipedia.org/wiki?curid=5987508", "title": "Laurence Olivier Award al miglior attore non protagonista in un musical", "text": "Il Laurence Olivier Award alla miglior attore non protagonista in un musical (Laurence Olivier Award for Best Actress in a Supporting Role in a Musical\n) \u00e8 un riconoscimento teatrale presentato dal 2015 che viene consegnato ai migliori attori in ruoli da non protagonisti in musical nuovi o revival.\nIl premio nasce nel 1976 come Society of West End Theatre Awards, poi ribattezzato in nome del celebre attore nel 1984. Dal 1991 esisteva la categoria Laurence Olivier Award alla miglior performance in un ruolo non protagonista in un musical, che premiava indistintamente attori e attrici non protagonisti in un'unica categoria. Dal 2015 la categoria \u00e8 stata divisa in migliore attrice non protagonista in un musical e miglior attore non protagonista in un musical."}
{"id": "5987509", "revid": "124123", "url": "https://it.wikipedia.org/wiki?curid=5987509", "title": "Jesse Root", "text": "Carriera.\nRoot \u00e8 nato in una famiglia di sportivi: il nonno Russell \"Lefty\" Foster fu un giocatore di baseball, il cugino Dan Marino \u00e8 stato un giocatore di football americano ed il fratello minore Alec \u00e8 a sua volta un hockeista.\nSi mise in luce nel campionato NCAA con la squadra dell'Universit\u00e0 di Yale, i Bulldogs, con cui gioc\u00f2 per quattro stagioni, vincendo il campionato universitario nel 2013 (Root mise a segno la quarta rete nella finale), e divenendone, nell'ultima stagione, capitano.\nNel marzo 2014 venne messo sotto contratto dai Bridgeport Sound Tigers, con cui termin\u00f2 la stagione in American Hockey League. Rimase nella medesima lega anche nella stagione successiva, passando per\u00f2 ai Texas Stars, e raccogliendo presenze anche nel \"farm team\" in ECHL, gli Idaho Steelheads.\nDopo una sola stagione fece ritorno ai Bridgeport Sound Tigers, con cui per\u00f2 raccolse solo sette presenze, giocando perlopi\u00f9 col \"farm team\" in ECHL, i Missouri Mavericks, anche a causa di un infortunio al tendine d'Achille.\nNel giugno del 2016 venne annunciato il suo trasferimento in Europa, in EBEL, con la maglia dell'HC Bolzano."}
{"id": "5987510", "revid": "2218772", "url": "https://it.wikipedia.org/wiki?curid=5987510", "title": "Block N Load", "text": "Block N Load \u00e8 un videogioco strategico e sparatutto in prima persona creato da Jagex per Microsoft Windows.\nModalit\u00e0 di gioco.\n\"Block N Load\" \u00e8 uno sparatutto multiplayer a squadre con una modalit\u00e0 di gioco 5 contro 5, dallo stile simile a \"Minecraft\" e \"Team Fortress 2\".\nL'inclusione della costruzione a blocchi permette ai giocatori di costruire strutture di difesa o scavare trincee, tra le altre opzioni, per raggiungere gli obiettivi della modalit\u00e0 di gioco.\nCon il passaggio dalla beta alla versione 1.0, il gioco a pagamento \u00e8 diventato gratuito con la possibilit\u00e0 di acquistare i personaggi con l'oro ottenuto giocando, le abilit\u00e0 invece dei personaggi stessi sono acquistabili con il platino.\nI giocatori ottengono l'oro giocando o dalle missioni giornaliere, ad esempio uccidendo 10 nemici in un match oppure distruggendo 1000 blocchi in un massimo di 3 match. Il platino pu\u00f2 essere comprato con soldi reali. Sono messi a disposizione gratuitamente 3 differenti personaggi che tutti possono usare gratuitamente e che cambiano ogni settimana.\nPersonaggi.\nOgni personaggio ha un inventario di blocchi differenti che pu\u00f2 costruire, dai bounce pad ai punti di respawn, torrette, bombe, sacchi di sabbia e altro ancora. Ognuno possiede anche un'abilit\u00e0 passiva e una attiva, per esempio, il ninja come passiva ha la possibilit\u00e0 di scalare i muri, mentre Eliza pu\u00f2 scatenare un'esplosione di gas che uccide i nemici e cura gli alleati, compresa se stessa.\nIl 15 maggio 2015, Jagex ha introdotto il suo primo nuovo eroe, Astarella, fornito con una serie unica di armi, il raggio orbitale e l'abilit\u00e0 del doppio salto. Da allora sono stati aggiunti molti altri personaggi al gioco, ed \u00e8 in continuo ampliamento.\nAccoglienza.\nIl gioco ha avuto una punteggio di critica positivo di 74 su Metacritic con un punteggio degli utenti di 8,3, la critica in generale ha accolto positivamente l'uscita del gioco. Oltre 2000 recensioni sono state postate su Steam nel primo mese con un punteggio del 76% di positive.\nUna versione gratis del gioco \u00e8 stata lanciata il 15 maggio 2015.\nRiconoscimenti.\nNel maggio 2015, \"Block N Load\" \u00e8 stato premiato come il migliore gioco del mese su MPOGD."}
{"id": "5987513", "revid": "21880", "url": "https://it.wikipedia.org/wiki?curid=5987513", "title": "Queen Mary University of London", "text": ""}
{"id": "5987517", "revid": "1543377", "url": "https://it.wikipedia.org/wiki?curid=5987517", "title": "Acciai inossidabili bifasici austeno-ferritici", "text": "Gli acciai inossidabili bifasici austeno-ferritici, detti anche duplex, sono leghe ferrose inossidabili che presentano una struttura a grani cristallini misti di austenite e di ferrite. Questi acciai posseggono una microstruttura che pu\u00f2 essere definita ibrida, in quanto coesistono due differenti strutture cristalline. Ci\u00f2 \u00e8 dovuto all'attento bilanciamento degli elementi alliganti sia ferritizzanti (come il cromo) sia austenitizzanti (come il nichel) presenti in queste leghe. La frazione volumetrica delle due fasi pu\u00f2 variare in un ampio intervallo a causa del trattamento termico imposto e delle propriet\u00e0 meccaniche e di resistenza a corrosione desiderate. Tuttavia un rapporto volumetrico 50/50 tra le fasi ne offre la migliore combinazione.\nLe buone caratteristiche meccaniche, che permettono la realizzazione di strutture pi\u00f9 leggere, e l'elevato rapporto resistenza alla corrosione/costo, legato ai bassi tenori di nichel presenti, rendono questa classe d'acciai particolarmente attraenti come sostituti delle classiche famiglie di acciai inossidabili. Inoltre, una maggior conoscenza dei fenomeni metallurgici che interessano queste leghe ne sta permettendo un sempre pi\u00f9 diffuso utilizzo, superando le limitazioni che finora avevano afflitto gli acciai inossidabili bifasici.\nLa denominazione \u201cDuplex\u201d deriva dalla caratterizzazione topologica della microstruttura di questi acciai, in cui i due componenti microstrutturali sono arrangiati in cristalli di dimensioni simili distribuiti casualmente nello spazio.\nStoria.\nLe prime testimonianze di acciai inossidabili a matrice bifasica austeno-ferritica risalgono all'inizio degli anni trenta in parallelo sia nei paesi scandinavi sia in Francia. Si pu\u00f2 attribuire all'inglese J.H.G. Monypenny la prima trattazione scientifica di questa famiglia di acciai inossidabili \u201ca struttura bifasica\u201d in relazione ad una microstruttura composta da ferrite e austenite in proporzioni volumetriche del 50/50, realizzata sulla base delle indicazioni di un brevetto Krupp risalente al 1922.\nNegli anni seguenti, la migliore resistenza meccanica e la pi\u00f9 elevata resistenza ad usura rispetto ai tradizionali acciai inossidabili austenitici, hanno garantito a questa classe di acciai le prime applicazioni a livello industriale sia come getti sia come semilavorati forgiati a caldo. La commercializzazione ha inizio negli anni cinquanta-sessanta.\nIl miglioramento delle tecnologie di affinazione dell'acciaio negli anni settanta apporta un sostanziale miglioramento della qualit\u00e0 di tutti gli acciai inossidabili, grazie alla possibilit\u00e0 di assicurare strette forbici composizionali e di abbassare le frazioni degli elementi nocivi. Un sostanziale abbassamento dei costi e una migliore resistenza a corrosione sono ulteriori sensibili migliorie apportate dall'adozione di queste nuove tecnologie di affinazione accoppiate all'avvento della colata continua. Tanto che alla fine di quel decennio viene messa a punto la lega SAF 2205, un acciaio inossidabile bifasico al 22% di cromo e 5% di nichel con aggiunte di molibdeno e azoto, le cui ottime propriet\u00e0 lo rendono a tutt'oggi uno dei pi\u00f9 diffusi e apprezzati acciai di questa categoria.\nNel decennio seguente la famiglia di acciai inossidabili bifasici si evolve in due direzioni opposte. La prima punta sull'economicit\u00e0 e sull'incremento delle caratteristiche meccaniche, riducendo il contenuto di nichel (SAF 2304) e, conseguentemente, aumentando il rapporto ferrite/austenite a 70/30. La seconda mira a un incremento della resistenza a corrosione con un aumento del tenore degli alliganti passivanti (SAF 2507) e porta alla genesi dei moderni acciai inossidabili bifasici della classe dei Super Duplex.\nLa validit\u00e0 e l'ampia diffusione degli acciai inossidabili bifasici \u00e8 riconosciuta sia dai produttori sia dagli utilizzatori, a tal punto che per la richiesta di una ancora maggiore resistenza alla corrosione accoppiata alle buone caratteristiche meccaniche di queste leghe ha portato allo sviluppo negli ultimi anni delle leghe Iper Duplex. Le ottime propriet\u00e0 dimostrate da questa classe d'acciai di ultima generazione promette un'estremamente ampia diffusione di queste leghe.\nComposizione chimica.\nLa microstruttura duplex dei moderni acciai inossidabili bifasici \u00e8 ottenuta attraverso uno stretto controllo della composizione chimica. Nel dettaglio, si comportano come elementi stabilizzanti della fase ferritica il cromo, il molibdeno, il silicio e il niobio. D'altro canto, la formazione della fase austenitica \u00e8 promossa dall'alligazione di nichel, manganese, rame, carbonio e azoto. Gli acciai inossidabili bifasici posseggono una microstruttura ibrida: il tenore di cromo varia dal 18 al 32% e tende a stabilizzare la microstruttura ferritica, quello di nichel dal 4,5 al 7% risulta in quantit\u00e0 insufficienti per determinare una struttura microcristallina totalmente austenitica (che quindi rimane in parte ferritica). Inoltre, quasi tutte le sue varianti contengono fra il 2,5 e il 4% di molibdeno. Esistono infine forme di acciai inossidabili bifasici duplex, chiamati \"poveri\" che non contengono molibdeno e hanno tenori di nichel minori del 4,5%. Un corretto bilanciamento di elementi ferritizzanti e austenitizzanti permette di ottenere una microstruttura dal rapporto volumetrico di 50/50 tra ferrite e austenite. Tale microstruttura garantisce la migliore combinazione tra propriet\u00e0 meccaniche e di resistenza alla corrosione. In tabella vengono riportate le composizioni chimiche degli acciai inossidabili bifasici pi\u00f9 diffusi, la loro composizione microstrutturale e il loro indice P.R.E.N..\nClassificazione degli acciai inossidabili bifasici attraverso l'indice P.R.E.N..\nGli acciai inossidabili bifasici, come le altre classi di acciai inossidabili, possono essere classificati in base alla loro resistenza alla vaiolatura attraverso l'indice Pitting Resistance Equivalent Number (P.R.E.N.). Pi\u00f9 questo indice \u00e8 elevato, maggiore risulter\u00e0 la resistenza alla vaiolatura. Questa classificazione \u00e8 utilizzata in quanto di semplice determinazione attraverso la composizione chimica, tuttavia va ricordato che non fornisce una descrizione completa delle propriet\u00e0 di resistenza a corrosione. Gli acciai inossidabili bifasici, analogamente agli altri acciai inossidabili, possono quindi essere suddivisi in quattro categorie:\nTopologia.\nQuesta classe di acciai inossidabili viene denominata \"Duplex\" a seguito della caratterizzazione topologica della microstruttura di queste leghe, dipendente sia dal rapporto volumetrico tra le fasi sia dalla loro distribuzione nello spazio.\nUna microstruttura possiede una topologia di tipo \u201cDuplex\u201d quando i due componenti microstrutturali sono presenti in frazioni volumetriche comparabili, i cristalli delle due fasi hanno dimensioni simili e sono arrangiati rispettivamente tra loro casualmente. Di conseguenza, in questo sistema tre diverse interfacce (corrispondenti alle differenti tipologie di bordo grano) sono presenti: ferrite/ferrite, austenite/austenite, ferrite/austenite.\nQuesto tipo di microstruttura si manifesta nei semilavorati, dopo formatura a caldo, in una microstruttura a \"pancake\".\nQuesta topologia microstrutturale tuttavia non \u00e8 descrittiva anche dei getti. Nel dettaglio, poich\u00e9 alle temperature pi\u00f9 elevate la fase ferritica risulta termodinamicamente pi\u00f9 stabile, inoltre, solidificando a pi\u00f9 elevate temperature nuclea per prima e quindi questa svolger\u00e0 il ruolo di matrice. D'altra parte, l'austenite solidificando a pi\u00f9 basse temperature si disporr\u00e0 lungo i bordi grano della matrice ferrica e negli spazi tra i grani ferritici gi\u00e0 solidificati.\nPropriet\u00e0.\nPropriet\u00e0 meccaniche.\nVengono riportate in tabella alcune caratteristiche meccaniche indicative per le principali tipologie di acciai inossidabili bifasici.\nLa microstruttura bifasica di questi acciai inossidabili \u00e8 alla base delle loro propriet\u00e0 buone meccaniche, spesso superiori a quelle dei loro diretti concorrenti monofasici. In particolare, il carico di snervamento di queste leghe non solo raggiunge valori circa doppi rispetto agli acciai inossidabili austenitici della serie AISI 3xx, ma anche supera di 50-100 MPa quello delle controparti monofasiche ferritiche.\nSimili considerazioni possono essere tratte riguardo al carico di rottura.\nIl modulo elastico, per quanto di pochi GPa inferiore rispetto a quello degli acciai inossidabili ferritici, rimane comunque superiore rispetto a quello degli acciai inossidabili austenitici. Questa caratteristica pu\u00f2 risultare decisiva quando la resistenza all'usura deve essere accoppiata a un\u2019elevata resistenza a corrosione, ad esempio nell'industria petrolchimica.\nInoltre, anche l\u2019allungamento a rottura di questa classe di acciai inossidabili risulta comparabile a quella dei concorrenti monofasici, garantendo una buona lavorabilit\u00e0, nonostante una leggera flessione di questa caratteristica.\nGli acciai inossidabili bifasici sono caratterizzati anche da un\u2019ottima resilienza, tuttavia, a causa della matrice ferritica presentano una temperatura di transizione duttile-fragile, che attestandosi intorno ai -60\u00a0\u00b0C/-100\u00a0\u00b0C pu\u00f2 essere evitata abbastanza agevolmente. Questa famiglia di acciai inoltre mostra un\u2019elevata resistenza all'innesco ed alla propagazione delle cricche sia in termini di tenacit\u00e0 sia in termini di resistenza a fatica sia in aria che in ambienti aggressivi.\nLa possibilit\u00e0 di risultare migliore dei diretti concorrenti monofasici \u00e8 assicurata a questi acciai dalla particolarit\u00e0 della loro microstruttura. Infatti, a causa della differenza di resistenza meccanica delle due fasi costituenti, le deformazioni inizialmente si concentreranno nella fase austenitica provocandone un forte incrudimento. A seguito di questo fenomeno, le deformazioni si distribuiranno pi\u00f9 omogeneamente in tutto il materiale, fino a portarlo a raggiungere le ottime caratteristiche meccaniche precedentemente.\nResistenza a corrosione.\nOltre alle buone propriet\u00e0 meccaniche gli acciai bifasici possiedono un'ottima resistenza alla corrosione grazie alla possibilit\u00e0 di passivarsi anche in ambienti particolarmente aggressivi, grazie agli elevati tenori di cromo in lega. A parit\u00e0 di ambiente, grazie alla loro particolare microstruttura, gli acciai inossidabili bifasici mostrano velocit\u00e0 di corrosione generalmente minori rispetto perfino agli acciai inossidabili austenitici aventi tenori simili di cromo e molibdeno. Tale ottimo comportamento \u00e8 inoltre confermato nell'ambito dei fenomeni di corrosione localizzata. La composizione chimica degli acciai inossidabili bifasici permette inoltre una significativa resistenza alla vaiolatura ed alla corrosione in fessura grazie agli elevati tenori elevati di cromo, molibdeno ed azoto.\nLa resistenza alla corrosione sotto sforzo di trazione in ambienti fortemente aggressivi \u00e8 nettamente superiore a quella degli acciai inossidabili austenitici ed \u00e8 paragonabile a quella delle superleghe a base nichel.\nInoltre, l'estremamente alta temperatura critica di vaiolatura degli acciai inossidabili Iper Duplex rende possibile l'utilizzo di questi acciai anche in ambienti dove l'elevata resistenza a corrosione e alte temperature di servizio sono necessarie.\nPropriet\u00e0 elettromagnetiche e termiche.\nRiguardo alle propriet\u00e0 elettromagnetiche e termiche, gli acciai inossidabili bifasici si collocano come ci si aspetterebbe tra i loro concorrenti monofasici, ferritici e austenitici. Nel dettaglio, siccome la matrice degli acciai bifasici \u00e8 costituita da una struttura ferritica queste propriet\u00e0 sono pi\u00f9 vicine a quelle delle controparti ferritiche, vedendo i grani cristallini austenitici come ostacoli al passaggio di corrente e calore.\nAnche le propriet\u00e0 magnetiche seguono lo stesso principio: la presenza di una fase austenitica paramagnetica riduce l'induzione di saturazione ma gli acciai inossidabili bifasici rimangono ferromagnetici. Tale propriet\u00e0 \u00e8 sfruttata attraverso l'uso di ferritoscopi per misurare la frazione volumetrica della fase ferritica.\nLavorabilit\u00e0 e saldabilit\u00e0.\nA causa della loro elevata resistenza meccanica questi acciai risultano soggetti a maggiori forze di lavoro e non sono adatti a tutti i processi di formatura, come ad esempio l'imbutitura profonda. Inoltre, per lo stesso motivo in formatura deve considerarsi la presenza di un consistente ritorno elastico.\nLa saldabilit\u00e0 di questi acciai \u00e8 piuttosto buona, particolari accorgimenti devono per\u00f2 essere considerati per il trattamento della zona termicamente alterata. Altrimenti, in questa zona potrebbero avvenire fenomeni di precipitazione incontrollati che comporterebbero la perdita di resistenza a corrosione e infragilimento. Per evitare questi problemi la procedura di saldatura deve puntare a minimizzare il tempo totale trascorsa ad elevata temperatura.\nProblematiche specifiche.\nGli acciai inossidabili bifasici evidenziano delle problematiche specifiche principalmente legate all'elevato tenore degli elementi alliganti. In queste leghe qualora esposte ad alte temperature avvengono fenomeni di precipitazione che compromettono le ottime caratteristiche meccaniche e di resistenza alla corrosione. Questi fenomeni di precipitazione affliggono la resistenza meccanica infragilendo oltremodo la lega. La resistenza a corrosione viene invece intaccata a seguito del depauperamento di elementi passivanti (in particolare cromo) in prossimit\u00e0 dei precipitati.\nRisulta possibile distinguere due aree di precipitazione dai diagrammi trasformazione-tempo-temperatura. La prima a temperature pi\u00f9 basse ha il naso della curva a 475\u00a0\u00b0C e per questo \u00e8 definito e ben noto come \"infragilimento a 475 \u00b0C\". Questa precipitazione coinvolge la fase \u03b1' (la prima a precipitare) e limita ai soli 200\u00a0\u00b0C la temperatura massima di lavoro di questi acciai inossidabili.\nIl secondo naso delle curve trasformazione-tempo-temperatura \u00e8 legato alla precipitazione di carburi, nitruri e composti intermetallici. La precipitazione di carburi in questa famiglia di acciai \u00e8 abbastanza limitata dalle basse percentuali di carbonio presenti in questa famiglia di acciai inossidabili; ci\u00f2 conseguentemente li rende anche poco inclini al fenomeno della sensibilizzazione che affligge altre classi di acciai inossidabili. Gli acciai inossidabili bifasici invece sono molto inclini alla precipitazione di nitruri e di fase \u03c3 che limitano la loro formabilit\u00e0 a caldo. Diventa quindi di estrema importanza anche il controllo dei cicli termici durante saldatura..\nApplicazioni.\nLa propriet\u00e0 pi\u00f9 apprezzata e che privilegia la scelta di questa classe di acciai \u00e8 l'estremamente elevata resistenza a corrosione. Questa caratteristica ritaglia quindi agli acciai inossidabili bifasici una nicchia di mercato in tutti quei campi applicativi dove avviene l'esposizione ad ambienti estremamente aggressivi o dove la certezza della vita utile del componente risulta cruciale.\nGli impieghi pi\u00f9 comuni sono: scambiatori di calore, tubazioni e valvolame per il trasporto di fluidi o gas industriali, macchine per movimentazione dei materiali, serbatoi e vasche per liquidi ad alta concentrazione di cloro e/o in pressione, refrigeratori ad acqua marina, dissalatori, impianti per salamoia alimentare e acque sotterranee e ricche di sostanze aggressive. Viene usato anche per la costruzione di turbine in centrali idroelettriche. Questa classe di acciai \u00e8 inoltre particolarmente apprezzata in impianti chimici, petrolchimici, strutture off-shore e sottomarine e impianti per l'industria cartaria e alimentare.\nL'elevata resistenza a corrosione ne garantisce inoltre il perdurare della lucentezza nel tempo, permettendo a questa classe di acciai nuovi sbocchi applicativi anche grazie alle sue caratteristiche estetiche nell'edilizia."}
{"id": "5987518", "revid": "599013", "url": "https://it.wikipedia.org/wiki?curid=5987518", "title": "Kevin Magee (motociclista)", "text": "Carriera.\nHa iniziato la sua carriera nelle competizioni australiane della Superbike e, dopo essersi fatto conoscere in campo internazionale con un secondo posto ottenuto alla 8 Ore di Suzuka del 1986, ha ottenuto tre wild card per partecipare ad alcuni gran premi del motomondiale 1987 con la Yamaha del Team Roberts. In quello stesso anno ottiene anche la vittoria alla 8 Ore di Suzuka, in coppia con il tedesco Martin Wimmer e si impone in una prova del Campionato mondiale Formula TT 1987.\nDal motomondiale 1988 entra a far parte a pieno titolo del Team Roberts quale compagno di squadra dello statunitense Wayne Rainey con cui tra l'altro gareggia nuovamente nella 8 Ore di Suzuka, ottenendo nuovamente la vittoria.\nIn questa prima stagione completa del mondiale ottiene anche quella che sar\u00e0 poi la sua unica vittoria nel contesto del motomondiale, nel Gran Premio motociclistico di Spagna 1988, giungendo al quinto posto nella classifica finale. Lo stesso risultato finale lo ottiene anche nel motomondiale 1989 concluso senza nessun piazzamento sul podio.\nAll'inizio della stagione successiva, in occasione del Gran Premio motociclistico degli Stati Uniti d'America 1990 \u00e8 incorso in un grave incidente che l'ha tenuto a lungo lontano dalle gare; da quel momento le sue presenze nel motomondiale sono state sporadiche e limitate alle prove asiatiche e australiane.\nNel 1991 fa il suo esordio nel campionato mondiale Superbike, prendendo parte al GP di Sugo ed a quello di Phillip Island, ottenendo una vittoria (in gara 1) in Australia e altri due piazzamenti a podio. Partecipa agli stessi GP della passata stagione anche nel 1992, vincendo nuovamente la prima gara corsa a Phillip Island. Nel totale delle sue partecipazioni nel mondiale Superbike, Magee \u00e8 salito sul palco di premiazione del podio in sette delle otto gare disputate.\nDopo il ritiro dalle competizioni attive \u00e8 diventato commentatore delle gare motociclistiche per emittenti televisive australiane."}
{"id": "5987527", "revid": "287204", "url": "https://it.wikipedia.org/wiki?curid=5987527", "title": "Unione Sportiva Catanzaro 1998-1999", "text": "Questa pagina raccoglie le informazioni riguardanti l'Unione Sportiva Catanzaro nelle competizioni ufficiali della stagione 1998-1999."}
{"id": "5987529", "revid": "1381835", "url": "https://it.wikipedia.org/wiki?curid=5987529", "title": "Duplex (acciaio inossidabile)", "text": ""}
{"id": "5987530", "revid": "76963", "url": "https://it.wikipedia.org/wiki?curid=5987530", "title": "Will Swenson", "text": "Biografia.\nHa recitato a Broadway nei musical \"Lestat\" (2006), \"Hair\" (2009; candidato al Tony Award al miglior attore non protagonista in un musical), \"Priscilla, le regina del deserto\" (2011), \"Les Mis\u00e9rables\" (2014) e \"Waitress\" (2017).\n\u00c8 stato sposato con Amy Westerby e la coppia ha avuto due figli; nel 2012 ha sposato Audra McDonald e la coppia ha avuto una figlia."}
{"id": "5987531", "revid": "123203377", "url": "https://it.wikipedia.org/wiki?curid=5987531", "title": "Gianmario Verona", "text": "Biografia.\nLaureato all'Universit\u00e0 commerciale Luigi Bocconi, dove pure consegue il dottorato nel 1999, \u00e8 professore ordinario di Economia e Gestione delle imprese.\n\u00c8 stato eletto rettore il 20 giugno 2016 all'unanimit\u00e0 dal consiglio di amministrazione dell'universit\u00e0, su proposta del presidente Mario Monti, ed ha assunto la carica dal 1\u00ba novembre 2016. Viene poi successivamente riconfermato anche per il biennio 2018-2020.\nDopo i primi due mandati, il 22 giugno 2020,il presidente Mario Monti ne annuncia con una lettera la riconferma anche per il biennio 2020-2022."}
{"id": "5987532", "revid": "729019", "url": "https://it.wikipedia.org/wiki?curid=5987532", "title": "Castello di Muncaster", "text": "Il castello di Muncaster (in inglese: Muncaster Castle) \u00e8 un castello situato nei pressi del villaggio inglese di Ravenglass, nella parrocchia civile di Muncaster (Lake District, contea di Cumbria), e risalente al XIII-XIV secolo, ma rimodellato nella seconda met\u00e0 del XIX secolo Fu per circa 700-800 anni la residenza della famiglia Pennington, signori di Muncaster.\nL'edificio \u00e8 classificato come castello di primo grado.\nStoria.\nNel luogo in cui sorge il castello, si trovavano in origine delle fortificazioni di epoca romana.\nNel 1208, Muncaster divenne di propriet\u00e0 della famiglia Pennington.\nLa costruzione del castello inizi\u00f2 probabilmente nel 1258, per volere di Gamel de Mulcastre.\nNel 1325, fu realizzata la parte pi\u00f9 antica del castello tuttora visibile, una torre eretta su delle fondamenta di epoca romana.\nNel 1780, la hall del castello fu trasmormata in una sala da pranzo.\nNel 1862, il quarto signore di Muncaster Gamel Augustus incaric\u00f2 l'architetto Anthony Salvin di ricostruire l'edificio.\nNel 1917 mor\u00ec il quinto e ultimo signore di Muncaster, fratello di Gamel Augustus, e la tenuta fu ereditata dalla famiglia della madre, i Ramsden.\nArchitettura.\nEsterni.\nNel parco che circonda il castello, della superficie di 77 acri, si trova una terrazza del XVIII secolo della lunghezza di mezzo miglio che offre una vista sulle Lakeland Fells e sulla valle del fiume Esk. Questa terrazza fu descritta da John Ruskin come \"la porta d'accesso al Paradiso\".\nNei giardini, si trova inoltre una collezione di azalee e rododendri provenienti da spedizioni sull'Himalaya degli anni venti.\nChiesa di Muncaster.\nLa tenuta attorno al castello comprende anche la chiesa di Muncaster, risalente al XII secolo, ma rimodellata da Anthony Salvin.\nInterni.\nGli interni sono abbelliti da arredi del XVI-XVII secolo e da ritratti di membri della famiglia Pennington.\nNegli interni si pu\u00f2 inoltre ammirare il celebre Luck of Muncaster, la coppa magica appartenuta a Enrico IV e donata alla famiglia Pennington nel 1464.\nBiblioteca.\nTra le sale pi\u00f9 importanti del castello, vi \u00e8 la biblioteca ottagonale, fornita di circa 6.000 volumi.\nIl soffitto della libreria risale al 1780.\nLeggende.\nSul castello di Muncaster circolano molte leggende legate alla presenza di numerosi fantasmi, in particolare nella sala degli arazzi.\nTra questi, vi \u00e8 quello del buffone di corte Tom Skelton alias Tom Fool, vissuto tra il XVI e il XVII secolo. Skelton sarebbe stato, tra l'altro, tra i responsabili della decapitazione di un uomo, di professione carpentiere, la cui unica colpa fu quella di essersi innamorato di Helwise, figlia di Ferdinand Pennington.\nUn altro fantasma \u00e8 quello di una governante di Ravenglass vissuta nel XVII secolo e nota come la Dama Bianca (\"White Lady\") o Muncaster Boggle."}
{"id": "5987533", "revid": "88740", "url": "https://it.wikipedia.org/wiki?curid=5987533", "title": "Saturn Ion", "text": "La Ion \u00e8 un'autovettura compact prodotta dalla Saturn Corporation dal 2002 al 2007. \u00c8 basata sul pianale Delta della General Motors e venne offerta in due versioni, berlina quattro porte e berlina aerodinamica quattro porte. La Ion sostitu\u00ec la Saturn S-Series nel 2002 e venne rimpiazzata dalla Saturn Astra, versione della Opel Astra H ottenuta tramite badge engineering, nel 2008. Fino al 2006 fu la pi\u00f9 lunga vettura compact venduta in Nord America. La produzione e la vendita della Ion terminarono nel marzo del 2007.\nStoria.\nIl modello venne presentato al salone dell'automobile di New York nel 2002. La motorizzazione standard prevedeva un motore bialbero a quattro cilindri in linea da 2,2 L, un quattro cilindri in linea da 2,4 L e un motore turbodiesel a quattro cilindri in linea da 2 L. Il propulsore era anteriore e trasversale, con la trazione all'avantreno.\nIl pannello di bordo, invece di essere installato dietro al volante, era montato al centro del cruscotto. La Ion era offerta in tre livelli di allestimento: base, intermedio e superiore. La berlina aerodinamica aveva le portiere posteriori incernierate posteriormente. Il cambio era manuale o automatico a cinque rapporti. Dal 2003 al 2004 fu disponibile, sulle berline aerodinamiche, il cambio continuo. Nel 2004 il modello fu oggetto di un lieve aggiornamento che coinvolse il servosterzo e gli interni, che vennero resi migliori.\nNel 2005 le due trasmissioni del debutto vennero tolte dai listini a causa di problemi di affidabilit\u00e0 e furono sostituite da una cambio manuale o automatico a quattro velocit\u00e0. Nello stesso anno gli interni vennero aggiornati nuovamente e venne introdotto un nuovo tipo di volante, lo stesso utilizzato sulla versione ad alte prestazioni, la \"Red Line\". Nell'occasione furono approntati ritocchi anche alla linea, con l'aggiornamento della calandra, dei paraurti, dei copricerchioni e dei cerchioni in lega.\nNel 2006 e nel 2007 i motori vennero ripetutamente potenziati. Nel 2007, anno in cui il modello usc\u00ec poi di produzione, venne offerto l'allestimento aggiuntivo \"Appearance Package\", che era disponibile sull'allestimento lussuoso della berlina aerodinamica. Esso prevedeva dei paraurti posteriori ridisegnati, delle minigonne laterali, dei fendinebbia ellittici e dei tubi di scappamento cromati. Come gi\u00e0 accennato, della Ion venne anche realizzata la versione \"Red Line\", ovvero il modello ad alte prestazioni.\nNel febbraio del 2014 la Ion fu oggetto di un richiamo in fabbrica a causa di un difetto riscontrato nel sistema di iniezione.\nSicurezza.\nI risultati nei test sulla sicurezza effettuati dalla NHTSA sulla Saturn Ion furono:"}
{"id": "5987534", "revid": "6923", "url": "https://it.wikipedia.org/wiki?curid=5987534", "title": "Loop perforation", "text": "Loop perforation (traducibile letteralmente come \"perforazione del ciclo\") \u00e8 una tecnica di calcolo approssimato che consente di saltare regolarmente iterazioni di un ciclo.\nQuesta tecnica necessita di un parametro: il fattore di salto, detto comunemente detto \"skip factor\". Lo skip factor pu\u00f2 essere interpretato come il numero di iterazioni saltate ogni volta o come il numero di iterazioni da eseguire prima di saltarne una.\nEsempi pratici.\nGli esempi seguenti mostrano il risultato di una loop perforation applicata su questo codice sorgente in stile C.\nfor ( int i = 0; i &lt; N; i++ ) {\n // corpo del ciclo\nSalta n iterazioni ogni volta.\nfor ( int i = 0; i &lt; N; i++ ) {\n // corpo del ciclo\n i = i + skip_factor;\nSalta una iterazione ogni n.\nint count = 0;\n for ( int i = 0; i &lt; N; i++ ) {\n if (count == skip_factor) {\n count = 0;\n } else {\n // corpo del ciclo\n count++;"}
{"id": "5987536", "revid": "736476", "url": "https://it.wikipedia.org/wiki?curid=5987536", "title": "Muncaster Castle", "text": ""}
{"id": "5987548", "revid": "117176063", "url": "https://it.wikipedia.org/wiki?curid=5987548", "title": "Chieti Calcio 1998-1999", "text": "Questa voce raccoglie le informazioni riguardanti il Chieti Calcio nelle competizioni ufficiali della stagione 1998-1999."}
{"id": "5987555", "revid": "682087", "url": "https://it.wikipedia.org/wiki?curid=5987555", "title": "Vertigine (medicina)", "text": ""}
{"id": "5987564", "revid": "466539", "url": "https://it.wikipedia.org/wiki?curid=5987564", "title": "Michel de Saint Pierre", "text": "Biografia.\nMichel de Saint-Pierre nacque da Louis di Grosourdy, marchese di Saint-Pierre, e da Antoinette de Pechpeyrou Comminges de Guitaut. Comp\u00ec i suoi studi a Parigi: dopo il baccalaureato in filosofia, si laure\u00f2 in lettere classiche, ma manifest\u00f2 poco interesse per i suoi studi. All'et\u00e0 di diciotto anni, decise di partire per Saint-Nazaire, dove lavor\u00f2 in fabbrica come operaio metallurgico. Si arruol\u00f2 quindi in marina, come marinaio di ponte, e combatt\u00e9 durante la Seconda Guerra mondiale nelle forze navali.\nFu tra i pi\u00f9 noti collaboratori del \"Courrier fran\u00e7ais\" (1948-1950). Durante gli anni Cinquanta, collabor\u00f2 a \"La Nation fran\u00e7aise\" di Pierre Boutang e Michel Vivier. Antigollista, manifest\u00f2 a pi\u00f9 riprese il suo interesse per le vicende politiche, sostenendo pubblicamente Tixier-Vignancour o il \"Parti des forces nouvelles\". Collabor\u00f2 alle edizioni della \"Table ronde\", come agente letterario, direttore di collana, consigliere e amministratore. In seno all'edizioni \"France-Empire\", cre\u00f2 e diresse la collana \u00abCatholique\u00bb. Nel 1981 fu tra i fondatori del giornale \"Pr\u00e9sent\".\nMonarchico e cattolico, difensore della messa tradizionale, prese parte con vigore ai grandi dibattiti che agitavano la societ\u00e0 francese in piena trasformazione. Nel 1964, in pieno periodo conciliare, pubblic\u00f2 il romanzo \"I nuovi preti\", in cui mise in scena lo smarrimento di certi cattolici sorpresi dalle riforme liturgiche e pastorali del Vaticano II. Un altro dei suoi romanzi di successo fu \"Gli aristocratici\", un ritratto della vita di una certa nobilt\u00e0 francese, incuneata fra tradizione e modernit\u00e0.\nScrittore prolifico, Michel de Saint-Pierre era cugino di Henry de Montherlant e un fedele amico di Jean de La Varende, con i quali fu in costante corrispondenza. Le sue opere, scritte in uno stile vigoroso e ironico, ricco di riferimenti culturali, mostrano una folla di personaggi posti di fronte a un mondo che sembra perdere il senso delle sue radici e di Dio.\nNel 1974, denunci\u00f2, nel libro \"\u00c9glises en ruine\", lo stato di abbandono di alcune chiese in Francia e incoraggi\u00f2 la loro conservazione per le custodia delle tradizioni e del patrimonio francesi. Nel 1977 descrisse, attraverso il ritratto di Monsieur de Charette, l'epopea della guerra di Vandea."}
{"id": "5987567", "revid": "1586642", "url": "https://it.wikipedia.org/wiki?curid=5987567", "title": "Frosinone Calcio 1998-1999", "text": "Questa pagina raccoglie le informazioni riguardanti il Frosinone Calcio nelle competizioni ufficiali della stagione 1998-1999.\nMaglie e Sponsor.\nLo sponsor tecnico della stagione 1998-1999 \u00e8 Ennedue, mentre lo sponsor ufficiale \u00e8 \"Banca Popolare della Ciociaria\"."}
{"id": "5987576", "revid": "1494169", "url": "https://it.wikipedia.org/wiki?curid=5987576", "title": "Fortunella", "text": ""}
{"id": "5987597", "revid": "680767", "url": "https://it.wikipedia.org/wiki?curid=5987597", "title": "UConn", "text": ""}
{"id": "5987599", "revid": "404449", "url": "https://it.wikipedia.org/wiki?curid=5987599", "title": "Michele De Pascale", "text": "Biografia.\nHa iniziato a fare politica durante gli anni delle superiori come rappresentante degli studenti per la lista Izquierda al liceo scientifico Righi di Cesena.\nNel 2004 \u00e8 stato eletto consigliere comunale a Cervia. Poco dopo nel 2007 entra a far parte dell'Assemblea nazionale del Partito Democratico (PD). Nel 2011 viene nominato assessore al turismo del comune di Cervia.\nIn occasione delle elezioni amministrative del 2016 si \u00e8 candidato a sindaco di Ravenna, in rappresentanza della coalizione di centro-sinistra formata da: PD, Partito Repubblicano Italiano, Italia dei Valori e le liste civiche \"\"Sinistra per Ravenna\", \"Ama Ravenna\", \"Insieme X Cambiare\" e \"Ravviva Ravenna\"\". Al primo turno del 5 giugno ha ottenuto il 46,50% delle preferenze contro il 27,97% del suo principale sfidante di centro-destra Massimiliano Alberghini. Al ballottaggio del 19 giugno viene eletto sindaco con il 53,32% delle preferenze.\nIl 3 agosto dello stesso anno viene inoltre eletto Presidente della provincia di Ravenna con il 78,82% dei voti, entrando in carica il successivo 4 settembre.\nAlle comunali del 3-4 ottobre 2021, sostenuto da tutto il centro-sinistra oltre al Movimento 5 Stelle, viene rieletto al primo turno con il 59,5%."}
{"id": "5987603", "revid": "767487", "url": "https://it.wikipedia.org/wiki?curid=5987603", "title": "Chiara Simeoni", "text": "Carriera.\nChiara Simeoni si avvicina al calcio, alternando quella passione praticando ginnastica artistica, pallavolo e nuoto, fin dalla giovanissima et\u00e0 e decidendo di tesserarsi per il Gaiarine, societ\u00e0 calcistica dell'omonimo centro della provincia di Treviso, dove indossa la maglia biancogiallonera per sei stagioni nelle formazioni giovanili miste fino ai 14 anni, et\u00e0 massima consentita dalla federazione per giocare con i maschietti.\nDecisa a continuare l'attivit\u00e0 agonistica si trasferisce al Vittorio Veneto dove trova l'opportunit\u00e0 di essere inserita in rosa in una squadra interamente femminile, militando anche qui nelle formazioni giovanili. Le prestazioni offerte convincono la societ\u00e0 ad inserirla in rosa anche nella formazione titolare dove \u00e8 regolarmente impiegata dalla stagione 2013-2014.\nNell'estate 2017 ha lasciato il Vittorio Veneto per trasferirsi all'Union Villanova, partecipante al massimo campionato regionale veneto."}
{"id": "5987605", "revid": "363629", "url": "https://it.wikipedia.org/wiki?curid=5987605", "title": "PH ematico", "text": ""}
{"id": "5987606", "revid": "363629", "url": "https://it.wikipedia.org/wiki?curid=5987606", "title": "PH sanguigno", "text": ""}
{"id": "5987618", "revid": "287204", "url": "https://it.wikipedia.org/wiki?curid=5987618", "title": "King Edward's Chair", "text": "La King Edward's Chair (letteralmente trono di re Edoardo), conosciuta storicamente come St Edward's Chair o Coronation Chair, \u00e8 un antico trono ligneo utilizzato per le cerimonie di incoronazione dei Re d'Inghilterra. Venne commissionata, nel 1296, da re Edoardo I per incorporare la pietra dell'incoronazione di Scozia \u2013 nota come Stone of Scone \u2013 che era stata catturata dagli scozzesi che la tenevano nell'Abbazia di Scone. Il seggio venne intitolato a Edoardo il Confessore e si trova nel suo santuario, l'Abbazia di Westminster.\nStoria.\nIl trono in legno di quercia - in arte gotica - venne scolpito tra l'estate del 1297 e il marzo 1300 dall'ebanista Walter di Durham. In un primo momento, il re ordin\u00f2 che il trono dovesse essere realizzato in bronzo, ma successivamente cambi\u00f2 idea e decise che doveva essere realizzato in legno. Il trono \u00e8 il pi\u00f9 antico pezzo datato di mobili inglesi realizzati da parte di un artista conosciuto. A partire dal XIV secolo, tutti i monarchi inglesi e britannici sono stati incoronati su questo trono, ad eccezione della regina Maria II, che fu incoronata assisa su una copia del trono. I re sedevano direttamente sulla \"Stone of Scone\" fino a quando, nel XVII secolo, la stessa non venne ricoperta da una tavola di quercia.\nDei leoni dorati vennero aggiunti nel XVI secolo come piedi del trono, ma vennero poi sostituiti nel 1727. A uno dei quattro leoni \u00e8 stata inserita una nuova testa in occasione dell'incoronazione di Giorgio IV nel 1821. Il trono era originariamente dorato, dipinto e intarsiato con mosaici in vetro colorato, le cui tracce possono ancora essere osservate a seguito di un attento esame, in particolare sulla parte posteriore dove tracce di fogliame, uccelli e animali sono riuscite a sopravvivere. Un'immagine perduta di un re, forse Edoardo il Confessore o Edoardo I, con i piedi appoggiati su un leone, \u00e8 stata in passato dipinta sul retro dello schienale. Oggi, il suo aspetto \u00e8 di legno invecchiato e fragile.\nNel XVIII secolo, i turisti potevano sedersi sul trono pagando una piccola cifra. I primi turisti e i ragazzi del coro dell'abbazia, incisero le loro iniziali ed altri graffiti sul trono, ed i montanti d'angolo sono stati seriamente danneggiati da cacciatori di souvenir. Sir Gilbert Scott, architetto neo gotico e antiquario, descrisse il trono come \"un magnifico pezzo di decorazione, ma purtroppo mutilato\".\nAlle 17:40 dell'11 giugno 1914, il trono fu oggetto di un attacco esplosivo organizzato dalle Suffragette. Un angolo del trono fu distrutto dall'esplosione. Anche se fu abbastanza forte da scuotere le mura dell'abbazia e abbastanza forte da essere sentita da dentro la Houses of Parliament, nessuna delle 70 persone presenti al momento in abbazia, rimase ferita, e il trono dell'incoronazione venne fedelmente restaurato.\nNegli otto secoli della sua esistenza il trono \u00e8 stato rimosso da Westminster Abbey soltanto due volte. La prima volta fu alla cerimonia in Westminster Hall quando Oliver Cromwell venne nominato Lord Protettore del Commonwealth of England, e la seconda durante la seconda guerra mondiale quando venne trasferito presso la Cattedrale di Gloucester per tutta la durata della guerra. Nel giorno di Natale del 1950, i nazionalisti scozzesi fecero irruzione nell'abbazia e rubarono la \"Stone of Scone\". Essa venne poi recuperata in tempo per la cerimonia di incoronazione della regina Elisabetta II nel 1953. Dal 1996, \u00e8 conservata al Castello di Edimburgo in Scozia a condizione che torni in Inghilterra in occasione delle incoronazioni dei sovrani del Regno Unito.\nLa \"King Edward's Chair\" \u00e8 ben protetta, e lascia la sua sede sicura \u2013 su un plinto del deambulatorio vicino alla tomba di Enrico V \u2013 solo quando deve essere trasferita nel luogo in cui avverr\u00e0 l'incoronazione, ovvero l'altare maggiore dell'abbazia. Tra il 2010 e il 2012, \u00e8 stata ripulita e restaurata, da un gruppo di esperti, davanti al pubblico dei visitatori.\nAltri troni usati per le incoronazioni.\nSi noti che altri troni sono utilizzati durante la cerimonia di incoronazione. Troni appartenenti ai beni immobili del sovrano e della consorte sono collocati sul lato sud del coro, e vengono utilizzati durante la prima parte della Liturgia, prima dell'unzione e dell'incoronazione del sovrano con la corona di sant'Edoardo. Quindi, per la parte del servizio religioso chiamato dell'incoronazione - e per l'omaggio che ne segue - il monarca non \u00e8 assiso sul trono dell'incoronazione, ma in un trono separato su una piattaforma nel mezzo del transetto. Nelle occasioni in cui la moglie di un re - una regina consorte - viene incoronata, un trono simile \u00e8 previsto per lei in modo che possa essere seduta accanto al re, ma a un livello inferiore.\nA differenza della \"King Edward's Chair\", questi altri troni tendono ad essere realizzati nuovi per ogni incoronazione. In seguito, sono stati spesso messi nella Sala del Trono di vari palazzi reali. La \"Coronation Chair\" usata per l'incoronazione della regina Elisabetta II, nel 1953, si trova nella Sala del Trono di Buckingham Palace, assieme a quella di Giorgio VI e della regina Elisabetta. Il trono del 1953 si trova nella \"Garter Throne Room\" del Castello di Windsor; i troni di re Edoardo VII e della regina Alexandra si trovano nel \"Ballroom\" di Buckingham Palace. Quelli di Giorgio V e della regina Mary si trovano nella \"Throne Room\" di Holyrood Palace ad Edimburgo."}
{"id": "5987619", "revid": "1305772", "url": "https://it.wikipedia.org/wiki?curid=5987619", "title": "Burgdorfer", "text": ""}
{"id": "5987620", "revid": "1305772", "url": "https://it.wikipedia.org/wiki?curid=5987620", "title": "Discografia di Christina Grimmie", "text": "La discografia di Christina Grimmie, cantante statunitense in attivit\u00e0 dal 2009 al 2016, si compone dell'album in studio \"With Love\", la raccolta di cover per il programma musicale \"The Voice\" \"The Complete Season 6 Collection (The Voice Performance)\", e dei due EP \"Find Me\" e \"Side A\", oltre che di numerosi singoli, la maggior parte reinterpretazioni realizzate a \"The Voice\". Dopo la sua morte, sono stati pubblicati un EP postumo dal titolo \"Side B\" e un album in studio intitolato \"All Is Vanity\"."}
{"id": "5987621", "revid": "124142695", "url": "https://it.wikipedia.org/wiki?curid=5987621", "title": "Damiano Coletta", "text": "Biografia.\nAttivit\u00e0 medica.\nLaureato in Medicina e specialista in Cardiologia presso l'Universit\u00e0 La Sapienza di Roma, ha lavorato in qualit\u00e0 di cardiologo e dirigente medico presso l'Unit\u00e0 Coronarica dell'Ospedale \u201cSanta Maria Goretti\u201d di Latina. \n\u00c8 Responsabile della U.O.S. \u201cElettrofisiologia e Cardiostimolazione\u201d dell'Ospedale \u201cSanta Maria Goretti\u201d di Latina dal 2010 in cui, in qualit\u00e0 di operatore, effettua interventi di impianto di Pacemaker e di defibrillatori, si occupa della diffusione della cultura della prevenzione e dell'emergenza cardiovascolare e della divulgazione della lotta al doping soprattutto nell'ambito delle scuole del territorio.\nHa effettuato docenze per i corsi di laurea in professioni sanitarie presso il Polo Pontino dell'Universit\u00e0 degli Studi di Roma \"La Sapienza\" e ricopre il ruolo di consulente cardiologo della Top Volley Latina e per la Medicina dello sport.\nDal 2011 \u00e8 Presidente dell'Associazione Rinascita Civile e organizzatore della rassegna culturale Lievito.\nNell'ambito delle attivit\u00e0 dell'associazione si \u00e8 fatto promotore di incontri pubblici nella citt\u00e0 nell'ambito delle tematiche della legalit\u00e0, trasparenza amministrativa, servizi sociali, riqualificazione del centro storico, dell'acqua come bene comune. \nAttivit\u00e0 sportiva.\n\u00c8 stato calciatore professionista. Cresciuto nel settore giovanile del , ha totalizzato 14 presenze nel in Serie B nella stagione 1981-1982, per poi proseguire la carriera prevalentemente in Serie C2 con Latina, , e .\nHa avuto esperienze di allenatore sia di prima squadra che di settore giovanile.\nIl 27 aprile del 2007, nell'anno della scomparsa del Latina Calcio, \u00e8 stato l'organizzatore dell'Assemblea del Circolo Cittadino, diventando il promotore del Comitato \u201cLatina per Latina\u201d per la rifondazione della squadra pontina.\nDa quella iniziativa fu fondata la Virtus Latina Calcio, di cui \u00e8 stato vice-presidente, poi confluita nel .\nNel settembre 2010 si dimette dalla carica di vice-presidente e di socio dell'U.S. Latina Calcio per evidenti divergenze con la linea di condotta societaria.\nAttivit\u00e0 politica.\nSindaco di Latina.\nIn occasione delle Elezioni amministrative del 2016 si candida come sindaco di Latina sostenuto da tre liste civiche. Al primo turno del 5 giugno ottiene 15.701 voti (22,11%) contro i 15.746 (22,17%) dello sfidante principale Nicola Calandrini. Al ballottaggio del 19 giugno vince con 46.163 suffragi (75,05%) diventando cos\u00ec il primo sindaco civico dall'introduzione dell'elezione diretta; risulta inoltre essere, in percentuale, il sindaco pi\u00f9 votato d'Italia nell'ambito di questa tornata elettorale.\nCinque anni pi\u00f9 tardi si ricandida a sindaco sostenuto da tre liste civiche, di cui una include Articolo Uno, e questa volta anche dal PD-PSI. Dopo un primo turno alle spalle del candidato di centrodestra, l'ex sindaco Vincenzo Zaccheo, al ballottaggio ottiene la riconferma con 30.293 voti (54,90%)."}
{"id": "5987640", "revid": "767487", "url": "https://it.wikipedia.org/wiki?curid=5987640", "title": "Doraemon Anniversary 25", "text": "Doraemon Anniversary 25 \u00e8 un cortometraggio del 2004, appartenente alla saga di \"Doraemon\", inedito in Italia. \nTrama.\nIl cortometraggio ripercorre nascita ed evoluzione del personaggio di Doraemon, con rimandi ai film correlati, da \"Doraemon nel paese preistorico\" (1980) a \"\" (2003). Tutto ci\u00f2 viene accompagnato dalla voce narrante di Doraemon.\nDistribuzione.\nIl cortometraggio \u00e8 stato prodotto in occasione del 25\u00ba anniversario dalla prima apparizione televisiva di Doraemon (1979) e distribuito il 6 marzo 2004."}
{"id": "5987641", "revid": "640277", "url": "https://it.wikipedia.org/wiki?curid=5987641", "title": "Pegida Svizzera", "text": ""}
{"id": "5987645", "revid": "287204", "url": "https://it.wikipedia.org/wiki?curid=5987645", "title": "Worth School", "text": "Worth School \u00e8 un collegio indipendente di fede cattolica per gli alunni di et\u00e0 compresa tra gli 11 e i 18 anni. \u00c8 situata nei pressi di Turners Hill in Inghilterra. La scuola \u00e8 considerato da molti come l'Eton college cattolico.\nLa scuola ha istruito solo ragazzi fino al 2012, anno in cui le ragazze vennero accettate per la prima volta nel sesto modulo.\nWorth prepara gli studenti per il Baccalaureato internazionale o A-Levels."}
{"id": "5987647", "revid": "2166047", "url": "https://it.wikipedia.org/wiki?curid=5987647", "title": "Saskylach", "text": "Saskylach (in lingua russa \u0421\u0430\u0441\u043a\u044b\u043b\u0430\u0445, in sacha \u0421\u0430\u0430\u0441\u043a\u044b\u043b\u0430\u0430\u0445), \u00e8 un villaggio di 2300 abitanti situato nella Sacha-Jacuzia, in Russia. Si trova sulla sponda destra del fiume Anabar che sfocia nel mare di Laptev ed \u00e8 uno dei pi\u00f9 grandi porti sul fiume. Saskylach \u00e8 il centro amministrativo del Anabarskij ulus. Fondato nel 1930 come sede amministrativa e per sedentarizzare la popolazione nomade dell'area: sacha, evenki e dolgani.\nInfrastrutture e trasporti.\nLa localit\u00e0 \u00e8 servita da un aeroporto che si trova a sud del villaggio (codice ICAO: UERS). Non ci sono strade aperte tutto l\u2019anno da Saskylakh, anche se c'\u00e8 una pista invernale che porta a Olen\u00ebk e poi, per altri 600 chilometri pi\u00f9 a sud, a Uda\u010dnyj. Nella direzione opposta, la strada continua verso nord lungo l'Anabar fino a Jurjung-Chaja."}
{"id": "5987648", "revid": "600229", "url": "https://it.wikipedia.org/wiki?curid=5987648", "title": "Editore musicale", "text": ""}
{"id": "5987649", "revid": "124123", "url": "https://it.wikipedia.org/wiki?curid=5987649", "title": "Thomas Molnar", "text": "Biografia.\nMolnar studi\u00f2 all'Universit\u00e0 di Bruxelles in Belgio e ottenne il dottorato in filosofia e storia presso la Columbia University di New York.\nFu \"visiting professor\" di filosofia e religione alla Universit\u00e0 di Budapest. Autore di pi\u00f9 di quaranta libri in francese e in inglese, scrisse su vari argomenti, dalla religione agli studi politici, all'educazione. Emigr\u00f2 negli Stati Uniti, dove insegn\u00f2 per molti anni al Brooklyn College.\nMolnar afferm\u00f2 di aver tratto ispirazione per le sue opere da \"The Conservative Mind\" di Russell Kirk. Come Kirk, egli collabor\u00f2 assiduamente con la rivista \"National Review\". Inoltre, sia Kirk che Molnar furono membri dell'associazione Foederatio Internationalis Una Voce.\nMolnar ammirava Charles Maurras e scrisse che una della cause dell'\"agonia della Francia\" fu il mancato rispetto dei valori conservatori di Maurras.\nTra gli altri riconoscimenti, Molnar ricevette il Sz\u00e9chenyi Prize, dal Presidente della Repubblica d'Ungheria."}
{"id": "5987664", "revid": "481666", "url": "https://it.wikipedia.org/wiki?curid=5987664", "title": "Keep 'Em Rolling", "text": ""}
{"id": "5987677", "revid": "404338", "url": "https://it.wikipedia.org/wiki?curid=5987677", "title": "Giuseppe Sala (dirigente d'azienda)", "text": ""}
{"id": "5987680", "revid": "1573940", "url": "https://it.wikipedia.org/wiki?curid=5987680", "title": "Caprimulgus madagascariensis", "text": "Il succiacapre del Madagascar (Caprimulgus madagascariensis ) \u00e8 un uccello della famiglia Caprimulgidae, diffuso in Madagascar e nelle Seychelles.\nTassonomia.\nSono note due sottospecie:"}
{"id": "5987681", "revid": "367445", "url": "https://it.wikipedia.org/wiki?curid=5987681", "title": "Servamp", "text": " \u00e8 un manga \"sh\u014djo\" scritto e disegnato da Strike Tanaka, serializzato sul \"Monthly Comic Gene\" di Media Factory dal 15 giugno 2011. Un adattamento anime, coprodotto da Brain's Base e Platinum Vision, \u00e8 stato trasmesso in Giappone tra il 5 luglio e il 20 settembre 2016. In Italia i diritti del manga sono stati acquistati da Edizioni BD per l'etichetta J-Pop, mentre l'anime \u00e8 stato annunciato da Yamato Video.\nTrama.\nQuando un gatto randagio nero di nome Kuro incrocia il cammino di Mahiru Shirota, la vita del liceale al primo anno non \u00e8 pi\u00f9 la stessa. Kuro, infatti, non \u00e8 un semplice gatto ma un \"servamp\": un vampiro servitore. Sebbene Mahiru adotti una politica di non intervento, presto si ritrover\u00e0 coinvolto in un antico e surreale conflitto tra esseri umani e vampiri.\nMedia.\nManga.\nIl manga, scritto e disegnato da Strike Tanaka, doveva iniziare la serializzazione sul primo numero del \"Monthly Comic Gene\" di Media Factory nell'aprile 2011. A causa del terremoto e maremoto del T\u014dhoku del 2011, il debutto della rivista fu poi rinviato al 15 giugno 2011. Il primo volume \"tank\u014dbon\" \u00e8 stato pubblicato il 27 dicembre 2011 e al 25 dicembre 2020 ne sono stati messi in vendita in tutto sedici. In Italia la serie \u00e8 stata annunciata da J-Pop ad aprile 2017 e pubblicata da giugno 2017, mentre in America del Nord i diritti sono stati acquistati da Seven Seas Entertainment.\nAnime.\nAnnunciato il 15 luglio 2015 sul \"Monthly Comic Gene\" di Media Factory, un adattamento anime, coprodotto da Brain's Base e Platinum Vision, \u00e8 andato in onda dal 5 luglio al 20 settembre 2016. Le sigle di apertura e chiusura sono rispettivamente \"Deal with\" degli Oldcodex e \"sunlight avenue\" di Takuma Terashima. In Italia i diritti sono stati acquistati da Yamato Video, mentre in America del Nord la serie \u00e8 stata concessa in licenza a Funimation."}
{"id": "5987683", "revid": "547034", "url": "https://it.wikipedia.org/wiki?curid=5987683", "title": "Distretto di Azzaba", "text": "Il distretto di Azzaba \u00e8 un distretto della Provincia di Skikda, in Algeria.\nComuni.\nIl distretto di Azzaba comprende 5 comuni:"}
{"id": "5987685", "revid": "481666", "url": "https://it.wikipedia.org/wiki?curid=5987685", "title": "This Man Is Mine", "text": ""}
{"id": "5987693", "revid": "1305772", "url": "https://it.wikipedia.org/wiki?curid=5987693", "title": "Heavenbound", "text": "Heavenbound \u00e8 un videogioco sviluppato dall'austriaca Cosmos Designs e pubblicato nel 1994 per Commodore 64, quando la vita commerciale di quel computer era ormai al termine. \u00c8 un videogioco a piattaforme a scorrimento verticale, con protagonista un piccolo elefante rosa che sale verso il cielo; il titolo \u00e8 traducibile come \"diretto in paradiso\" ed \u00e8 anche il titolo di una canzone dei DC Talk il cui testo viene citato nella schermata iniziale.\nEra previsto per il 1996 un seguito a scorrimento orizzontale, \"Lord Mc Sun\", che per\u00f2 non venne mai completato.\nModalit\u00e0 di gioco.\nIl giocatore controlla l'elefante T-Fant in un ambiente a scorrimento verticale verso l'alto, con visuale di profilo. La grafica \u00e8 cartonesca e le piattaforme sono costituite da piccole nuvole solide e da sporgenze di terra con vegetazione ai lati dello schermo. Le nuvole oscillano continuamente, ciascuna in modo diverso, e andando avanti utilizzarle diventa sempre pi\u00f9 difficile, sia come agilit\u00e0 che come rompicapo.\nNon ci sono livelli, lo scopo \u00e8 arrivare al paradiso in cima al percorso. Quando T-Fant cade, lo scorrimento pu\u00f2 anche andare verso il basso e si ritorna indietro, perdendo il progresso accumulato; le cadute da qualsiasi altezza non sono di per s\u00e9 letali, a meno che si precipiti nella voragine a inizio percorso. \nLungo il percorso si incontrano creature nemiche sotto forma di vari tipi di mostricciattoli colorati, poggianti sulle piattaforme oppure volanti. Il contatto con i nemici, alcuni dei quali lanciano anche proiettili, riduce rapidamente la propria barra di energia. L'esaurimento dell'energia oppure del tempo a disposizione causa la perdita di una vita.\nT-Fant pu\u00f2 camminare in orizzontale, saltare, cambiare la traiettoria anche mentre \u00e8 in aria, e sparare proiettili in orizzontale per eliminare i nemici. Alcune delle creature eliminate rilasciano power-up che si possono raccogliere per ottenere pi\u00f9 tempo, pi\u00f9 potenza di fuoco o la capacit\u00e0 di saltare pi\u00f9 in alto.\nIn particolare \u00e8 indispensabile trovare periodicamente i bonus di tempo, dato che si dispone inizialmente di un solo minuto per completare l'intero gioco."}
{"id": "5987694", "revid": "15756", "url": "https://it.wikipedia.org/wiki?curid=5987694", "title": "PalaPregnolato", "text": "Il palasport \"Massimo Pregnolato\" \u00e8 il principale palazzo dello sport di Vercelli.\nStoria.\nFu inaugurato il 18 settembre 1982 e chiamato Palahockey o PalaIsola, dal nome del rione in cui \u00e8 ubicato. Negli anni seguenti fu dedicato a Massimo Pregnolato, giovane hockeista scomparso.\nHa una capienza di 1754 persone ed ospita le partite interne dell'Amatori Vercelli, oltre all'attivit\u00e0 di pattinaggio artistico dell'A.S.D. Skating Vercelli. Dal 2019 ospita anche le partite interne di hockey su pista dell'Hockey Vercelli e dell'A.S.D. Pro Vercelli-Trino Hockey Femminile.\nNel mese di aprile 2017 la Curva Nord dei tifosi vercellesi \u00e8 stata dedicata all'hockeista scomparso Paolo Torazzo."}
{"id": "5987697", "revid": "22475", "url": "https://it.wikipedia.org/wiki?curid=5987697", "title": "Pyrrhura emma", "text": "Il parrocchetto del Venezuela (Pyrrhura emma ) \u00e8 un uccello della famiglia degli Psittacidae, diffuso esclusivamente in Venezuela.\nDescrizione.\nLa specie misura circa 23 cm. Non vi \u00e8 dimorfismo sessuale. Gli adulti hanno il capo marrone con macchie rosse sui lati e macchie auricolari bianche; sono presenti striature azzurre sulla gola e sulla parte posteriore del collo, mentre il petto \u00e8 verde con striature gialle e una vistosa macchia rossa. Il rosso \u00e8 presente anche sulla coda e sul dorso oltre che all'estremit\u00e0 superiore delle ali. Il resto del corpo \u00e8 verde, mentre le penne remiganti sono azzurre. Il contorno degli occhi \u00e8 bianco mentre gli occhi sono di colore marrone scuro. I giovani presentano colorazioni simili a quelle degli adulti ma con toni pi\u00f9 smorzati; la macchia rossa addominale \u00e8 meno estesa e hanno inoltre la coda pi\u00f9 corta.\nDistribuzione e habitat.\n\u00c8 un uccello endemico del Venezuela ed \u00e8 diffuso prevalentemente nelle foreste umide di montagna lungo la \"cordillera\" del Venezuela settentrionale. Una delle due popolazioni di questa specie ha un areale che si estende tra gli stati di Yaracuy e Miranda, mentre l'altra \u00e8 presente dallo stato di Anzo\u00e1tegui fino agli stati di Sucre e Monagas settentrionale."}
{"id": "5987700", "revid": "599013", "url": "https://it.wikipedia.org/wiki?curid=5987700", "title": "Georges Vanconingsloo", "text": " Professionista dal 1963 al 1974, era uno specialista delle classiche, e vinse una Parigi-Bruxelles ed una Bordeaux-Parigi.\nCarriera.\nNei dodici anni di carriera professionistica vinse la Parigi-Bruxelles nel 1964 e la Bordeaux-Parigi nel 1967. Nel 1965 si aggiudic\u00f2 inoltre frazioni alla Parigi-Nizza, al Giro del Belgio e al Crit\u00e9rium du Dauphin\u00e9 Lib\u00e9re.\nSal\u00ec sul podio di importanti corse in linea come Giro delle Fiandre, E3 Harelbeke, Liegi-Bastogne-Liegi, Freccia del Brabante, Gran Premio di Francoforte e complessivamente colse importanti piazzamenti sia alle classiche del pav\u00e9 che in quelle delle Ardenne. Prese parte a quattro Grandi giri, ma non riusc\u00ec a portarne a termine nessuno, e a una edizione dei Campionati del mondo, nel 1964 a Sallanches.\nSuo figlio Philippe mor\u00ec per un attacco di cuore durante una gara ciclistica dilettantistica, a sua memoria \u00e8 organizzata il Memorial Philippe Van Coningsloo. Un altro figlio, Oliver, per qualche tempo intraprese la carriera ciclistica professionistica."}
{"id": "5987701", "revid": "48344", "url": "https://it.wikipedia.org/wiki?curid=5987701", "title": "Alluminio per confezionamento", "text": ""}
{"id": "5987703", "revid": "729019", "url": "https://it.wikipedia.org/wiki?curid=5987703", "title": "Distretto di A\u00efn Kechra", "text": "Il distretto di A\u00efn Kechra \u00e8 un distretto della Provincia di Skikda, in Algeria.\nComuni.\nIl distretto di A\u00efn Kechra comprende 2 comuni:"}
{"id": "5987704", "revid": "81589209", "url": "https://it.wikipedia.org/wiki?curid=5987704", "title": "Georges Van Coningsloo", "text": ""}
{"id": "5987705", "revid": "1718925", "url": "https://it.wikipedia.org/wiki?curid=5987705", "title": "Episodi de L'Uomo Ragno e i suoi fantastici amici", "text": ""}
{"id": "5987707", "revid": "729019", "url": "https://it.wikipedia.org/wiki?curid=5987707", "title": "Distretto di Ben Azzouz", "text": "Il distretto di Ben Azzouz \u00e8 un distretto della Provincia di Skikda, in Algeria.\nComuni.\nIl distretto di Ben Azzouz comprende 3 comuni:"}
{"id": "5987709", "revid": "729019", "url": "https://it.wikipedia.org/wiki?curid=5987709", "title": "Distretto di Collo", "text": "Il distretto di Collo \u00e8 un distretto della Provincia di Skikda, in Algeria.\nComuni.\nIl distretto di Collo comprende 3 comuni:"}
{"id": "5987710", "revid": "339392", "url": "https://it.wikipedia.org/wiki?curid=5987710", "title": "VimpelCom Ltd", "text": ""}
{"id": "5987711", "revid": "48344", "url": "https://it.wikipedia.org/wiki?curid=5987711", "title": "Foglio in alluminio", "text": ""}
{"id": "5987712", "revid": "729019", "url": "https://it.wikipedia.org/wiki?curid=5987712", "title": "Distretto di El Hadaiek", "text": "Il distretto di El Hadaiek \u00e8 un distretto della Provincia di Skikda, in Algeria.\nComuni.\nIl distretto di El Hadaiek comprende 3 comuni:"}
{"id": "5987715", "revid": "729019", "url": "https://it.wikipedia.org/wiki?curid=5987715", "title": "Udet U 12", "text": "L'Udet U 12 \"Flamingo\" fu un aereo da turismo e addestramento biposto, monomotore e biplano, sviluppato dall'azienda aeronautica tedesca Udet Flugzeugbau GmbH nei primi anni venti e prodotto, oltre che dalla stessa, dalla Bayerische Flugzeugwerke AG (BFW) che la assorb\u00ec, e anche su licenza in Austria e Ungheria.\nDestinato principalmente al mercato dell'aviazione generale, grazie alle sue caratteristiche trov\u00f2 impiego anche in ambito militare nelle scuole di volo delle forze aeree austriache, lettoni e ungheresi."}
{"id": "5987716", "revid": "729019", "url": "https://it.wikipedia.org/wiki?curid=5987716", "title": "Distretto di El Harrouch", "text": "Il distretto di El Harrouch \u00e8 un distretto della Provincia di Skikda, in Algeria.\nComuni.\nIl distretto di El Harrouch comprende 5 comuni:"}
{"id": "5987728", "revid": "729019", "url": "https://it.wikipedia.org/wiki?curid=5987728", "title": "Distretto di Ouled Attia", "text": "Il distretto di Ouled Attia \u00e8 un distretto della Provincia di Skikda, in Algeria.\nComuni.\nIl distretto di Ouled Attia comprende 3 comuni:"}
{"id": "5987729", "revid": "287204", "url": "https://it.wikipedia.org/wiki?curid=5987729", "title": "Ma\u00eetrejean", "text": ""}
{"id": "5987730", "revid": "729019", "url": "https://it.wikipedia.org/wiki?curid=5987730", "title": "Distretto di Oum Toub", "text": "Il distretto di Oum Toub \u00e8 un distretto della Provincia di Skikda, in Algeria.\nComuni.\nIl distretto di Oum Toub comprende 1 comune:"}
{"id": "5987731", "revid": "287204", "url": "https://it.wikipedia.org/wiki?curid=5987731", "title": "Maitrejean", "text": ""}
{"id": "5987734", "revid": "61051", "url": "https://it.wikipedia.org/wiki?curid=5987734", "title": "Udet U-12", "text": ""}
{"id": "5987738", "revid": "729019", "url": "https://it.wikipedia.org/wiki?curid=5987738", "title": "Distretto di Ramdane Djamel", "text": "Il distretto di Ramdane Djamel \u00e8 un distretto della Provincia di Skikda, in Algeria.\nComuni.\nIl distretto di Ramdane Djamel comprende 2 comuni:"}
{"id": "5987740", "revid": "287204", "url": "https://it.wikipedia.org/wiki?curid=5987740", "title": "Parigi-Roubaix 1973", "text": "La Parigi-Roubaix 1973, settantunesima edizione della corsa, fu disputata il 15 aprile 1973, per un percorso totale di 272\u00a0km. Fu vinta dal belga Eddy Merckx, giunto al traguardo con il tempo di 7h28'43\" alla media di 36,370\u00a0km/h davanti ai connazionali Walter Godefroot e Roger Rosiers.\nPresero il via da Compi\u00e8gne 138 ciclisti, 35 di essi tagliarono il traguardo a Roubaix."}
{"id": "5987741", "revid": "1718925", "url": "https://it.wikipedia.org/wiki?curid=5987741", "title": "Episodi de L'Uomo Ragno (serie animata 1981)", "text": ""}
{"id": "5987742", "revid": "544909", "url": "https://it.wikipedia.org/wiki?curid=5987742", "title": "Pictures of You", "text": ""}
{"id": "5987743", "revid": "729019", "url": "https://it.wikipedia.org/wiki?curid=5987743", "title": "Distretto di Sidi Mezghiche", "text": "Il distretto di Sidi Mezghiche \u00e8 un distretto della Provincia di Skikda, in Algeria.\nComuni.\nIl distretto di Sidi Mezghiche comprende 3 comuni:"}
{"id": "5987744", "revid": "287204", "url": "https://it.wikipedia.org/wiki?curid=5987744", "title": "Cratere Sverdrup", "text": "Sverdrup \u00e8 un cratere lunare. Si trova sulla faccia nascosta della Luna. La parte interna del cratere \u00e8 avvolta nel buio perpetuo, e quindi non \u00e8 stata mappata utilizzando la fotografia.\nI crateri pi\u00f9 vicini allo Sverdrup sono il de Gerlache a est, e lo Shackleton al polo sud. Il cratere \u00e8 dedicato all'esploratore norvegese Otto Sverdrup."}
{"id": "5987745", "revid": "767487", "url": "https://it.wikipedia.org/wiki?curid=5987745", "title": "Distretto di Skikda", "text": "Il distretto di Skikda \u00e8 un distretto della Provincia di Skikda, in Algeria.\nComuni.\nIl distretto di Skikda comprende 3 comuni:"}
{"id": "5987747", "revid": "729019", "url": "https://it.wikipedia.org/wiki?curid=5987747", "title": "Distretto di Tamalous", "text": "Il distretto di Tamalous \u00e8 un distretto della Provincia di Skikda, in Algeria.\nComuni.\nIl distretto di Tamalous comprende 3 comuni:"}
{"id": "5987750", "revid": "729019", "url": "https://it.wikipedia.org/wiki?curid=5987750", "title": "Distretto di Zitouna", "text": "Il distretto di Zitouna \u00e8 un distretto della Provincia di Skikda, in Algeria.\nComuni.\nIl distretto di Zitouna comprende 2 comuni:"}
{"id": "5987757", "revid": "1793900", "url": "https://it.wikipedia.org/wiki?curid=5987757", "title": "Hackberry (Arizona)", "text": "Hackberry \u00e8 una localit\u00e0 (\"unincorporated community\") degli Stati Uniti d'America, appartenente alla Contea di Mohave nello Stato dell'Arizona.\nOriginariamente era una citt\u00e0 mineraria, ma tra il 1920 e il 1921 le attivit\u00e0 cessarono, complici alcuni contenziosi fra i proprietari e un allagamento causato da una sorgente d'acqua sotterranea. La chiusura della miniera ha segnato un punto di svolta negativo per la cittadina, che si \u00e8 presto svuotata di gran parte dei suoi abitanti diventando quasi una citt\u00e0 fantasma.\nNel 1992 l'artista Bob Waldmire ha recuperato un vecchio edificio, creando l'Hackberry General Store sul percorso della vecchia Route 66.\nIl censimento nazionale del 2010 ha stimato la popolazione locale in 68 abitanti."}
{"id": "5987758", "revid": "103950530", "url": "https://it.wikipedia.org/wiki?curid=5987758", "title": "Pa'Ao", "text": "Pa'ao era una figura storico-mitologica realmente esistita della storia hawaiana. Era un sacerdote di origini samoane o taitiane.\nPa'ao \u00e8 stato colui che \u00e8 arrivato sulle Hawaii e ha cercato di introdurre con la forza il sacrificio umano, la venerazione del pesce bonito e una classe dirigente simile se non quasi uguale a quella europea (allora le civilt\u00e0 euroasiatiche non sapevano dell'esistenza dell'Oceania e tanto meno delle Hawaii).\nDopo la sua morte (in seguito ad una guerra civile vinta in modo decisamente schiacciante dagli hawaiani) torn\u00f2 la pace e furono aboliti i sacrifici umani e \"l'aristocrazia\" facendo venire un periodo caratterizzato da xenofobia.\nTutti i discendenti di pa'ao divennero sacerdoti ma al contrario di lui erano Rispettosi delle hawaii e del popolo e hawaiani a tutti gli effetti."}
{"id": "5987759", "revid": "265038", "url": "https://it.wikipedia.org/wiki?curid=5987759", "title": "Coppa Continentale 1998-1999 (hockey su pista)", "text": "La Coppa Continentale 1998-1999 \u00e8 stata la 18\u00aa edizione (la prima con la denominazione Coppa Continentale) dell'omonima competizione europea di hockey su pista. Alla manifestazione hanno partecipato gli spagnoli dell', vincitore della CERH Champions League 1997-1998, e i connazionali del , vincitore della Coppa CERS 1997-1998. A conquistare il trofeo \u00e8 stato l'Igualada al quarto successo nella sua storia."}
{"id": "5987769", "revid": "767487", "url": "https://it.wikipedia.org/wiki?curid=5987769", "title": "Valentine (Arizona)", "text": "Valentine \u00e8 una localit\u00e0 (\"unincorporated community\") degli Stati Uniti d'America, appartenente alla Contea di Mohave nello Stato dell'Arizona.\n\u00c8 situata a circa 42 km a nord-est di Kingman, sul percorso della vecchia Route 66.\nIl censimento nazionale del 2010 ha stimato la popolazione locale in 38 abitanti."}
{"id": "5987771", "revid": "1305772", "url": "https://it.wikipedia.org/wiki?curid=5987771", "title": "Acido eicosadienoico", "text": "L'acido eicosadienoico \u00e8 qualunque acido carbossilico appartenente alla classe dei cosiddetti acidi grassi alifatici polinsaturi con 20 atomi di carbonio e 2 doppi legami.\nSono comuni vari isomeri, tutti con legami in configurazione cis.\nL'isomero omega-6 con i legami in posizione 11 e 14, notazione delta 20:2\u039411c,14c, noto anche come acido homo gamma linoleico o di-omo linoleico, pu\u00f2 essere individuato in modiche concentrazioni, in genere non superiori al 2%, negli oli di semi di centinaia piante, in particolare \"cruciferae\" e \"ranunculaceae e pinaceae\" oltre che nel latte materno umano.\nL'isomero omega-9 con i legami in posizione 5 e 11, notazione delta 20:2\u03945c,11c, noto anche come acido keteleeronico, pu\u00f2 essere individuato in modiche concentrazioni, in genere non superiori al 2%, negli oli di semi di pinaceae e cupressaceae .\nPi\u00f9 rari nel mondo vegetale gli isomeri con legami in posizione 6 e 9, notazione delta 20:2\u03946c,9c, oppure 7 e 11, notazione delta 20:2\u03947c,11c, noto come acido di-omo taxoleico\nInsolubile in acqua, \u00e8 solubile invece in cloroformio, esano, etanolo."}
{"id": "5987809", "revid": "1305772", "url": "https://it.wikipedia.org/wiki?curid=5987809", "title": "Gods and Monsters (Lana Del Rey)", "text": "Gods and Monsters (o Gods &amp; Monsters) \u00e8 un brano musicale della cantautrice statunitense Lana Del Rey del 2012. \nDescrizione.\nIl brano \u00e8 contenuto nell'EP della cantante, \"Paradise,\" e nella riedizione del suo album \"Born to Die\", ovvero \"Born to Die - The Paradise Edition\", usciti entrambi nel 2012. La canzone compare anche nel cortometraggio \"Tropico\" (di cui Lana Del Rey \u00e8 protagonista) e nell'omonimo EP.\nFormazione.\nMusicisti\nProduzione\nCover di Jessica Lange.\nNel 2014 l'attrice statunitense Jessica Lange ha realizzato una cover della canzone di Lana Del Rey per la serie televisiva \"American Horror Story\". La cover \u00e8 stata pubblicata come singolo il 22 ottobre 2014."}
{"id": "5987810", "revid": "2519", "url": "https://it.wikipedia.org/wiki?curid=5987810", "title": "Parco nazionale Snake Range", "text": "Lo Snake Range \u00e8 un parco nazionale nel Queensland centrale, in Australia. Si trova a 665 km a nord-ovest di Brisbane. \nCaratteristiche.\nIl parco \u00e8 collocato nel bacino idrografico del fiume Nogoa, nella bioregione del Brigalow Belt e ha una dimensione di 26,7 km quadrati."}
{"id": "5987811", "revid": "2519", "url": "https://it.wikipedia.org/wiki?curid=5987811", "title": "Parco nazionale Narrien Range", "text": "Il parco nazionale Narrien Range \u00e8 una riserva naturale del Queensland in Australia, collocata a 796\u00a0km a nord-ovest di Brisbane.\nIl parco si estende su una superficie di 74,6 Km quadrati\nFinalit\u00e0.\nIl parco \u00e8 stato creato per tutelare la flora e la fauna tipica del luogo. In tale ottica, la riserva controlla l'accesso dei visitatori del parco per non impattare in modo dannoso sull'ambiente."}
{"id": "5987817", "revid": "1543377", "url": "https://it.wikipedia.org/wiki?curid=5987817", "title": "Scherma ai Giochi della XVII Olimpiade - Sciabola individuale maschile", "text": "La competizione della sciabola individuale maschile di scherma ai Giochi della XVII Olimpiade si tenne nei giorni 7 e 8 settembre 1960 al Palazzo dei Congressi di Roma."}
{"id": "5987834", "revid": "1573940", "url": "https://it.wikipedia.org/wiki?curid=5987834", "title": "Cyclura collei", "text": "L'iguana giamaicana (Cyclura collei \u00e8 una specie di sauro della famiglia degli Iguanidi endemico della Giamaica, dove era un tempo ampiamente diffuso, ma \u00e8 oggi limitato alla regione di \"Hellshire Hills\". Questa grande iguana dal corpo massiccio del genere \"Cyclura\" \u00e8 di colore variabile dal verde al verde-bluastro. Presenta una cresta dorsale spinosa. \u00c8 un animale erbivoro che si nutre di foglie, di fiori e di frutti. Il numero di esemplari \u00e8 diminuito enormemente nel corso del XX secolo, soprattutto a causa della scomparsa dell'habitat e delle predazioni da parte della mangusta di Giava, introdotta sull'isola per controllare le popolazioni di serpenti. Considerata addirittura scomparsa nel 1948, venne riscoperta nel 1990. Ridotta a poche decine di individui, la popolazione \u00e8 ancora in pericolo critico di estinzione, ma \u00e8 attualmente protetta, anche se l'industria del carbone di legna minaccia le ultime zone in cui abita nelle \"Hellshire Hills\". Lo zoo di Hope dispone di strutture per far nascere giovani iguane che vengono poi rimesse in libert\u00e0, per cercare di salvare questa specie.\nDescrizione.\n\"Cyclura collei\" \u00e8 una grossa lucertola dal corpo massiccio, prevalentemente di colore variabile dal verde al verde-bluastro con una colorazione pi\u00f9 tendente al verde o al verde oliva sulla regione scapolare. Sul dorso dell\u2019animale, dalla base del collo alla coda, si estendono tre grandi fasce scure, assieme a delle macchie scure bruno-oliva disposte a zig-zag. Le squame della cresta dorsale sono di un verde-bluastro pi\u00f9 chiaro rispetto al resto del corpo. La superficie del corpo \u00e8 screziata da macchie giallastre disposte in piccoli gruppi. Gli esemplari selvatici, soprattutto le femmine durante la nidificazione, presentano un intenso colore bruno-rossastro dopo aver scavato nei terreni ricchi di ferro della regione di \"Hellshire Hills\". I maschi misurano circa 428\u00a0mm di lunghezza, mentre le femmine sono leggermente pi\u00f9 piccole, misurando 378\u00a0mm di lunghezza. I maschi presentano inoltre grandi pori femorali sulla parte interna delle cosce, utilizzati per rilasciare feromoni. La femmina possiede pori pi\u00f9 piccoli e una cresta dorsale meno alta di quella del maschio, caratteristiche che contribuiscono al dimorfismo sessuale di questa specie.\nBiologia.\nComportamento.\n\"Cyclura collei\" \u00e8 una specie prevalentemente terricola, ma trascorre anche molto tempo sugli alberi, soprattutto in et\u00e0 giovanile. \u00c8 una specie eteroterma che deve dedicare parte del suo tempo alla termoregolazione. Il ciclo giornaliero di questa specie, tuttavia, varia a seconda dell'et\u00e0: i giovani si riscaldano al sole a met\u00e0 mattinata per poi partire in cerca di cibo fino al primo pomeriggio, mentre gli adulti possono essere attivi fino a sera. Per il resto del tempo, i giovani restano al riparo nelle cavit\u00e0 degli alberi, situate tra 1 e 3\u00a0m di altezza, e gli adulti si rifugiano in buche nella roccia.\nAlimentazione.\nCome tutte le specie di \"Cyclura\", \"Cyclura collei\" \u00e8 essenzialmente erbivora, e consuma foglie, fiori e frutti di oltre 100 specie diverse di piante. Integra molto raramente la sua dieta con insetti e invertebrati come le chiocciole. Tuttavia, questi potrebbero essere semplicemente ingeriti accidentalmente quando l\u2019animale consuma le foglie sulle quali vivono questi invertebrati. In cattivit\u00e0 \u00e8 stato osservato che questa iguana si nutre sia di animali che di vegetali. Uno studio condotto nel 2000 dalla dottoressa Allison Alberts allo zoo di San Diego ha rivelato che questi animali partecipano alla dispersione dei semi di numerose piante, e che i semi che sono passati attraverso il loro tratto digerente germinano pi\u00f9 rapidamente degli altri. I semi contenuti nei frutti consumati dalle iguane godono di un reale vantaggio adattativo, in quanto germinano prima della fine della breve stagione delle piogge. \"Cyclura collei\" rappresenta inoltre un ottimo sistema di dispersione dei semi, soprattutto quando le femmine migrano verso i siti di nidificazione, ed essendo i pi\u00f9 grandi erbivori del loro ecosistema insulare sono essenziali per mantenere un equilibrio tra il clima e la vegetazione.\nCome le altre lucertole erbivore, \"Cyclura collei\" deve fronteggiare un problema di osmoregolazione: la materia vegetale contiene pi\u00f9 potassio e meno sostanze nutritive rispetto alla carne, e gli animali devono quindi consumarne grandi quantit\u00e0 per soddisfare il loro fabbisogno metabolico. A differenza di quelli dei mammiferi, i reni dei rettili non possono concentrare la loro urina per conservare l\u2019acqua corporea. Al contrario i rettili espellono attraverso la loro cloaca degli acidi urici tossici. Nel caso di \"Cyclura collei\", che consuma molti vegetali, l\u2019eccesso di ioni salini viene espulso attraverso una ghiandola del sale, allo stesso modo degli uccelli.\nCiclo vitale.\nLe femmine di iguana fanno il nido in tane sotterranee, in una camera il cui ingresso viene chiuso con della terra. Esse scavano a lungo prima di deporre le uova, e rimangono di guardia al nido fino a molti giorni dopo la deposizione. Questa ha luogo verso met\u00e0 giugno, e le uova si schiudono circa 85-87 giorni dopo. Ciascuna covata \u00e8 composta da un numero di uova variabile tra 6 e 20 a seconda della taglia e dell'et\u00e0 della femmina.\nPredatori.\nGli adulti non hanno predatori naturali nel loro ambiente originario, fatta eccezione per gli animali introdotti dall\u2019uomo. Al contrario i giovani possono essere preda di varie specie endemiche dell\u2019isola, come vari uccelli, il boa della Giamaica (\"Epicrates subflavus\") e, in passato, \"Hypsirhynchus ater\", oggi probabilmente scomparso.\nDistribuzione e habitat.\nSecondo Sir Hans Sloane, un medico e botanico che visit\u00f2 la Giamaica nel 1688, le iguane una volta erano comuni in tutta la Giamaica. \"Cyclura collei\" ha visto cadere in modo drammatico la sua popolazione nel corso della seconda met\u00e0 del XIX secolo, dopo l\u2019introduzione della mangusta di Giava (\"Herpestes javanicus\") nel 1872 per controllare le popolazioni di ratti e di serpenti, finch\u00e9, si ritiene, sopravvisse solamente a \"Goat Island\", presso le Hellshire Hills. Questa specie attualmente \u00e8 limitata a due popolazioni costituite da individui dispersi.\nSi pensava che \"Cyclura collei\" si fosse estinta nel 1948. La regione di \"Hellshire Hills\" \u00e8 l\u2019unico luogo della Giamaica dove questa iguana vive ancora. \u00c8 un ambiente di foresta tropicale secca, con un suolo ferroso duro. \"Hellshire Hills\" offre 114\u00a0km\u00b2 di habitat che potrebbe essere idoneo alle iguane. Tuttavia, troviamo l\u2019iguana soprattutto nella parte centrale di questa regione, l\u00e0 dove le manguste sono poco numerose e dove la foresta si \u00e8 meglio preservata. Malgrado la vicinanza con la zona densamente popolata di Kingston, questa regione \u00e8 rimasta selvaggia a causa della sua inospitalit\u00e0 e dell\u2019assenza di acque superficiali, il che ne fa una zona inadatta per l\u2019agricoltura e gli insediamenti umani. Prima di essere riscoperta nel 1990, l\u2019iguana era stata vista per l\u2019ultima volta a \"Goat Island\", al largo delle coste della Giamaica, nel 1940.\nTassonomia.\nIl nome del genere \"Cyclura\" deriva dal greco antico \"cyclos\" (\"\u03ba\u03cd\u03ba\u03bb\u03bf\u03c2\"), \u00abcircolare\u00bb, e \"our\u00e1\" (\"\u03bf\u1f50\u03c1\u03ac\"), \u00abcoda\u00bb, e si riferisce ai grandi anelli ben visibili sulla coda di tutti i rappresentanti di questo genere. L'appellativo specifico, \"collei\", \u00e8 stato certamente attribuito in onore di qualcuno di nome Colley. John Edward Gray, che descrisse per la prima volta questa specie nel 1845, design\u00f2 infatti la specie \u00abiguana di Colley\u00bb. Sfortunatamente, non precis\u00f2 chi fosse stato questo Colley.\nProbabilmente \"Cyclura collei\" si separ\u00f2 molto rapidamente dalle altre specie del genere \"Cyclura\", e, assieme a \"Cyclura pinguis\", possiede uno dei genotipi pi\u00f9 singolari di questo gruppo.\nConservazione.\nStato di conservazione.\n\"Cyclura collei\" era stata considerata estinta nel 1948. Un esemplare adulto venne trovato nel 1970 nella regione delle \"Hellshire Hills\". La specie venne riscoperta nell\u2019agosto 1990, quando un maschio adulto di iguana venne stanato da un tronco di albero cavo dal cane di Edwin Duffus, un cacciatore di cinghiali delle \"Hellshire Hills\". Il cane aveva ferito l\u2019animale, ma esso venne ugualmente trasportato allo zoo di Hope. Una popolazione sopravvissuta venne scoperta poco dopo. Dopo la sua riscoperta nel 1990, uno studio mostr\u00f2 che non rimanevano che 50 sopravvissuti della \u00abpi\u00f9 rara lucertola del mondo\u00bb. Nel 2013, malgrado non si disponesse ancora di una stima precisa della popolazione, essa venne valutata tra i 100 e i 200 individui. La IUCN considera questa specie \u00abin pericolo critico di estinzione\u00bb.\nCause del declino.\nLa principale causa diretta del declino di \"Cyclura collei\" \u00e8 senza dubbio l\u2019introduzione della mangusta di Giava (\"Herpestes javanicus\") come mezzo di controllo della popolazione di serpenti. La mangusta ha fatto delle iguane neonate la fonte principale della sua dieta e consuma inoltre le uova; questo ha spinto alla creazione della \"Headstart Facility\" e alla creazione di un programma di eradicazione delle manguste selvatiche. Anche i gatti, anch\u2019essi introdotti sull\u2019isola dall\u2019uomo, costituiscono una minaccia, poich\u00e9 divorano i giovani, cos\u00ec come i cinghiali; anche se non \u00e8 ancora stato registrato un caso, questi ultimi potrebbero distruggere i nidi, cos\u00ec come \u00e8 stato osservato in altre specie di iguane.\nLa pi\u00f9 grande minaccia che attualmente pesa su questi animali non \u00e8 pi\u00f9 dovuta alla propagazione della mangusta, ma all\u2019industria del carbone di legna. I carbonai utilizzano gli alberi decidui delle \"Hellshire Hills\" per fare il carbone. Dato che si tratta del principale rifugio per le iguane, quest\u2019industria rappresenta una grande minaccia secondo le \"\u00e9quipes\" di ricerca che proteggono questi animali. Le iguane possono anche essere vittime dei cani utilizzati per la caccia, che possono uccidere gli adulti, e dello sviluppo delle infrastrutture umane. Tutto questo sta portando alla progressiva scomparsa della specie dalle zone settentrionali e orientali delle \"Hellshire Hills\". Inoltre, dei progetti per la creazione di cave di calcare e lo sviluppo del turismo potrebbero costituire delle minacce a lungo termine per l\u2019iguana. Se alcune cave sparse nelle \"Hellshire Hills\" non costituiscono realmente una minaccia, le strade che verrebbero costruite per servirle potrebbero incoraggiare i cacciatori e i carbonai a spingersi sempre pi\u00f9 nel cuore della foresta.\nProgrammi di conservazione.\nFin dalla riscoperta di questa specie nel 1990, sono stati realizzati numerosi programmi per la sua salvaguardia, soprattutto attraverso il \"Jamaican Iguana Species Recovery Plan\", programma di conservazione della specie creato nel 1991 in collaborazione con l'universit\u00e0 delle Indie occidentali, la \"Natural Resources Conservation Authority\", lo zoo di Hope e l'Istituto di Giamaica. I principali programmi si sono concentrati sull\u2019allevamento di esemplari in cattivit\u00e0. Cos\u00ec, un consorzio di dodici zoo, tra cui alcune strutture degli Stati Uniti, ha raccolto dei fondi per costruire una \"Headstart Facility\" allo zoo di Hope, utilizzata per l\u2019allevamento delle uova e dei neonati raccolti in natura. In questo ambiente protetto, essi vengono allevati fino a quando sono grandi abbastanza da sopravvivere in natura e da non costituire pi\u00f9 una preda per le manguste, un processo che va sotto il nome di \u00ab\"headstarting\"\u00bb. Questo metodo ha permesso di rilasciare 138 iguane nel loro ambiente naturale tra il 1996 e il 2010. La \"Headstart Facility\" svolge anche screening sulla salute degli animali prima del loro rilascio. Questi screening vengono utilizzati per stabilire i normali valori fisiologici della specie, per identificare potenziali problemi futuri che potrebbero essere correlati a parassiti o malattie, e che potrebbero minacciare la popolazione.\nAll'interno della zona pi\u00f9 centrale delle \"Hellshire Hills\", \u00e8 stata intrapresa, grazie all'installazione di trappole, un'intensa lotta contro le manguste e altri animali selvatici non endemici come gatti e ratti. Assieme al rilascio di giovani iguane portato avanti dal programma di allevamento in cattivit\u00e0, questi programmi sembrano dare i loro frutti e consentono un aumento della popolazione nella parte centrale delle \"Hellshire Hills\". Nel 2010 \u00e8 stato riscontrato un aumento del numero dei nidi, il successo riproduttivo degli animali oggetto del programma di allevamento in cattivit\u00e0 e un buon tasso di sopravvivenza dei giovani. Tuttavia, non conosciamo la dinamica della popolazione al di fuori della zona centrale delle \"Hellshire Hills\", costellata di trappole per i predatori. Dal 2006, il \"Jamaican Iguana Species Recovery Plan\" vuole anche creare una seconda popolazione stabile e in buona salute su \"Goat Island\", soprattutto tramite il rilascio di animali nati in cattivit\u00e0.\nUn programma di allevamento al di fuori della Giamaica ebbe inizio nel 1994, con l\u2019arrivo di 12 iguane in tre diversi giardini zoologici americani: lo zoo di Indianapolis, lo zoo di Fort Worth e lo zoo Gladys Porter. Questa prima mandata venne seguita dall\u2019arrivo di una seconda nel 1996, verso lo zoo di San Diego, il Central Florida Zoo and Botanical Gardens e lo zoo della contea di Sedwick; successivamente, con la buona riuscita dell\u2019allevamento di questa specie in questi zoo, il programma \u00e8 stato esteso agli zoo di Fresno, Miami e Saint Louis. La popolazione ospitata in cattivit\u00e0 negli Stati Uniti aument\u00f2 notevolmente nell\u2019agosto 2006 con la nascita di 22 iguane allo zoo di Indianapolis. Era la prima volta che questa specie riusciva a riprodursi con successo al di fuori della Giamaica. L'allevamento di questi animali al di fuori della Giamaica permette di conservare una riserva di diversit\u00e0 genetica al di fuori dell'isola, in caso di problemi in Giamaica, e contribuisce a sensibilizzare l'opinione pubblica sui pericoli che minacciano questa specie."}
{"id": "5987836", "revid": "290023", "url": "https://it.wikipedia.org/wiki?curid=5987836", "title": "Furriadroxus", "text": ""}
{"id": "5987844", "revid": "1452073", "url": "https://it.wikipedia.org/wiki?curid=5987844", "title": "Acido docosadienoico", "text": "L'acido docosadienoico \u00e8 un acido carbossilico appartenente alla classe dei cosiddetti acidi grassi alifatici polinsaturi con 22 atomi di carbonio e 2 doppi legami cis, nell'isomero pi\u00f9 comune in posizione 13 e 16.\nInsolubile in acqua, \u00e8 solubile invece in cloroformio, esano, etanolo.\nL'acido docosadienoico pu\u00f2 essere individuato in modiche concentrazioni, in genere non superiori al 3%, negli oli di semi di molte piante, in particolare \"cruciferae\" e \"ranunculaceae\"."}
{"id": "5987845", "revid": "121659370", "url": "https://it.wikipedia.org/wiki?curid=5987845", "title": "Temptation Island (quarta edizione)", "text": "La quarta edizione del reality show Temptation Island (la terza edizione con il nuovo titolo) \u00e8 andata in onda dal 28 giugno al 27 luglio 2016 in prima serata su Canale 5 per 6 puntate con la conduzione di Filippo Bisciglia per il terzo anno consecutivo. Le prime tre puntate e la quinta puntata sono andate in onda di marted\u00ec, mentre la quarta e la sesta ed ultima puntata di mercoled\u00ec.\nLe sei coppie in gara (una famosa e cinque non famose) alloggeranno con i Tentatori/Tentatrici per 21 giorni al resort Is Morus Relais a Santa Margherita di Pula, in provincia di Cagliari.\nAll'inizio del programma, ogni membro delle coppie ha dovuto dare o meno al rispettivo partner e ad uno dei tentatori/tentatrici un braccialetto, tramite il quale era vietato un appuntamento fuori dal villaggio tra i due, inoltre, uno dei tentatori/tentatrici potevano mettere una ghirlanda al fidanzato al quale era interessato, in pi\u00f9, poteva sedersi su delle sedie per poter conoscere uno dei fidanzati/fidanzate. Dal settimo giorno i braccialetti hanno perso valore e, quindi, tentatori e fidanzati (prima vincolati dal braccialetto) hanno potuto avere un appuntamento fuori dal villaggio.\nPrima dell'inizio del programma, avrebbero dovuto partecipare come tentatori la modella ventottenne Yana Ivalinova, ex fidanzata di Valentino Rossi e l\u2019ex calciatore brasiliano Regis De Silva ma hanno dovuto lasciare il programma perch\u00e9 sul posto si sono innamorati.\nDopo 10 giorni, nella seconda puntata andata in onda il 5 luglio 2016, la coppia formata da Mariarita Salino e Luca Lantieri si \u00e8 riunita in un fal\u00f2 straordinario e dopo una lunga riflessione hanno deciso di tornare assieme.\nLa terza puntata, che inizialmente doveva andare in onda il 12 luglio 2016 \u0450 stata spostata inizialmente a venerd\u00ec 15 luglio in segno di lutto per l'incidente ferroviario in Puglia e poi \u00e8 saltata a marted\u00ec 19 luglio in segno di lutto per la strage di Nizza. In questa puntata, dopo 14 giorni la coppia formata da Gabriella Teodosio ed Ernesto Carnevale, si \u00e8 riunita in un fal\u00f2 straordinario, nel quale quest'ultimo ha deciso di lasciare Gabriella.\nNella quarta puntata, al 16\u00ba giorno, i fidanzati e le fidanzate hanno potuto scegliere con chi passare il weekend fuori dal villaggio, inoltre, Roberta ha chiesto un fal\u00f2 di confronto col suo fidanzato Flavio in cui dopo una lunga riflessione ha deciso di tornare insieme a lui.\nAl termine dei 21 giorni, delle tre coppie rimaste in gara, tutte sono tornate insieme tranne quella formata da Valeria e Roberto, dove la prima ha deciso di lasciarlo definitivamente.\nLe coppie.\nLe coppie che partecipano sono:"}
{"id": "5987849", "revid": "1305772", "url": "https://it.wikipedia.org/wiki?curid=5987849", "title": "Something Happened on the Way to Heaven", "text": "Something Happened on the Way to Heaven \u00e8 un singolo del cantante britannico Phil Collins, pubblicato nel 1990 ed estratto dall'album \"...But Seriously\".\nNella sua autobiografia Collins ha raccontato di aver originariamente composto il brano per il film \"La guerra dei Roses\"."}
{"id": "5987858", "revid": "767487", "url": "https://it.wikipedia.org/wiki?curid=5987858", "title": "Jack Reacher - Punto di non ritorno", "text": "Jack Reacher - Punto di non ritorno (\"Jack Reacher: Never Go Back\") \u00e8 un film del 2016 diretto da Edward Zwick.\nLa pellicola, con protagonista Tom Cruise nei panni di Jack Reacher, \u00e8 l'adattamento cinematografico del romanzo del 2013 \"Punto di non ritorno\" scritto da Lee Child ed \u00e8 il sequel del film del 2012 \"Jack Reacher - La prova decisiva\".\nTrama.\nDopo aver smantellato una gang di trafficanti di esseri umani, l\u2019ex investigatore militare Jack Reacher, ora diventato un giustiziere vagabondo, torna al suo vecchio quartier generale per incontrarsi con il maggiore Susan Turner, con la quale aveva lavorato durante i suoi viaggi e di cui \u00e8 diventato grande amico. Il colonnello Sam Morgan lo avvisa che Turner \u00e8 stata accusata di spionaggio e quindi \u00e8 detenuta.\nL\u2019avvocato di Turner, il colonnello Bob Moorcroft, gli rivela che ci sono prove a suo carico che la vogliono implicata nell\u2019omicidio di due soldati in Afghanistan, ma Reacher \u00e8 convinto che sia stata incastrata. Moorcroft gli rivela che una vecchia conoscenza di Reacher, Candice Dutton, ha intentato una causa di paternit\u00e0 contro di lui, sostenendo che lui \u00e8 il padre biologico di sua figlia di 15 anni, Samantha Dutton. Reacher cerca di incontrare Samantha, ma lei lo respinge, credendo che lui stia perseguitando la sua madre biologica, visto il passato da prostituta della stessa.\nMoorcroft viene ucciso da un ignoto assassino, e la colpa ricade su Reacher, che viene arrestato e sbattuto nella stessa prigione dove \u00e8 detenuta Turner. Arrivano due killer che intendono ucciderla, ma Reacher li neutralizza, la salva e insieme scappano dirigendosi verso la casa di Morgan, avendo capito che lui \u00e8 coinvolto nel complotto, con l\u2019intenzione di estorcergli delle informazioni. Dopo che se ne sono andati, il vero assassino, che operava con Morgan, lo uccide e fa ricadere la colpa su Reacher. Questi ne viene informato da una vecchia amica, il sergente Leach, che aveva contattato per chiederle di indagare su un appaltatore militare.\nReacher e Turner scoprono delle foto che riguardano la sorveglianza di Samantha e ne deducono che la ragazza \u00e8 in pericolo, arrivando a casa sua e scoprendo che i suoi parenti adottivi sono morti, mentre lei \u00e8 nascosta in cucina. I due decidono di scortare Samantha alla vecchia scuola privata di Turner per proteggerla, ma scoprono che lei ha il cellulare con se e che il nemico molto probabilmente sa dove sono. Gettano via il telefono e fuggono alla svelta, ma non prima che Samantha abbia rubato lo zainetto di uno degli studenti per usare le sue carte di credito.\nI tre si dirigono verso New Orleans, in cerca di Daniel Prudhomme, l\u2019unico testimone oculare degli omicidi di cui \u00e8 stata accusata Turner. Lo trovano in un deposito abbandonato pieno di drogati e scoprono che Prudhomme \u00e8 collegato alla Parasource, un\u2019organizzazione militare privata che sta cercando di insabbiare gli omicidi. Reacher contatta l\u2019amico di Turner, il capitano Anthony Espin, per far mettere sottochiave Prudhomme, ma cadono in un\u2019imboscata e Prudhomme viene ucciso, mentre Reacher salva Espin, ferito, e scopre che gli assassini sono contractors della Parasource. Il CEO della Parasource, generale James Harkness, invia il Cacciatore a catturare Samantha, tradita dalla carta di credito che ha usato per chiedere il servizio in camera.\nReacher e Turner, aiutati da Espin, basandosi su informazioni ottenute da Prudhomnme, intercettano un carico d\u2019armi in arrivo per aereo, scontrandosi con Harkness e i suoi scagnozzi e accusandoli di corruzione. Aprendo le casse, per\u00f2, Espin scopre che contengono effettivamente delle armi, come dichiarato sulla bolla di carico. Prima che Turner possa essere arrestata di nuovo, Reacher apre una delle armi e scopre che \u00e8 piena di oppio. Apprendono cos\u00ec che Harkness ha incastrato Turner, che stava investigando sulle sue attivit\u00e0, per l\u2019assassinio di due soldati che avevano scoperto come il generale stesse vendendo armi ai rivoltosi e contrabbandando droga negli Stati Uniti. Espin e i suoi uomini arrestano Harkness, scagionando Reacher e la Turner dalle accuse.\nIl Cacciatore e i suoi uomini localizzano e cercano di catturare Samantha per strada con l\u2019intenzione di costringere Reacher ad un confronto. Turner uccide uno degli assassini, mentre Reacher ne affronta un altro sui tetti. Il Cacciatore prende Samantha e minaccia di ucciderla, ma la ragazza riesce a scappare portandosi appresso la sua pistola. Reacher lo affronta su un altro tetto e i due iniziano un cruento combattimento, nel quale Reacher rompe braccio, gamba e collo all\u2019avversario, per poi buttarlo gi\u00f9 dal tetto. Reacher in seguito ammette con Samantha che potrebbe davvero essere suo padre biologico.\nA seguito dell\u2019arresto di Harkness, Turner viene reintegrata nel grado e torna al suo ufficio, dove le colleghe e il capitano Espin, in via di guarigione, la accolgono festosamente. Reacher le promette di tenersi in contatto, poi va ad un appuntamento con Samantha, in una tavola calda, per incontrarsi con Candice, la madre della ragazza, che Reacher suppone di poter riconoscere, visto che non ha mai dimenticato alcuna delle donne con cui \u00e8 stato. Samantha gli rivela che la cameriera che li ha serviti \u00e8 Candice, e che Reacher non pu\u00f2 essere suo padre, visto che nessuno dei due ha riconosciuto l\u2019altro. Poi Reacher e Samantha, a malincuore, si separano.\nPoco dopo, mentre Reacher sta camminando lungo una strada, \u00e8 sorpreso nel constatare che la ragazza gli ha fatto scivolare in tasca un cellulare e che questo sta suonando: trova un suo messaggio di testo che dice \"Ti manco gi\u00e0?\u201d. Reacher sorride mentre alza il pollice per fare l\u2019autostop.\nProduzione.\nIl budget del film \u00e8 stato di 60 milioni di dollari.\nLe riprese del film sono iniziate il 20 ottobre 2015 a New Orleans e proseguite tra Baton Rouge e St. Francisville.\nPromozione.\nIl primo trailer \u00e8 stato diffuso il 22 giugno 2016, seguito dalla versione italiana.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 21 ottobre 2016, e dal 20 ottobre in quelle italiane.\nAccoglienza.\nIncassi.\nIl film ha incassato 161 milioni di dollari in tutto il mondo."}
{"id": "5987861", "revid": "122389219", "url": "https://it.wikipedia.org/wiki?curid=5987861", "title": "100 cose da fare prima del liceo", "text": "100 cose da fare prima del liceo \u00e8 una sitcom statunitense, trasmessa negli Stati Uniti da Nickelodeon a partire dall'11 novembre 2014. In Italia il primo episodio \u00e8 andato in onda il 21 dicembre 2015.\nTrama.\nCJ \u00e8 una ragazza di 12 anni che vuole divertirsi coi suoi amici durante le medie prima di andare al liceo. Insieme passeranno tante avventure stravaganti ."}
{"id": "5987871", "revid": "1318658", "url": "https://it.wikipedia.org/wiki?curid=5987871", "title": "Atsutaka Nakamura", "text": ""}
{"id": "5987877", "revid": "110157", "url": "https://it.wikipedia.org/wiki?curid=5987877", "title": "Wiko", "text": "Wiko \u00e8 una multinazionale francese produttrice di smartphone. Le azioni dell'azienda francese sono di propriet\u00e0 della societ\u00e0 cinese Tinno, la quale produce gli smartphone da esportare alla PMI Wiko Mobile di Marsiglia che commercializza i prodotti.\nStoria.\nWiko \u00e8 stata fondata nel febbraio del 2011 da Laurent Dahan e, essendo stata esportata nei maggiori Paesi Europei solo a partire dal dicembre 2013, dal febbraio 2011 al 20 dicembre 2013, i suoi prodotti sono stati venduti solo in territorio francese; i suoi uffici e i team di design e marketing hanno sede a Marsiglia.\nNel 2013 Wiko ha esportato 2.6 milioni di dispositivi, di cui 1.7 milioni venduti in Francia.\nNel corso del primo trimestre del 2013, in Francia, il marchio rappresenta il 31,6% di vendite su internet e il 10,5% di vendite in negozi e centri commerciali tanto da farlo arrivare al terzo posto per vendite di cellulari.\nNel 2014 in Francia la societ\u00e0 \u00e8 stata la seconda pi\u00f9 grande azienda produttrice di smartphone dopo Samsung Nel 2018 Wiko era presente in pi\u00f9 di 30 paesi in Europa, Asia, Oriente Medio e Africa e aveva circa 30 milioni di utenti, il doppio rispetto a due anni prima.\nLo slogan della societ\u00e0 Wiko Mobile \u00e8 stato modificato nel 2015 da \"Share your identity\" a \"Game changer\" e nel 2019 \"lets live it!\" ."}
{"id": "5987881", "revid": "726373", "url": "https://it.wikipedia.org/wiki?curid=5987881", "title": "Vicky e i delfini", "text": "Vicky e i delfini (\"A Ring of Endless Light\") \u00e8 un film per la televisione trasmesso il 23 agosto 2002 negli Stati Uniti. \u00c8 basato sul romanzo \"A Ring of Endless Light\" di Madeleine L'Engle.\nTrama.\nDurante una brutta estate in cui suo nonno sta morendo di leucemia, la quindicenne Vicky Austin tenta di distrarsi assistendo al lavoro che il giovane ricercatore Adam Eddington sta svolgendo su dei delfini. Col tempo, Vicky scopre di avere il dono di comunicare proprio con i delfini."}
{"id": "5987884", "revid": "599013", "url": "https://it.wikipedia.org/wiki?curid=5987884", "title": "Shurland David", "text": "Carriera.\nClub.\nHa giocato nel campionato trinidadiano e canadese.\nNazionale.\nHa esordito in Nazionale nel 1996, giocando 44 incontri sino al 2001."}
{"id": "5987906", "revid": "726373", "url": "https://it.wikipedia.org/wiki?curid=5987906", "title": "Jugun-ui tae-yang", "text": "Jugun-ui tae-yang (hangeul: , lett. \"Il sole del padrone\"; titolo internazionale Master's Sun, conosciuto anche come \"The Sun of My Master\") \u00e8 un serial televisivo sudcoreano trasmesso su SBS dal 7 agosto al 3 ottobre 2013.\nTrama.\nJoo Joong-won \u00e8 l'avido amministratore delegato del gruppo Kingdom, un conglomerato di cui fanno parte un importante grande magazzino e un albergo. Un giorno incontra la cupa Tae Gong-shil, che ha iniziato a vedere i fantasmi dopo un incidente. Le loro vite prendono una nuova piega quando cominciano a lavorare insieme per affrontare il terrore e la tristezza causati dagli spiriti, mentre scavano nel rapimento di cui \u00e8 stato vittima Joong-won in passato."}
{"id": "5987913", "revid": "767487", "url": "https://it.wikipedia.org/wiki?curid=5987913", "title": "Hutson Charles", "text": "Carriera.\nClub.\nHa giocato nel campionato trinidadiano e canadese.\nNazionale.\nHa esordito in Nazionale nel 1988."}
{"id": "5987915", "revid": "110157", "url": "https://it.wikipedia.org/wiki?curid=5987915", "title": "Coppa CERS 1998-1999", "text": "La Coppa CERS 1998-1999 \u00e8 stata la 19\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio il 16 gennaio e si \u00e8 concluso il 17 aprile 1999. Il titolo \u00e8 stato conquistato dagli spagnoli del per la seconda volta nella loro storia sconfiggendo in finale i portoghesi del . In quanto squadra vincitrice, il Liceo La Coru\u00f1a ha ottenuto anche il diritto di partecipare alla Coppa Continentale."}
{"id": "5987918", "revid": "599013", "url": "https://it.wikipedia.org/wiki?curid=5987918", "title": "Edgar Vidale", "text": "Carriera.\nHa allenato la Nazionale trinidadiana in tre occasioni, guidandola anche alla Gold Cup 1991."}
{"id": "5987919", "revid": "287204", "url": "https://it.wikipedia.org/wiki?curid=5987919", "title": "Paulis (disambigua)", "text": ""}
{"id": "5987920", "revid": "737305", "url": "https://it.wikipedia.org/wiki?curid=5987920", "title": "Naborre Campanini", "text": "Biografia.\nStudioso, letterato, insegnante e poeta, grande cultore di storia canossiana, a lui \u00e8 intitolato il piccolo museo sulla sommit\u00e0 della rupe dove sorgono i resti del castello di Canossa.\nVisse per molti anni presso la casa dei conti Palazzi Trivelli, e scrisse tra gli altri una biografia della Contessa Leocadia Palazzi Trivelli, mecenate e amica di artisti dell'epoca quali Giuseppe Verdi, Giovanni Pascoli e Giosue Carducci che frequentava spesso insieme al Campanini.\nCampanini rappresent\u00f2 per molti anni, il cuore della cultura reggiana promuovendo l'arte e la cultura in ogni sua forma. \nHa avuto un ruolo importante nella fondazione della biblioteca comunale e degli archivi di Stato, a lui si devono numerosi scritti sulla storia di Canossa oltre a numerose poesie e saggi.\nScrisse tra l'altro i versi di un brano per canto pianoforte di Francesco Paolo Tosti, \"Oblio\", pubblicato da Ricordi "}
{"id": "5987921", "revid": "599013", "url": "https://it.wikipedia.org/wiki?curid=5987921", "title": "Bertille St. Clair", "text": "Carriera.\nHa allenato la Nazionale trinidadiana in due occasioni, guidandola anche alla Gold Cup nel 1998 e nel 2000."}
{"id": "5987922", "revid": "6923", "url": "https://it.wikipedia.org/wiki?curid=5987922", "title": "Task skipping", "text": "Task skipping (traducibile letteralmente come \"salto dei task\") \u00e8 una tecnica di calcolo approssimato che consente di evitare l'esecuzione di blocchi di codice in base ad una condizione booleana da verificarsi a run-time.\nQuesta tecnica viene solitamente applicata sulle porzioni di codice che richiedono pi\u00f9 risorse.\nIl principio di funzionamento di questa tecnica si basa sul fatto che una tupla di valori calcolati in sequenza verr\u00e0 considerato utile ai fini del programma solo se verifica alcune condizioni. Sapendo che un valore della tupla invalida (o molto probabilmente invalider\u00e0) l'intera tupla, \u00e8 possibile evitare di saltare il calcolo dei valori del resto della tupla.\nEsempio pratico.\nL'esempio seguente mostra il risultato di un task skipping applicato su questo codice sorgente in stile C.\nfor ( int i = 0; i &lt; N; i++ ) {\n value_1 = calcola_1(i);\n value_2 = calcola_2(i);\nSkipping a task.\nfor ( int i = 0; i &lt; N; i++ ) {\n value_1 = calcola_1(i);\n if ( value_1 &gt;= fixed_threshold ) {\n value_2 = calcola_2(i);"}
{"id": "5987923", "revid": "481666", "url": "https://it.wikipedia.org/wiki?curid=5987923", "title": "Chasing Yesterday (disambigua)", "text": ""}
{"id": "5987925", "revid": "73843", "url": "https://it.wikipedia.org/wiki?curid=5987925", "title": "Yamaha XJ6", "text": "L'XJ6 \u00e8 una motocicletta naked di media cilindrata prodotta dall'azienda giapponese Yamaha tra il 2009 e il 2015.\nDescrizione.\nPresentata come erede della Yamaha XJ 600 Diversion, era dotata di un propulsore 4 cilindri in linea con una potenza di 77 cv a 10000 gir/min, versione addolcita di quello che equipaggiava la Yamaha Fazer di pari cilindrata.\nDurante gli anni di produzione \u00e8 stata resa disponibile in varie versioni, oltre a quella base sprovvista di carenature era disponibile la versione \"Diversion\" con una piccola protezione. Dal 2010 venne anche prodotta la versione \"F\" in cui le protezioni aerodinamiche erano maggiormente sviluppate.\nNel 2013 la gamma \u00e8 stata sottoposta ad un restyling per uscire gradualmente dai listini nel 2015, lasciando come modello entry-level tra le naked la Yamaha MT-07."}
{"id": "5987927", "revid": "1929898", "url": "https://it.wikipedia.org/wiki?curid=5987927", "title": "Oxford Playhouse", "text": "L'Oxford Playhouse \u00e8 un teatro di Oxford, situato nella centrale Beaumont Street di fronte all'Ashmolean Museum.\nStoria.\nFu fondato nel 1923 da James Bernard Fagan con il nome \"The Red Barn\" e l'edificio originale si trovava nella periferia settentrionale di Oxford. Nel 1938 fu trasferito nella struttura attuale, progettata dall'architetto Edward Maufe. L'edificio \u00e8 rivestito da lastre in pietra, come diversi altri palazzi costruiti nei primi anni dell'Ottocento in stile Regency nella stessa via.\nLa storia dei primi anni del teatro \u00e8 documentata nel libro \"The Other Theatre\" di Norman Marshall, che fu regista teatrale al Playhouse. Avvenimenti pi\u00f9 recenti relativi alla struttura sono trattati nel libro del 2008 \"Oxford Playhouse: High and Low Drama in a University City\" di Don Chapman . Tra i vari attori che si sono esibiti nel teatro vi sono Rowan Atkinson, Ronnie Barker, Dirk Bogarde, Judi Dench, John Gielgud, Ian McKellen, Dudley Moore, Bill Hicks e Maggie Smith. Susannah York diede l'addio ai palcoscenici nel 2010 recitando in \"Quartet\" di Ronald Harwood. Un altro famoso regista del Playhouse fu negli anni sessanta il greco Minos Volanakis.\nNel 1961 l'Universit\u00e0 di Oxford ha rilevato il contratto di affitto dell'edificio e da allora la sezione teatrale dell'ateneo organizza rappresentazioni al Playhouse. Una delle produzioni pi\u00f9 famose fu il \"Dr Faustus\" del 1966 organizzato dalla Dramatic Society dell'Universit\u00e0 di Oxford, quando insieme agli studenti recitarono Richard Burton e Elizabeth Taylor. Negli anni successivi la coppia ha contribuito a finanziare un laboratorio teatrale studentesco da cui sarebbe nato il Burton Taylor Studio, un auditorium con 50 posti a sedere che si trova oggi nella vicina Gloucester Street. Nel 1967 vi fu al Playhouse una delle prime esibizioni teatrali di David Bowie, nello spettacolo \"Pierrot in Turquoise\" di Lindsay Kemp.\nIl Playhouse ha avuto nel corso degli anni frequenti problemi finanziari, in particolare nel 1987, quando si era resa necessaria una ristrutturazione ma la mancanza di fondi ne caus\u00f2 la chiusura. Fu riaperto nel 1991 al termine di una campagna di \"fundraising\" e di un sostanziale ammodernamento.\nIl Playhouse oggi.\nProprietaria del teatro \u00e8 un'organizzazione di beneficenza, che lo gestisce con personale professionale e un gruppo di registi. Oltre ad alcuni tra i migliori drammi britannici e internazionali, si tengono al Playhouse spettacoli di locali artisti dilettanti, concerti musicali, spettacoli di danza moderna, commedie e letture di poesia e prosa. Si producono spettacoli propri che vengono rappresentati nel teatro stesso e in altri teatri nazionali. Ogni anno sono circa 15.000 le persone che contribuiscono con discussioni dopo gli spettacoli, laboratori teatrali, condividendo esperienze di lavoro e nelle locali associazioni teatrali giovanili."}
{"id": "5987928", "revid": "701660", "url": "https://it.wikipedia.org/wiki?curid=5987928", "title": "Teatro Arena del Sole (Roccabianca)", "text": "Il teatro Arena del Sole \u00e8 un moderno teatro situato in piazza Giuseppe Garibaldi 24 a Roccabianca, in provincia di Parma.\nStoria.\nI bombardamenti alleati del 13 maggio 1944 colpirono pesantemente la citt\u00e0 di Parma, distruggendo parte del grandioso monumento a Giuseppe Verdi che sorgeva di fronte alla stazione ferroviaria; delle sue 28 statue in cemento, realizzate tra il 1913 e il 1922 dallo scultore Ettore Ximenes, alcune si salvarono, ma furono in parte trafugate da privati o gettate nel torrente Parma; di queste ultime, ne sopravvissero soltanto 9, recuperate al termine del conflitto dal dottor Enzo Tomasinelli, che le fece trasportare una per una a Roccabianca.\nNel frattempo il medico aveva avviato i lavori di costruzione di un'arena all'aperto a breve distanza dalla Rocca dei Rossi, destinata a ospitare rappresentazioni teatrali e musicali; le statue furono quindi sistemate ai lati della platea rettangolare all'interno di cornici in tubi metallici ad arco a sesto acuto.\nL'inaugurazione del teatro si svolse solennemente il 29 settembre del 1946, con la rappresentazione dell'opera rossiniana \"Il barbiere di Siviglia\".\nIn seguito la sala fu coperta e trasformata in cinema-teatro, ma dopo circa 30 anni dalla sua apertura la crisi del settore caus\u00f2 la cessazione dell'attivit\u00e0; il locale fu adibito dapprima a magazzino di mobili e successivamente a palestra, per essere infine chiuso nel 1995.\nNel 2006 il Comune di Roccabianca acquist\u00f2 la sala, di cui in seguito avvi\u00f2 i lavori di ristrutturazione, cofinanziati anche dalla Fondazione Cariparma e dalla Regione Emilia-Romagna; l'intervento interess\u00f2 anche tutti gli impianti, le statue verdiane e gli arredi; il teatro rinnovato fu inaugurato il 25 aprile del 2009 e da allora \u00e8 utilizzato per spettacoli teatrali, congressi e convegni.\nDescrizione.\nIl foyer del teatro, ricavato durante la ristrutturazione frazionando la sala originaria, \u00e8 raggiungibile attraversando la galleria d'ingresso aperta nel fabbricato antistante.\nLa moderna sala a pianta rettangolare, priva di palchi, ospita 324 posti a sedere. Ai lati sono posizionate su alti piedistalli le 9 statue in cemento dello Ximenes, 6 sulla sinistra e 3 sulla destra; le sculture raffigurano i principali personaggi delle opere verdiane \"Oberto, Conte di San Bonifacio\", \"Ernani\", \"Alzira\", \"Inno di Guerra\" , \"Macbeth\", \"I masnadieri\", \"La battaglia di Legnano\", \"Don Carlos\" e \"Aida\".\nAl piano superiore \u00e8 inoltre presente il ridotto, realizzato durante gli ultimi lavori di ristrutturazione in corrispondenza del foyer."}
{"id": "5987929", "revid": "599013", "url": "https://it.wikipedia.org/wiki?curid=5987929", "title": "Stokely Mason", "text": "Carriera.\nClub.\nHa giocato nel campionato trinidadiano e costaricano.\nNazionale.\nHa esordito in Nazionale nel 1996, giocando 57 incontri sino al 2004."}
{"id": "5987940", "revid": "124123", "url": "https://it.wikipedia.org/wiki?curid=5987940", "title": "Hannibal Najjar", "text": "Carriera.\nHa allenato la Nazionale trinidadiana tra l'ottobre del 2002 l'aprile del 2003."}
{"id": "5987942", "revid": "123252208", "url": "https://it.wikipedia.org/wiki?curid=5987942", "title": "Complesso monumentale di Santa Croce e Tutti i Santi", "text": "Il complesso monumentale di Santa Croce e Tutti i Santi, voluto e fondato da san Pio V, si trova a Bosco Marengo nei pressi di Alessandria.\nStoria.\nPremesse.\nMentre era ancora cardinale, il futuro papa Michele Ghislieri ebbe il desiderio di fondare un convento domenicano nel suo paese natale, Bosco Marengo. Si prodig\u00f2 per l'acquisto di case e terreni nel centro del paese per proseguire con il suo intento.\nIl 17 gennaio 1566, una volta salito al soglio pontificio - e con maggiori risorse a disposizione, riformul\u00f2 il suo intento ampliandolo e disponendo l'edificazione del convento fuori dei confini di Bosco Marengo. \u00c8 probabile che tale decisione venne adottata in seno ad un pi\u00f9 ampio progetto di unificazione di Bosco Marengo e del paese limitrofo Frugarolo. In questo modo il convento sarebbe stato al centro di un nuovo nucleo urbano.\nCostruzione.\nTrascorsi appena quattro mesi dal conclave, il 9 maggio 1566, ci fu l'acquisizione dei terreni e, con la bolla \"Praeclarum quidem opus\" del 1 agosto 1566, cominciarono i lavori di costruzione che terminarono nell'ultimo decennio del XVI secolo. La chiesa del convento era inoltre destinata a divenire il sepolcro del papa. Progettata da Ignazio Danti, i lavori proseguirono sotto la direzione di Martino Longhi il vecchio. Il pontefice affida fin da subito l\u2019apparato decorativo a Giorgio Vasari, che si dedica alla realizzazione di numerose opere tra cui una grandiosa macchina d\u2019altare smantellata, poi, nel 1710.\nSan Pio V non pot\u00e9 vedere il compimento del suo progetto morendo prima del termine dei lavori. Dopo la sua morte si prosegu\u00ec talvolta con risorse economiche minori che si possono notare nella minore sontuosit\u00e0 del primo piano del convento. Nonostante la struttura nel suo complesso presenti i caratteri originali tardorinascimentali, vi furono nel corso dei secoli costanti opere di ampliamento, di modifica e adattamento alle nuove destinazioni. Quando il cardinal nipote Michele Bonelli, dopo la morte di Pio V e di Vasari, si incarica di portare a termine i lavori, il cantiere viene completato con alcune scelte che si distaccheranno fortemente dallo stile iniziale.\nNuovi interventi e chiusura.\nAll\u2019inizio del secolo successivo, nel 1712, nuovi interventi si intrecciano con le solenni celebrazioni per la canonizzazione di San Pio V. Santa Croce nel XVIII secolo diventa un famoso studio teologico e filosofico, ma la sua esistenza \u00e8 messa a repentaglio dalle misure adottate dai francesi in materia di soppressione degli enti religiosi: un provvedimento del 1801 ne dispone la chiusura, assegnando la struttura al Comune di Bosco che divide gli spazi del convento tra veterani francesi ed ex-religiosi. Successivamente venne adibito a vari usi: magazzino, ospedale oftalmico militare e infine trasformato in riformatorio minorile nel 1894 e chiuso agli inizi degli anni novanta del Novecento.\nRitorno dei padri Domenicani.\nI padri Domenicani ritornano al convento solo il 30 novembre del 1823, dopo ripetute richieste. Sotto la guida del vicario Giuseppe Velzi il monastero riprende vita e si apre il noviziato. Il convento rimane per parecchi anni al centro delle pagine pi\u00f9 importanti della storia domenicana. Ospita, ad esempio, un gruppo di frati francesi che tentano di rifondare il loro Ordine in Francia dopo la rivoluzione del 1789.\nI primi tentativi vengono fatti nel 1829 quando il vicario generale dell\u2019Ordine, Tommaso Ancarani, scrive al vicario delle province di San Pietro Martire con l\u2019obiettivo di ammettere al noviziato tre giovani francesi e inviarli in patria negli anni successivi. Il destinatario della missiva muore poco prima di riceverla e la missione fallisce. Il secondo tentativo si ha nel 1841 quando il padre Jean Baptiste Lacordaire, una delle figure di spicco per la restaurazione dei Domenicani in Francia, riunisce a Roma alcuni giovani desiderosi di entrare nell'Ordine, affidandone la formazione, in parte, proprio al monastero di Santa Croce. Nel 1842 questo gruppo di novizi riceve l'abito e negli anni successivi fonda la prima casa comunitaria a Nancy, ponendo la base per la ricostituzione di altri monasteri.\nLa soppressione del convento.\nNel 1860 il convento di Santa Croce viene soppresso e destinato, su ordine del Ministero della Guerra, a funzioni militari.\nRestauri.\nNel XX secolo iniziano anche le prime operazioni di recupero. Tra i restauri pi\u00f9 significativi, quello della facciata nel 1970, gli interventi di consolidamento di alcune statue nel 1975, e infine il cantiere del 1992 in cui viene restaurato, con fondi della Soprintendenza dei beni storici e architettonici, il mausoleo di papa Pio V.\nAll\u2019inizio del nuovo millennio la chiesa \u00e8 stata interessata da una importante campagna di restauri, che si \u00e8 svolta dal 2000 al 2013 interessando la facciata, la navata, il transetto e le cappelle, riportando alla luce l\u2019aspetto originale voluto dal pontefice.\nIl complesso \u00e8 stato sede del World Political Forum fondato nel 2002 da Michail Gorba\u010d\u00ebv.\nLa chiesa.\nL\u2019edificio della chiesa boschese \u00e8 emblematico delle ideologie portate dalla riforma Tridentina. Sembra plausibile che il progetto della chiesa fosse stato ispirato almeno nelle sue linee essenziali da Pio V e direttamente concordato con lui.\nLa facciata.\nUnica nel suo genere sul territorio alessandrino, \u00e8 in stile tosco-romanico e presenta in alto al centro lo stemma di papa Pio V, committente dell\u2019opera, uno scudo a strisce rosse e oro posto davanti a due chiavi incrociate e sotto alla mitra papale, simbolo che si ritrova frequentemente anche all'interno dell'edificio. Sotto lo scudo, una finestra semicircolare, ai lati della quale sono impostate due coppie di paraste in stile dorico; agli estremi, due obelischi in pietra. Nella parte inferiore vi sono quattro coppie di paraste ioniche con due nicchie nel mezzo. Il portale centrale \u00e8 marmoreo, di ispirazione classica, \u00e8 costituito da due colonne in stile corinzio, un frontone triangolare e un portone in legno massiccio. La superficie di fondo \u00e8 in laterizio e tutti gli elementi ornamentali sono in pietra. A indicare la separazione dei piani vi \u00e8 un\u2019alta architrave con fregio a metope e triglifi. \nRispetto ad altri corpi dell'edificio, risultato di lavori in diverse epoche e con altalenanti risorse finanziarie, la facciata appare essere pi\u00f9 organica e riflette una maggiore aderenza al progetto originario. Essa doveva essere gi\u00e0 completata nel 1571.\nL'interno.\nLa pianta della chiesa \u00e8 a croce latina con aula longitudinale allungata e transetto. Di gusto tardo-rinascimentale, possiede su ogni lato cinque cappelle comunicanti tra loro, in principio tutte di forma e di dimensione uguale, che affiancano la grande navata centrale. I bracci del transetto furono mantenuti ampi quanto la nave, ma si ridusse la campata presbiteriale per allargare l\u2019abside semicircolare, nello stile dell\u2019epoca. Infine, lo spazio sotto la cupola all\u2019incrocio dei bracci fu destinato a presbiterio per collocarvi la macchina lignea progettata da Giorgio Vasari.\nL\u2019interno della chiesa \u00e8 spazioso e luminoso. La serie di pilastri che accompagnano i fianchi della navata e dividono le cappelle, presenta alte paraste corinzie; queste ultime sono collegate da una trabeazione continua, sulla quale vi \u00e8 una volta a botte a pieno centro tagliata sul punto delle lunette che ospitano le finestre. All\u2019incrocio dei bracci vi sono quattro pilastri con coppie di paraste analoghe che sostengono gli arconi della cupola di base ottagonale.\nA causa di incongruenze morfologiche il progetto originario \u00e8 stato modificato, si spiegano cos\u00ec la mancanza dell\u2019attico e l\u2019insolita assenza del tamburo nella cupola. La costruzione di questa cupola ottagonale viene iniziata nel 1591 quando le disponibilit\u00e0 finanziarie erano ridotte. \nNel registro superiore cappelle laterali troviamo la sola elevazione della navata. La superficie inferiore \u00e8 divisa da paraste doriche in tre specchiature: quella centrale \u00e8 caratterizzata da un portale marmoreo classicheggiante, mentre nelle specchiature laterali vi \u00e8 una nicchia per parte con un fastigio curvilineo al di sopra. La separazione dei piani \u00e8 sottolineata da un architrave con fregio a metope e triglifi, delimitato da coppie di paraste ioniche e terminato all\u2019estremit\u00e0 da raccordi a voluta, affiancati da obelischi; esso presenta un\u2019ampia finestra semicircolare sormontata dallo stemma del pontefice.\nLa chiesa di Santa Croce \u00e8 sicuramente un \"unicum\" nella produzione architettonica locale, ma pu\u00f2 essere facilmente accomunata ad un gruppo di chiese romane risalenti alla met\u00e0 del XVI secolo e riconducibili alla lezione sangallesca: infatti, presenta una notevole somiglianza nella facciata con la chiesa carmelitana di Santa Maria in Traspontina.\nAnche un disegno conservato nella Biblioteca Marucelliana, assegnato alla fabbrica di Santa Maria dell\u2019Orto in Trastevere, richiama il prospetto di Santa Croce. Secondo il primo storico della chiesa, Giovanni Della Valle, il pontefice affid\u00f2 il progetto del convento al perugino Ignazio Danti, eminente matematico, cosmografo e geografo e frate domenicano, prima al servizio dei Medici e poi di papa Gregorio XIII. Tuttavia, una pi\u00f9 attenta indagine ha portato all\u2019ipotesi che il progettista del convento di Bosco sia il fiorentino Giovanni Lippi, detto Nanni di Baccio Bigio, che proprio in quegli anni era al servizio del pontefice. Ma dal 1568 anche Martino Longhi prese parte al cantiere del convento. Abbiamo notizie della sua presenza a Bosco a partire dal 1569. Probabilmente Longhi si occup\u00f2 del cantiere quando ormai la costruzione era ampiamente avviata e la chiesa quasi terminata. Se veramente ci fu un suo contributo al progetto, esso riguard\u00f2 soltanto interventi sulle decorazioni e la risoluzione di alcuni problemi edilizi. Abitualmente gli viene attribuito il portale della biblioteca.\nGli apparati decorativi.\nNonostante le distruzioni e le spoliazioni subite nel corso dei secoli, il complesso ancora conserva pregevoli opere: \"Giudizio universale\" di Giorgio Vasari, originariamente pala della \"Macchina vasariana\"; \"Adorazione dei Magi\" sempre del Vasari; un prezioso \"coro ligneo\" del XVI secolo intagliato da Angelo Marini, raffiguranti numerosi santi; il \"mausoleo di Pio V\".\nEntrando, \u00e8 presente una coppia di acquasantiere, databile al 1570, con la tazza in marmo verde antico e decorata internamente con animali acquatici.\nCome descritto in precedenza, a costeggiare la navata centrale vi sono due file di cinque cappelle per parte: le prime tre cappelle della navata destra conservano l\u2019originario assetto cinquecentesco con ancone in stucco e legno policromo ad inquadrare i dipinti: \"Il Battesimo di San Paolo, Il Miracolo di Sant\u2019Antonino\" e lo \"Sposalizio mistico di Santa Caterina\", opere di un pittore attivo a Roma tra 1575 e 1580.\nMolto importante \u00e8 la Cappella del Rosario, nella quale \u00e8 presente la pala dipinta da Grazio Cossali che raffigura la \"Vergine tra i santi Domenico e Caterina da Siena, venerata dal Cardinal Bonelli, da Pio V, da Filippo II e dal Doge Mocenigo\", protagonisti della battaglia di Lepanto del 1571, dal forte messaggio politico e ideologico. Di grande qualit\u00e0 \u00e8 inoltre l\u2019architettura intagliata e dorata della fastosa macchina d\u2019altare, opera dell\u2019artista tedesco Stefano Vil.\nTra gli altri spazi sacri, la Cappella delle Reliquie e dei Reliquiari, la Cappella che contiene \"l\u2019Adorazione dei Magi\", di Giorgio Vasari, nonch\u00e9 le due con opere di Guglielmo Caccia, detto il Moncalvo: \"La Vergine appare a san Giacinto\" e \"Ges\u00f9 Crocifisso parla a san Tommaso d\u2019Aquino\".\nNel braccio del transetto, contro la parete di fondo, \u00e8 innalzato il mausoleo di Pio V, realizzato con marmi rari e policromi, delimitato da colonne e statue, realizzate da Giovanni Antonio Buzzi di Viggi\u00f9 nel 1571; vi \u00e8 uno slanciato coronamento a edicola con candelabri e vasi ornamentali. Il rilievo centrale rappresenta Pio V genuflesso ai piedi del Cristo risorgente. L\u2019apparato del mausoleo comprendeva anche una grande tavola marmorea e una vasca in breccia africana. Appoggiato alla parete opposta c\u2019\u00e8 il sarcofago marmoreo con la sua epigrafe originaria sul basamento.\nUn altro repertorio figurativo di edificazione morale e spirituale, oltre che manifesto ideologico di grande chiarezza, \u00e8 il coro ligneo opera degli scultori Giovanni Gargiolli e Angelo Marini. Ciascuno dei 32 dossali reca l\u2019immagine di un santo o di un personaggio della storia sacra.\nLa chiesa ha subito moltissime modifiche nel corso degli anni: i cambiamenti maggiori sono stati apportati a seguito della beatificazione di Pio V da parte di Papa Clemente X nel 1672 per omaggiare le figure dell\u2019Ordine domenicano e il fondatore della suddetta chiesa. Un dettaglio evidente che \u00e8 stato aggiunto \u00e8 il motivo decorativo rosso che percorre la parte alta della chiesa. Ulteriori modifiche sono state apportate nel 1712, anno di santificazione di Pio V. Tutta l\u2019edificio \u00e8 pervaso da un forte messaggio narrativo, formativo e celebrativo voluto dal papa in persona.\nI corali miniati.\nI corali miniati sono un insieme di codici manoscritti per il canto gregoriano intonato dai monaci durante i riti liturgici che accompagnano la vita conventuale, commissionati da Papa Pio V per il complesso di Santa Croce di Bosco. Documento fondamentale della pittura libraria del Cinquecento italiano, le miniature di Bosco sono importanti anche perch\u00e9 riflettono gli orientamenti culturali nati dal Concilio di Trento. L\u2019iconografia predilige immagini di Ges\u00f9, della Vergine, degli Apostoli, degli Evangelisti o dei Domenicani e forniva ai fedeli modelli etici, culturali e teologici.\nSi trattava in origine di 34 codici, prezioso esempio di miniatura cinquecentesca: attualmente 31 di questi, in ottime condizioni tranne uno cui \u00e8 stata asportata gran parte della decorazione, sono conservati presso il Museo Civico di Alessandria, cui furono donati ufficialmente nel 1896. Uno soltanto rimase fuori dalla donazione e fu acquistato nel 1996 da Regione Piemonte, Comune di Alessandria e Provincia di Alessandria insieme alla Fondazione Cassa di Risparmio di Alessandria, dalla collezione Eredi Sola di Milano. \nAltri due volumi sono invece di propriet\u00e0 dell'Ordine dei frati predicatori, mentre il trentaquattresimo \u00e8 andato perduto. Le speranza che possa essere reperito, perlomeno parzialmente, \u00e8 stata riaccesa dalla comparsa di un foglio con tanto di iniziale istoriata in un'asta di antiquariato del 1986.\nL\u2019aspetto storicamente e culturalmente pi\u00f9 significativo \u00e8 costituito dall\u2019iconografia delle iniziali istoriate che da un lato, ritraendo i frati intenti nel canto, esprime la finalit\u00e0 stessa dei codici, dall\u2019altro intende trasmettere i contenuti storico-teologici alla base della loro formazione attraverso sequenze narrative che riprendono episodi significativi della vita di Cristo, accuratamente selezionati secondo i dettami della Chiesa della Controriforma, da poco definiti con rigore dogmatico nell'ambito del Concilio di Trento.\nLe intricate vicissitudini e l'alone di mistero che circonda la realizzazione di questi volumi rappresentano uno dei loro motivi di fascino, accanto al pregio artistico: \u00e8 risaputo per certo che l\u2019acquisto della cartapecora, supporto su cui sono stati manoscritti i codici, \u00e8 documentato nell\u2019aprile 1567 sotto diretta committenza papale e che la realizzazione dei codici \u00e8 avvenuta a Roma.\nL'identificazione degli artisti che realizzarono effettivamente i codici \u00e8 invece assai pi\u00f9 problematica: \u00e8 attestato il coinvolgimento di padre Benedetto da Bergamo, monaco di Vallombrosa, calligrafo e miniatore attivo a Roma in quegli anni, cui probabilmente Pio V aveva affidato in prima persona la commissione dell'opera e che sicuramente realizz\u00f2 alcune miniature, data la somiglianza riscontrata dagli esperti con i corali di Pavia e il soprattutto con il \"Graduale romanum\", a lui attribuito con certezza. Tuttavia la realizzazione dei singoli fogli non \u00e8 da attribuirsi al medesimo soggetto, come dimostrato dalle eterogenee influenze artistiche rintracciate dagli esperti: da un lato, lo stile fiammingo di Bartholom\u00e4us Spranger, dall\u2019altro quello della bottega di Giulio Clovio, definito dal Vasari \u201c\"un piccolo e nuovo Michelagnolo\"\u201d, celebre miniaturista esponente del Manierismo, che appunto riprende fedelmente lo stile rinascimentale. \u00c8 poi largamente presente l'influenza lombarda, pi\u00f9 tradizionalista, nelle miniature realizzate dallo stesso Benedetto da Bergamo e da Raffaello da Cremona, la cui firma compare su un ritaglio ricondotto recentemente ai corali di Bosco.\nNel 2019 \u00e8 stata approvata l'iniziativa del Comune di Alessandria di digitalizzare i contenuti dei corali conservati presso il Museo Civico di Alessandria, i 34 originali pi\u00f9 alcune copie.\nLa macchina vasariana.\nIn origine, la Chiesa di Santa Croce era stata dotata di un imponente Macchina d'altare lignea ideata da Giorgio Vasari, la cui struttura architettonica venne poi smembrata attorno al 1710 \u2013 e and\u00f2 in seguito in parte dispersa \u2013 in occasione della posa in opera del nuovo altare marmoreo, mentre buona parte delle tavole che l\u2019ornavano, dipinte dall\u2019Aretino e dalla sua bottega, si conservano ancora all\u2019interno del tempio, appese alle pareti del transetto e del coro, oppure conservate nel Museo Vasariano.\nTuttavia, la struttura dell\u2019altare pu\u00f2 essere restituita attendibilmente grazie ad alcuni spunti documentali, storici ed iconografici. A giudicare dalle allusioni del Vasari, la macchina d\u2019altare avrebbe dovuto essere formata da una struttura prismatica a base rettangolare, arricchita di risalti e membrature architettoniche, nelle cui campiture fossero inserite le ancone, corrispondenti ai due prospetti principali provvisti di altrettante mense.\nQuando si trovava ancora a Roma, Vasari aveva mostrato un primo abbozzo della macchina, che avrebbe incontrato il favore del pontefice, secondo quanto egli stesso avvertiva in altre lettere. Rientr\u00f2 in seguito a Firenze per predisporre disegni preparatori ed avviare l\u2019esecuzione dei dipinti. Una volta definito il progetto, si tratt\u00f2 di scegliere un adeguato falegname e tagliatore da inviare direttamente a Bosco Marengo per la sua realizzazione. Dopo alcuni tentativi insoddisfacenti, fu chiamato il maestro toscano Giovanni Gargiolli. Mentre questi si occupava della macchina lignea, Vasari a Firenze doveva procedere all\u2019esecuzione delle diverse tavole che ne avrebbero formato il ricco corredo pittorico.\nTutto il ciclo relativo alla macchina venne completato entro l\u2019estate del 1569 come doveva testimoniare il Vasari stesso nelle sue \"Ricordanze\", riportando nella circostanza dati molto interessanti sulla disposizione delle tavole, dei soggetti e dei dipinti.\nAnche il Gargiolli in quella data doveva aver terminato la struttura lignea dell\u2019altare, ci\u00f2 di cui il Vasari era probabilmente avvertito, viste le sue insistenze per mandare a Bosco i due indoratori per l\u2019ancona. All\u2019inizio del luglio del 1570, le tavole vennero imballate e trasportate a Pisa e successivamente a Genova.\nTra i fianchi della macchina e i pilastroni laterali si formavano due passaggi larghi 2,30 metri circa, schermati da altrettante porte lignee. La larghezza del fronte doveva risultare di circa 6,40 metri, quella della mensa di poco pi\u00f9 di 3,50 metri e i risalti laterali dei basamenti delle semicolonne abbinate di 1,36 metri ciascuno. La struttura era rialzata di 3 gradini rispetto al livello del presbiterio e doveva misurare in altezza circa 9,10 metri alla cornice di coronamento e poco pi\u00f9 di 10,50 metri fino al colmo del fastigio dell\u2019attico.\nLa bolla papale di erezione del convento domenicano di Bosco Marengo venne emanata il 1\u00ba agosto 1566. Michele Ghisleri cos\u00ec, da poco sul trono di San Pietro, dava \u201cpi\u00f9 ampie e magnifiche proporzioni\u201d e nuovo ed esemplare respiro a un progetto di valorizzazione del borgo natale che aveva gi\u00e0 accarezzato e tentato di avviare in veste di cardinale. La chiesa viene immaginata come uno scrigno prezioso, incastonato di opere realizzate dai pi\u00f9 rinomati artisti del tempo, specchio sacro della divinit\u00e0, in contrasto con la povert\u00e0 degli ambienti e della vita monastici. In questa logica, Pio V affid\u00f3 a Vasari un dipinto destinato alla chiesa del convento. \nIl 12 luglio Vasari mand\u00f2 a Firenze uno \u201cschizzo\u201d, il quale era stato sottoposto al giudizio del Papa. Il 18 agosto, fornendo anche indicazioni non prive di interesse sul suo metodo di lavoro, Vasari comunicava di aver finito di disegnare \u201c\"la taula del Papa\"\u201d. Il 25 gennaio dell\u2019anno successivo il pittore annunci\u00f2 che il dipinto sarebbe stato ultimato entro 8 giorni e quindi subito spedito a Roma dove il Papa attendeva Vasari per alcune \u201ccosette\u201d. Proprio queste si rivelarono poi essere il nuovo grande altare maggiore per la chiesa di Santa Croce, il pi\u00f9 monumentale altare realizzato da Vasari nella sua lunga carriera.\nMentre la tavola col \"Giudizio finale\" si trova ancora sull\u2019altar maggiore, la pala col \"Martirio di San Pietro da Verona\", restaurata, \u00e8 visibile nel Museo Vasariano.\nIl convento.\nDue sono le fabbriche conventuali, si estendono una a nord ed una a ovest della chiesa, formando con essa un vasto rettangolo: il convento \u00e8 organizzato in tre parti: il chiostro piccolo, gli spazi coperti e il chiostro grande. Per la maggior parte doveva gi\u00e0 essere completato alla morte del papa."}
{"id": "5987943", "revid": "254401", "url": "https://it.wikipedia.org/wiki?curid=5987943", "title": "Museo diocesano di Fabriano", "text": "Il museo diocesano \u00e8 stato inaugurato nel 2015 dal Vescovo Giancarlo Vecerrica, con la direzione di don Alfredo Zuccatosta (\u2020 2021). Espone pitture, sculture, grafiche e arti decorative, che raccontano l\u2019identit\u00e0 religiosa, culturale e artistica della diocesi attraverso opere provenienti dai vicariati di Cerreto d\u2019Esi, Fabriano, Genga, Matelica e Sassoferrato. A Matelica, nella casa-museo di palazzo Piersanti, \u00e8 visibile un\u2019altra ricca collezione diocesana."}
{"id": "5987949", "revid": "599013", "url": "https://it.wikipedia.org/wiki?curid=5987949", "title": "Stuart Charles-Fevrier", "text": "Carriera.\nHa allenato la Nazionale trinidadiana tra il 2003 ed il 2004 prima di diventare nuovamente l'allenatore del W Connection."}
{"id": "5987951", "revid": "1522738", "url": "https://it.wikipedia.org/wiki?curid=5987951", "title": "Rogernomics", "text": "Il termine rogernomics, sincrasi tra \"Roger\" e \"economics\", \u00e8 stato coniato dai giornalisti della rivista \"New Zealand Listener\" in analogia con il termine \"reaganomics\", per descrivere le politiche economiche seguite da Roger Douglas dopo la sua nomina nel 1984 come ministro delle Finanze nel quarto governo laburista della Nuova Zelanda.\nLa \"rogernomics\" \u00e8 stata caratterizzata dalla ristrutturazione guidata dal mercato, dalla deregolazione e dal controllo dell'inflazione attraverso una politica monetaria restrittiva, accompagnata da un tasso di cambio fluttuante e dalla riduzione del deficit fiscale.\nDouglas proviene dall'area laburista e l'adozione del suo governo di politiche economiche di solito associate alla parte conservatrice dello schieramento politico, \u00e8 stata oggetto di lunghe controversie."}
{"id": "5987952", "revid": "838137", "url": "https://it.wikipedia.org/wiki?curid=5987952", "title": "Forma di Maass", "text": "In matematica una forma d'onda secondo Mass (o semplicemente forma di Maass) \u00e8 una funzione del semipiano superiore complesso che si comporta come una forma modulare, ma senza essere necessariamente olomorfa. Furono studiate per la prima volta da Hans Maass nel 1949.\nDefinizione.\nS\u00eca \"k\" un semintero, \"s\" un numero complesso, e \u0393 un sottogruppo discreto di SL2(R) (cio\u00e8 \u0393 \u00e8+ un sottospazio discreto di SL2(R)). \nUna forma di Maass di peso \"k\" per \u0393 con autovalore di Laplace \"s\", \u00e8 una funzione liscia del semipiano superiore complesso che soddisfa le seguenti condizioni:\nUna forma di Maass armonica \u00e8 una funzione liscia del semipiano superiore complesso che si comporta come una forma modulare sotto l'azione di un gruppo modulare, che \u00e8 un autovalore del corrispondente operatore di Laplace iperbolico, che assume al massimo una crescita lineare esponenziale in corrispondenza della forma di cuspide, e se la laplaciana dell'autovalore di \"f\" \u00e8 zero: quindi, senza la condizione \u00abche \"f\" cresce al massimo come un polinomio in corrispondenza della forma di cuspide\u00bb, richiamata in precedenza.\nPrincipali risultati.\nS\u00eca \"f\" una \"cusp form\" di Maass, avente peso 0. Kim e Sarnak hanno scoperto che il coefficiente normalizzato di Fourier per un numero primo \"p\" \u00e8 limitato da formula_7."}
{"id": "5987955", "revid": "889336", "url": "https://it.wikipedia.org/wiki?curid=5987955", "title": "Stuart Charles Fevrier", "text": ""}
{"id": "5987956", "revid": "124123", "url": "https://it.wikipedia.org/wiki?curid=5987956", "title": "Karoline Friederike von Haeseler", "text": "Biografia.\nKaroline Friederike era la figlia del consigliere Johann August von Haeseler, e di sua moglie, Sophie Dorothea von Podewils (1734-1802), figlia del ministro prussiano Heinrich von Podewils.\nSpos\u00f2 il ciambellano Karl Ludwig von Berg (16 aprile 1754-28 dicembre 1847), signore di Kleptow, Werbelow, Schonfeld e Spiegelberg. Ebbero una figlia:\nKaroline crebbe a Weimar, dove conobbe Johann Wolfgang von Goethe e Johann Gottfried von Herder, e divennero amici. Era anche un'amica di Friedrich von Schiller.\nDama d'onore.\nDopo il divorzio, Karoline si trasfer\u00ec alla corte prussiana. Grazie alla sua amicizia con Marie von Kleist, divenne dama al servizio della regina Luisa, diventando la pi\u00f9 vicina consigliera e confidente.\nDurante l'invasione napoleonica, accompagn\u00f2 la regina prima a K\u00f6nigsberg e poi a Berlino. Nel dicembre 1809 accompagn\u00f2 la regina nel suo ultimo viaggio a Neustrelitz. Tra le sue braccia, Luisa mor\u00ec il 19 luglio 1810 a Schloss Hohenzieritz.\nDivenne il primo biografo della regina. Nel 1814 pubblic\u00f2 i suoi ricordi dal titolo: \"Luisa, regina di Prussia\".\nLa sua casa a Wilhelmstrasse 70, era un luogo di ritrovo di numerosi poeti e studiosi. Lei era amico di Gleim, dei fratelli Jacobi, dei fratelli Stolberg, di Claudius, Voss, Herder, Wieland, Goethe e Jean Paul. Anche alti funzionari statali come Heinrich Friedrich Karl von Stein.\nMorte.\nDopo la morte del principe di Solms-Braunfels, nel 1814 divenne dama d'onore della sua vedova, la principessa Federica di Meclemburgo-Strelitz, sorella della regina Luisa, incarico che mantenne fino alla sua morte, avvenuta mentre era in cura a Teplice."}
{"id": "5987962", "revid": "599013", "url": "https://it.wikipedia.org/wiki?curid=5987962", "title": "Dale Saunders", "text": "Carriera.\nClub.\nHa sempre giocato nel campionato trinidadiano.\nNazionale.\nHa esordito in Nazionale nel 1997, giocando 43 incontri sino al 2003."}
{"id": "5987963", "revid": "6923", "url": "https://it.wikipedia.org/wiki?curid=5987963", "title": "Philipp Oettl", "text": ""}
{"id": "5987968", "revid": "287204", "url": "https://it.wikipedia.org/wiki?curid=5987968", "title": "Aron Canet", "text": ""}
{"id": "5987971", "revid": "71155", "url": "https://it.wikipedia.org/wiki?curid=5987971", "title": "Indice P.R.E.N.", "text": ""}
{"id": "5987989", "revid": "124123", "url": "https://it.wikipedia.org/wiki?curid=5987989", "title": "Charles Ribart", "text": "Le notizie sul suo conto sono scarse. Nel 1758 era membro dell\"'Acad\u00e9mie de B\u00e9ziers\", e aveva pubblicato \"Architecture singuli\u00e8re. L'\u00e9l\u00e9phant triomphal. Grand kiosque \u00e0 la gloire du Roi.\" \n\u00c8 noto per aver progettato un monumento in forma di elefante che avrebbe dovuto essere realizzato a Parigi."}
{"id": "5987990", "revid": "439868", "url": "https://it.wikipedia.org/wiki?curid=5987990", "title": "Citt\u00e0 della Quercia", "text": ""}
{"id": "5987991", "revid": "290023", "url": "https://it.wikipedia.org/wiki?curid=5987991", "title": "Charles Ribart de Chamoust", "text": ""}
{"id": "5987995", "revid": "1543377", "url": "https://it.wikipedia.org/wiki?curid=5987995", "title": "Teoria delle maree", "text": "La teoria delle maree \u00e8 l'applicazione della meccanica del continuo per interpretare e predire le deformazioni mareali\ndei corpi planetari e delle loro atmosfere o oceani sotto l'influenza gravitazionale di un altro corpo astronomico (in particolare la Luna per quanto riguarda la Terra e i suoi oceani).\nKeplero.\nNel 1609 Giovanni Keplero sugger\u00ec correttamente che le maree erano causate dall'attrazione gravitazionale della Luna basando il suo ragionamento su antiche osservazioni e correlazioni, citate gi\u00e0 da Tolomeo nei \"Tetrabiblos\".\nIpotesi di Galileo sulle maree.\nNel 1616 Galileo Galilei scrisse il \"Discorso sul flusso e il reflusso del mare\", in una lettera indirizzata al cardinale Alessandro Orsini. In questo \"Discorso\" egli cerc\u00f2 di spiegare le maree come risultato della rotazione e rivoluzione terrestre attorno al Sole, ritenendo che gli oceani si comportassero come l'acqua in una grande bacinella. La rotazione terrestre costringerebbe gli oceani \"alternativamente ad accelerare e ritardare\". La sua visione dell'oscillazione e del moto alternativamente accelerato e ritardato della rotazione terrestre era un processo dinamico che deviava dal precedente dogma che proponeva un processo di espansione e contrazione dell'acqua marina. La teoria era per\u00f2 errata e ulteriori analisi condotte nei secoli successivi portarono all'attuale comprensione del fenomeno delle maree. Galileo aveva respinto l'interpretazione proposta da Keplero per le maree.\nNewton.\nNewton nei suoi \"Principia\" forn\u00ec una spiegazione corretta della forza mareale che pu\u00f2 essere utilizzata per spiegare le maree su di un pianeta ricoperto da un oceano uniforme, ma che non tiene conto della distribuzione dei continenti o della batimetria oceanica.\nTeoria dinamica di Laplace.\nLa teoria dinamica delle maree descrive e predice l'effettivo comportamento reale delle maree oceaniche.\nMentre Newton aveva spiegato le maree descrivendo le forze che le generano e Bernoulli aveva dato una descrizione della reazione statica delle acque della Terra al potenziale mareale, la teoria dinamica delle maree, sviluppata da Pierre-Simon Laplace nel 1775, descrive la reale reazione dell'oceano alle forze di marea. La teoria di Laplace prende in considerazione l'attrito, la risonanza e i periodi naturali dei bacini oceanici. Predice i grandi sistemi anfidromici nei bacini oceanici e spiega le maree oceaniche in modo corrispondente alle effettive osservazioni. \nLa teoria dell'equilibrio, che era basata sul gradiente gravitazionale del Sole e della Luna ma che ignorava la rotazione terrestre, gli effetti dei continenti e altri effetti importanti, non era in grado di spiegare le reali maree oceaniche. Poich\u00e9 le misurazioni hanno confermato la teoria dinamica, ora si riesce a dare una spiegazione a molti aspetti, quali il modo in cui le maree interagiscono con i crinali abissali, o come le catene sottomarine danno luogo alla formazione di vortici che permettono la risalita dei nutrienti dalle profondit\u00e0 alle acque di superficie. La teoria dell'equilibrio permette di calcolare l'altezza delle onde di marea inferiori a mezzo metro, mentre la teoria dinamica riesce a spiegare perch\u00e9 le maree possono alzarsi anche di 15 metri. Le osservazioni da satellite confermano l'accuratezza della teoria dinamica e le maree sono ora misurate con la precisione di qualche centimetro.\nLe misure effettuate dal satellite CHAMP corrispondono in modo preciso ai modelli basati sui dati TOPEX.\nEquazioni delle maree di Laplace.\nNel 1776, Pierre-Simon Laplace formul\u00f2 una serie di equazioni differenziali alle derivate parziali in cui il flusso veniva descritto come una lamina fluida barotropica a due dimensioni. Venivano introdotte anche la forza di Coriolis e la forza laterale dovuta alla gravit\u00e0. Laplace ottenne queste equazioni per semplificazione delle equazioni della fluidodinamica, ma si pu\u00f2 giungere allo stesso risultato anche integrando l'energia nelle equazioni di Eulero-Lagrange.\nPer una lamina fluida di spessore medio \"D\", l'elevazione verticale causata dalla marea \"\u03c2\", come pure le componenti orizzontali della velocit\u00e0 \"u\" e \"v\" (nelle direzioni rispettivamente della latitudine \"\u03c6\" e della longitudine \"\u03bb\") soddisfano le \"equazioni delle maree di Laplace\":\ndove \"\u03a9\" \u00e8 la frequenza angolare della rotazione del pianeta, \"g\" \u00e8 l'accelerazione di gravit\u00e0 alla superficie media del mare, \"a\" \u00e8 il raggio del pianeta e \"U\" \u00e8 il potenziale gravitazionale esterno che agisce sulla marea.\nWilliam Thomson (Lord Kelvin) riscrisse i termini della quantit\u00e0 di moto delle equazioni di Laplace usando i rotori per ricavare un'equazione della vorticit\u00e0. Sotto opportune condizioni, queste possono essere riscritte come una conservazione della vorticit\u00e0.\nAnalisi armonica.\nI miglioramenti apportati da Laplace erano stati significativi, ma l'aspetto predittivo delle maree era ancora approssimato. La situazione cambi\u00f2 nel 1860 quando William Thomson Kelvin tenne maggiormente conto delle circostanze locali collegate ai fenomeni mareali attraverso l'applicazione dell'analisi di Fourier al moto delle maree attraverso l'analisi armonica. \nIl lavoro di Thomson fu poi ulteriormente sviluppato ed esteso da George Darwin, che applic\u00f2 le teorie lunari del tempo. I simboli introdotti da Darwin per le costituenti armoniche delle maree vengono utilizzati tuttora.\nGli sviluppi armonici di Darwin furono a loro volta ulteriormente migliorati quando Arthur Thomas Doodson applicando la teoria lunare di Ernest William Brown, svilupp\u00f2 il \"potenziale mareale\" (TGP = tide-generating potential) in forma armonica distinguendo 388 frequenze. Il lavoro di Doodson fu portato avanti e pubblicato nel 1921.\nDoodson ide\u00f2 un sistema pratico per specificare le differenti componenti armoniche del potenziale mareale, i \"numeri di Doodson\" che sono tuttora in uso.\nDalla met\u00e0 del XX secolo ulteriori analisi hanno esteso gli originali 388 termini di Doodson. 62 di questi costituenti hanno dimensioni sufficienti per essere presi in considerazione per l'utilizzo nel campo della previsione delle maree, ma a volte ne bastano meno per fare predizioni con un livello sufficiente di accuratezza. I calcoli che utilizzano le componenti armoniche sono molto laboriosi e tra il 1870 e il 1960 venivano effettuati con appositi calcolatori analogici, ora rimpiazzati dai moderni computer elettronici in grado di svolgere pi\u00f9 efficacemente gli stessi calcoli."}
{"id": "5988003", "revid": "375960", "url": "https://it.wikipedia.org/wiki?curid=5988003", "title": "Tripolizza", "text": ""}
{"id": "5988005", "revid": "98354766", "url": "https://it.wikipedia.org/wiki?curid=5988005", "title": "Immagazzinamento dell'energia dei fulmini", "text": "Fin dalla fine degli anni ottanta, ci sono stati vari tentativi per cercare di immagazzinare l'energia prodotta dai fulmini. Un singolo fulmine porta una quantit\u00e0 relativamente grande di energia (circa 5 miliardi di Joule, quasi quanto l'energia prodotta da 145 litri di petrolio); questa energia \u00e8 concentrata in uno spazio molto ridotto e il suo passaggio ha una durata estremamente ridotta (dell'ordine di grandezza dei microsecondi).\nSono stati proposti vari metodi per sfruttare i fulmini come fonte energetica:\nIntroduzione.\nUna tecnologia capace di immagazzinare l'energia di un fulmine deve essere in grado di catturare rapidamente l'alta potenza scaturita da un fulmine. Molti schemi sono stati proposti, ma la natura sempre diversa dei fulmini rende l'immagazzinamento tramite parafulmini impraticabile, troppa energia danneggerebbe l'impianto e troppo poca non renderebbe l'impianto funzionale. Inoltre i fulmini sono sporadici ed \u00e8 difficile convertire elettricit\u00e0 ad alto voltaggio in elettricit\u00e0 a basso voltaggio per l'immagazzinamento.\nDurante l'estate del 2007, una societ\u00e0 di energia alternativa chiamata Alternate Energy Holdings, Inc. (AEHI), ha testato un metodo per catturare l'energia dei fulmini. Il design del sistema \u00e8 stato comprato da un inventore dell'Illinois di nome Steve LeRoy, che riferisce di essere stato in grado di accendere una lampadina di 60 Watt per 20 minuti, utilizzando l'energia catturata da un piccolo fulmine artificiale. Il metodo ha coinvolto una torre, uno strumento per disperdere la quantit\u00e0 di energia in eccesso e un condensatore per immagazzinarne la restante parte.\nSecondo Martin A. Uman, co-direttore del Lightning Research Laboratory nell'Universit\u00e0 della Florida, una dozzina di torri, come quelle progettate da AEHI, sarebbero in grado di accendere cinque lampadine da 100 Watt per un anno. Durante un'intervista il ricercatore ha dichiarato che l'energia scaturita da una tempesta di fulmini \u00e8 comparabile a quella di una bomba atomica, ma cercare di immagazzinare l'energia di un fulmine da terra \u00e8 impraticabile; questo perch\u00e9, anche durante una tempesta, \u00e8 impossibile prevedere con esattezza il luogo di impatto del fulmine.\nElettricit\u00e0 atmosferica.\nUn metodo relativamente semplice consiste nell'immagazzinare la carica atmosferica prima che si scarichi a terra tramite fulmini. Su piccola scala, \u00e8 stato fatto varie volte, l'esempio pi\u00f9 famoso \u00e8 l'esperimento dell'aquilone di Benjamin Franklin. Per\u00f2 per immagazzinare grandi quantit\u00e0 di energia sono necessarie grandi costruzioni, ed \u00e8 difficile utilizzare l'alta tensione ottenuta con relativa efficienza.\nCanali diretti di plasma.\nPer facilitare l'immagazzinamento del fulmine, un canale di plasma indotto da un laser (LIPC), potrebbe, in teoria, essere usato per permettere ad un fulmine di cadere in un luogo scelto.\nUn laser ad alta potenza potrebbe essere usato per formare una colonna di gas ionizzato, che si comporterebbe come un conduttore per la scarica elettrica di un fulmine, il quale condurrebbe il fulmine in un impianto a terra per l'immagazzinamento.\nTeramobile, un progetto internazionale avviato da una collaborazione tra il CNRS (Francia) e il DFG (Germania), \u00e8 riuscito ad innescare un'attivit\u00e0 elettrica in alcune nubi, utilizzando dei laser.\nUna grande quantit\u00e0 di potenza, 5 terawatt, \u00e8 richiesta per alimentare i laser, per la breve durata di un impulso. Per il momento, l'applicazione della tecnologia laser \u00e8 utilizzata solamente per prevenire i danni dovuti alla caduta di un fulmine."}
{"id": "5988021", "revid": "46291", "url": "https://it.wikipedia.org/wiki?curid=5988021", "title": "Stachys sylvatica", "text": "La stregona dei boschi (nome scientifico Stachys sylvatica ) \u00e8 una piccola pianta erbacea dai fiori labiati appartenente alla famiglia delle Lamiaceae.\nEtimologia.\nIl nome generico (\"stachys\") deriva dal greco e significa \"simile alla spiga di grano\". L'epiteto specifico (\"sylvatica\" = cresce nei boschi e foreste) fa riferimento al suo habitat pi\u00f9 tipico.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 2: 580\" del 1753.\nDescrizione.\nQueste piante arrivano ad una altezza di 4 - 6\u00a0dm (100\u00a0cm al massimo). La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Tutta la pianta ha un odore sgradevole.\nRadici.\nLe radici sono secondarie da rizoma.\nFoglie.\nLe foglie sono disposte in modo opposto a due a due; ogni verticillo \u00e8 alterno a quello precedente. Quelle inferiori sono picciolate (lunghezza del picciolo 4 \u2013 6\u00a0cm) ed hanno una lamina a forma ovato-cuoriforme, dentata sui bordi (sono 1,2 - 2 volte pi\u00f9 lunghe che larghe). Le foglie superiori sono sessili, pi\u00f9 sottili e progressivamente si trasformano in quelle bratteali dell'infiorescenza; sono intere con forme strettamente lanceolate e apice acuto con portamento patente o riflesso. La superficie delle foglie \u00e8 vellutata, lucida sulla faccia adassiale. Dimensione delle foglie inferiori: larghezza 5 \u2013 8\u00a0cm; lunghezza 7 \u2013 10\u00a0cm. Dimensione delle foglie superiori: larghezza 3 \u2013 4\u00a0mm; lunghezza 12 \u2013 16\u00a0mm.\nInfiorescenza.\nL'infiorescenza \u00e8 portata in vari verticilli disposti in posizione ascellare e sovrapposti lungo il fusto. I verticilli sono distanziati e sono composti da pochi fiori (normalmente 6 - 8) disposti circolarmente e poggianti su due brattee (o foglie bratteali) a forma pi\u00f9 o meno simile alle foglie. Le brattee del verticillo seguente sono disposte in modo alternato. Le bratteole sono assenti. Lunghezza dell'infiorescenza: 10 \u2013 20\u00a0cm.\nFiore.\nI fiori sono ermafroditi, zigomorfi (il calice \u00e8 pi\u00f9 o meno attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla sono formati da cinque elementi).\nFrutti.\nIl frutto \u00e8 una nucula acheniforme (schizocarpo); pi\u00f9 precisamente \u00e8 una drupa (ossia una noce) con quattro semi (uno per ovulo derivato dai due carpelli divisi a met\u00e0). Questo frutto nel caso delle Lamiaceae viene chiamato \"clausa\". Le quattro parti in cui si divide il frutto principale, sono ancora dei frutti (parziali) ma monospermici (un solo seme) e privi di endosperma. La forma \u00e8 da obovoide a oblunga arrotondata all'apice, con superficie glabra e colorata di marrone scuro.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Stachys\" comprende pi\u00f9 di 300 specie con una distribuzione cosmopolita (ad eccezione dell'Australia e Nuova Zelanda), due dozzine delle quali vivono spontaneamente in Italia. Nell'ambito della famiglia il genere Stachys \u00e8 descritto all'interno della trib\u00f9 Stachydeae (sottofamiglia Lamioideae ). Nelle classificazioni meno recenti la famiglia Lamiaceae viene chiamata Labiatae.\nIl numero cromosomico di \"S. sylvatica\" \u00e8: 2n = 48, 54, 64 e 66.\nVariabilit\u00e0.\nFacilmente questa specie si ibrida con \"Stachys palustris\" chiamata \"Stachys ambigua\" . \"Stachys sylvatica\" \u00e8 inoltre una specie variabile nella dimensione e forma delle foglie, nello sviluppo delle foglie bratteali e nel colore della corolla (quasi biancastro).\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa stregona dei boschi in altre lingue \u00e8 chiamata nei seguenti modi:"}
{"id": "5988029", "revid": "228587", "url": "https://it.wikipedia.org/wiki?curid=5988029", "title": "Capanna Elena", "text": "La Capanna Elena \u00e8 un rifugio che sorge a \"Plaza C\u00f2lera\", un piccolo falsopiano a 6.000\u00a0m ai piedi dell'Aconcagua (6.962\u00a0m) nelle Ande argentine ed \u00e8 il rifugio pi\u00f9 alto del mondo.\n\u00c8 dedicato all'alpinista italiana Elena Senin che mor\u00ec nel gennaio 2009 mentre tentava di scalare l'Aconcagua ed \u00e8 stato donato dalla famiglia Senin tramite il console italiano a Mendoza.\nStoria.\nPoco dopo la morte di Elena Senin la famiglia ha cominciato a raccogliere i fondi per costruire il rifugio, i fondi vennero raccolti per un anno fino a gennaio 2010 quando venne raggiunta la cifra di 22.400 dollari.\nQuindi cominci\u00f2 la progettazione del rifugio che venne disegnato dagli scienziati del \"Centro Cient\u00edfico Tecnol\u00f3gico Mendoza\", dal \"Consejo Nacional de Investigaciones Cient\u00edficas y T\u00e9cnicas\" (CONICET) di Buenos Aires e dall'Universit\u00e0 di Mendoza.\nI 900\u00a0kg di materiale e la costruzione sono stati portati da fine febbraio a novembre 2010 e dicembre 2010, il 1\u00ba gennaio 2011 \u00e8 stato aperto e il 7 gennaio \u00e8 stato ufficialmente inaugurato il 7 gennaio presso il Consolato italiano di Mendoza dal console Pietro Tombaccini.\nCaratteristiche tecniche.\nIl rifugio \u00e8 lungo 3 metri, largo 2 metri e alto 2 metri ed \u00e8 stato costruito con pannelli di acciaio per celle frigorifere con nucleo in poliuretano rigido (la temperatura pu\u00f2 scendere fino a -25\u00a0\u00b0C), il pavimento \u00e8 in placce in legno di 25\u00a0mm di spessore e ha sovrapposto polietilene isolante di 15\u00a0mm nel lato inferiore, tutti i pannelli del rifugio sono uniti da bulloni rinforzati da piattine metalliche mentre l'ancoraggio \u00e8 composto da bastoni di 7\"-8\" lunghi 50\u00a0cm vincolati al pavimento a cui sono aggiunti dei tiranti.\nAccessi.\n\u00c8 accessibile dalla \"Ruta Normal\" che parte dal campo base di Plaza de Mulas (4370\u00a0m) e per quella del \"Ghiacciaio de los Polacos\" che parte dal Campo base Plaza Argentina (4.900\u00a0m), mentre il centro abitato pi\u00f9 vicino \u00e8 Punte del Inca nel Dipartimento di Las Heras nella Provincia di Mendoza da cui dista 21\u00a0km a sud."}
{"id": "5988031", "revid": "928766", "url": "https://it.wikipedia.org/wiki?curid=5988031", "title": "Gianluca Vizziello", "text": "Carriera.\nVizziello fa il suo debutto in una competizione internazionale nel 2000 quando, a quattro gare dal termine, sostituisce Claudio Cipriani nel team GiMotorSport nell'Europeo Superstock. Raccoglie tredici punti che gli permettono di classificarsi al ventiquattresimo posto. Viene riconfermato per la stagione successiva, in sella ad una Yamaha YZF-R1, completa la stagione ottenendo cinquantanove punti e piazzandosi sesto in campionato. Sempre nel 2001 \u00e8 vice-campione italiano Stock 1000. Il 2002 \u00e8 per Vizziello la seconda stagione completa come pilota titolare nella Superstock 1000 FIM Cup, migliora le sue prestazioni collezionando cento punti e giungendo terzo in campionato. In questa stagione ottiene anche la prima vittoria nel Gran Premio di San Marino sul circuito di Misano Adriatico. Sempre nel 2002 si conferma vice-campione italiano Stock 1000. Nel 2003 si classifica sesto in campionato con settantanove punti all'attivo e tre piazzamenti a podio, in questa stessa stagione ottiene due podi\u02d0 uno nella classe Superbike e uno nella classe Supersport del CIV. Nel 2004 cambia squadra passando al team Italia Lorenzini by Leoni, pur utilizzando sempre una Yamaha. La stagione \u00e8 caratterizzata da un duello per il titolo con il compagno di squadra Lorenzo Alfonsi, risoltasi a favore di quest'ultimo proprio all'ultima gara. Vizziello chiude la stagione al secondo posto staccato di nove punti dal vincitore, riesce comunque ad ottenere sette piazzamenti a podio in sette gare disputate, di cui quattro vittorie, tre giri veloci in gara e quattro pole position.\nNel 2005 viene promosso pilota titolare nel mondiale Superbike alla guida di una Yamaha YZF-R1 del team Italia Lorenzini by Leoni. Partecipa a ventuno delle ventitr\u00e9 gare del mondiale totalizzando nove punti e il ventottesimo posto assoluto in classifica.\nNel 2006 si trasferisce nel mondiale Supersport, alla guida di una Yamaha YZF-R6 dello Yamaha Team Italia, il compagno di squadra \u00e8 Massimo Roccoli. Vizziello si classifica al nono posto nel mondiale totalizzando sessantanove punti. Nel 2007 cambia squadra, passando al RG Team, pur guidando sempre una Yamaha. Le prestazioni sono in linea con quelle della stagione precedente, Vizziello chiude infatti in decima posizione con sessanta punti all'attivo. Nel 2008 cambia moto passando ad una Honda CBR600RR con i team Barry Racing e Benjan Racing. Le prestazioni sono in linea con quelle delle stagioni precedenti, Vizziello infatti ottiene lo stesso numero di punti del 2007. Risultato di rilievo \u00e8 il giro veloce ottenuto nel Gran Premio d'Olanda ad Assen. Nel 2009 inizia il quarto anno consecutivo come pilota titolare nel mondiale Supersport, stavolta con il team Stiggy Racing e con Anthony West come compagno di squadra. Chiude la stagione al diciottesimo posto con ventinove punti ottenuti. Nel 2010 partecipa ai Gran Premi italiani del mondiale Supersport, in qualit\u00e0 di wild card, con una Honda del team Velmotor 2000 riuscendo ad andare a punti in entrambe le gare. Nella stessa stagione vince due gare e si classifica quinto nel campionato Italiano Supersport. L'ultima apparizione di Vizziello nel mondiale Supersport risale alla stagione 2011 quando partecipa al Gran Premio di Portogallo, con una Honda del team Kuja Racing, chiude la gara al ventesimo posto. Nella stessa stagione \u00e8 pilota titolare nel CIV Stock 1000 dove prende punti in tutte le gare e chiude al nono posto in classifica. Nel 2012 disputa la gara finale del CIV Supersport chiudendola al sesto posto.\nNel 2013 \u00e8 pilota titolare nel CIV Superbike, con una BMW S1000RR del team Moto x Racing, conclude la stagione al settimo posto con cinquantatr\u00e9 punti. Nel 2014 con lo stesso team della stagione precedente, conquista una vittoria e chiude al quinto posto in classifica. Inizia la stagione 2015 nel campionato Italiano Superbike con una BMW per poi passare al mondiale Superbike, in quanto viene chiamato dal team Grillini a sostituire il connazionale Niccol\u00f2 Canepa (trasferitosi a sua volta nel team Althea). Partecipa dunque alle ultime dodici gare del campionato con una Kawasaki ZX-10R, totalizza tredici punti che gli valgono il ventiseiesimo posto in classifica mondiale. Nel 2016 torna nel mondiale Superbike come sostituto dell'infortunato Rom\u00e1n Ramos alla guida della Kawasaki del team Go Eleven, partecipando ai Gran Premi d'Italia a Imola e di Malaysia a Sepang. A partire dal Gran Premio di Misano Adriatico passa a correre per il team Grillini Racing. Chiude due volte in zona punti: gara 2 al Lausitzring in Germania e gara 2 a Jerez in Spagna. Chiude la stagione al ventottesimo posti in classifica piloti. Nel 2017 prende parte alle prime due gare del campionato Italiano Velocit\u00e0, classe Supersport, con una Kawasaki ZX-6R, conquistando due punti."}
{"id": "5988036", "revid": "33689", "url": "https://it.wikipedia.org/wiki?curid=5988036", "title": "Carcino di Agrigento", "text": "Biografia.\nFiglio di Teodette o Senocle, era nipote di Carcino il Vecchio. \u00c8 pi\u00f9 che probabile che abbia trascorso gran parte della sua vita alla corte di Dionisio II di Siracusa. Questa ipotesi \u00e8 coerente con la testimonianza cronologica di \"Suda\", secondo cui Carcino, figlio di Senocle, avrebbe operato a Siracusa intorno all'anno 380 a.C.: inoltre, sempre il lessico bizantino afferma che la sua attivit\u00e0 si protrasse fino all'inizio del regno di Filippo di Macedonia, che sal\u00ec al potere nel 356.\nOpere.\nLa \"Suda\" lo ritiene autore di 160 tragedie, delle quali si conoscono solo dei titoli. Qualche frammento proviene da nove delle tragedie con titoli mentre altri derivano da drammi non determinati. I titoli testimoniati con sicurezza sono \"Alope\", \"Achille\" (\u1f08\u03c7\u03b9\u03bb\u03bb\u03b5\u03cd\u03c2), \"Tieste\", \"Semele\" (\u03a3\u03b5\u03bc\u03ad\u03bb\u03b7, citato anche come \u1f00\u03c1\u03c7\u03ae), \"Anfiarao\", \"Medea\", \"Edipo\", \"Tereo\" e \"Oreste\".\nPer quanto riguarda lo stile delle opere di Carcino, gli antichi parlavano di \u039a\u03b1\u03c1\u03ba\u03af\u03bd\u03bf\u03c5 \u03c0\u03bf\u03b9\u03ae\u03bc\u03b1\u03c4\u03b1 per evocare una poetica oscura. Questa caratteristica \u00e8 confermata da Ateneo, che parla di oscurit\u00e0 studiata, che avrebbe dato un solo riconoscimento alle tragedie di Carcino. Tuttavia, nei frammenti esistenti, non \u00e8 presente niente che ricordi questa poetica.\nNel 2004 \u00e8 stato ritrovato un frammento di papiro con musica composta per la tragedia \"Medea\", identificato come di Carcino perch\u00e9 contiene esattamente una frase citata da Aristotele. Il brano contiene due arie, la prima di Medea, poi di Giasone, separate da un intervento di un terzo personaggio che invita Giasone a uccidere Medea.L'originalit\u00e0 di questa tragedia \u00e8 che Medea \u00e8 vittima di un complotto e non pu\u00f2 dimostrare che non \u00e8 lei ad aver ucciso i suoi figli: si evince, in effetti, che Carcino utilizz\u00f2 una variante della leggenda di Medea in cui la maga li aveva affidati a qualcuno che poi li aveva uccisi."}
{"id": "5988039", "revid": "1005847", "url": "https://it.wikipedia.org/wiki?curid=5988039", "title": "Elezioni parlamentari in Scozia del 2003", "text": "Le elezioni parlamentari scozzesi del 2003 si tennero il 1\u00ba maggio; si tratt\u00f2 delle seconde elezioni per il Parlamento scozzese e non apportarono alcun cambiamento in termini di controllo dell'esecutivo scozzese. Jack McConnell, deputato del Partito Laburista Scozzese, rimase in carica come Primo ministro e il governo scozzese continu\u00f2 con una coalizione tra i laburisti ed i Liberal Democratici.\nI risultati mostrarono anche un aumento del sostegno ai partiti \"minori\", tra cui il Partito Verde Scozzese ed il Partito Socialista Scozzese, e un declino del sostegno al Partito Laburista ed al Partito Nazionale Scozzese (SNP). Il Partito Conservatore Scozzese ed i Liberal Democratici presero quasi la stessa percentuale delle elezioni del 1999, mantenendo quindi un identico numero di seggi.\nFurono eletti tre politici indipendenti: Dennis Canavan, Margo MacDonald e Jean Turner. John Swinburne, leader del Partito Unit\u00e0 dei Cittadini Anziani, fu altres\u00ec eletto; ci\u00f2 contribu\u00ec alla definizione del Parlamento \"arcobaleno\", anche se in base all'aritmetica, la coalizione di laburisti e liberal democratici pot\u00e9 continuare con il governo, cosa che fecero fino alle elezioni del 2007.\nIl decremento nel sostegno al SNP fu visto da alcuni come un rigetto della causa dell'indipendenza scozzese; altri erano invece di diverso avviso, in quanto sostenevano che in realt\u00e0 il numero di deputati a favore dell'indipendenza era effettivamente cresciuto, dato che molti partiti minori condividevano le posizioni del SNP."}
{"id": "5988043", "revid": "729019", "url": "https://it.wikipedia.org/wiki?curid=5988043", "title": "\u00c9mile Hergault", "text": "Biografia.\nNacque il 5 settembre 1869 a Quingey, nel dipartimento del Doubs, e dopo aver frequentato l'Ecole Polytecnique, promozione del 1889, si arruol\u00f2 nell'esercito assegnato alla specialit\u00e0 dell'artiglieria. \nAmmesso con il grado di capitano a frequentare la Scuola superiore di guerra nel corso del 1901, ottenne il brevetto di ufficiale di Stato maggiore nel 1903. Entrato in servizio presso lo Stato maggiore del VII Corpo d'armata, fu poi trasferito all'artiglieria della 8\u00aa Divisione di cavalleria di stanza a Besan\u00e7on. Nel 1908 fu distaccato in servizio allo Stato maggiore del Conseil sup\u00e9rieur de la guerre, e nell'agosto 1914, dopo lo scoppio della prima guerra mondiale, comand\u00f2 con il grado di chef d'escadron un gruppo del 4\u00ba Reggimento, per passare poi a ricoprire l'incarico di Capo del servizio operazioni della VIe Arm\u00e9e.\nTenente colonnello nel 1915, colonnello nel 1916, comand\u00f2 dapprima l'artiglieria della 13\u00aa Divisione fanteria, e poi il 62\u00ba Reggimento d'artiglieria. Capo di stato maggiore della VIIe Arm\u00e9e agli ordine del generale Charles Mangin nel 1918, l'anno successivo fu distaccato allo Stato maggiore dell'Ispettore generale della Ie, IIIe, e IVe Arm\u00e9e Paul Andr\u00e9 Maistre, e il 27 settembre 1920 funominato generale di brigata.\nCapo di gabinetto militare del Ministro della guerra, Sotto capo dello Stato maggiore generale e membro del CDT (Commission sp\u00e9ciale de d\u00e9fense du territoire) nel 1922. Fu uno dei fautori della costruzione di una linea fortificata permanente tra il Lussemburgo e la frontiera con la Svizzera che divenne nota come Linea Maginot.\nComand\u00f2 la 128\u00aa D.I. nel 1924 e partecip\u00f2 alle operazioni militari in Marocco (1924-1925).\nGenerale di divisione nel 1925, assunse il comando della 17\u00aa D.I. a Poiti. Nel 1926 fu nominato Ispettore generale delle forze aeree francesi Promosso Generale di corpo d'armata aereo nel 1930, in quello stesso anno divenne membro del Conseil superieur de la guerre. Tra il 27 agosto 1931 e il 15 gennaio 1933 ricopr\u00ec l'incarico di Capo di stato maggiore delle forze aeree. A riposo nel 1934, si spense nel suo paese natale il 24 luglio 1936.\nDecorato con la Gran Croce della Legion d'onore, con la Croix de guerre e con la Croix de guerre des Th\u00e9\u00e2tres d'op\u00e9rations ext\u00e9rieures (TOE)."}
{"id": "5988059", "revid": "827882", "url": "https://it.wikipedia.org/wiki?curid=5988059", "title": "Infinite Comics", "text": "Infinite Comics \u00e8 un marchio di fumetti della casa editrice statunitense Marvel Comics, che include nuove ed originali storie pubblicate in formato digitale che riguardano i famosi supereroi della casa editrice, tra i quali Spider-Man, Wolverine, i Guardiani della Galassia, Silver Surfer, gli X-Men e i Vendicatori. Il marchio venne lanciato nel 2012 con la pubblicazione del primo numero di \"Avengers vs. X-Men\" dal titolo \"Infinite featuring Nova\". \nPiuttosto che raccontare una storia attraverso una serie statica di tavole suddivise in vignette, gli Infinite Comics sono \"avvantaggiati grazie al loro formato digitale dal quale vengono riprese tecniche che non sarebbero possibili in un fumetto cartaceo, come le transizioni dinamiche tra vignette e didascalie o balloon che appaiono in sequenza all'interno di una vignetta tramite un comando posto sul lettore.\" L'utente mantiene il controllo sull'andamento della lettura, procedendo nella storia con uno swipe o premendo su di un elemento sull'interfaccia grafica (per esempio, su una parola all'interno di un balloon) in modo da visualizzare una nuova schermata.\nGli Infinite Comics sono realizzati e ottimizzati per una lettura orizzontale su schermo."}
{"id": "5988064", "revid": "1305772", "url": "https://it.wikipedia.org/wiki?curid=5988064", "title": "Hot Rod (videogioco)", "text": "Hot Rod \u00e8 un videogioco di corse automobilistiche con visuale dall'alto e scorrimento multidirezionale, pubblicato nel 1988 come arcade da SEGA e nel 1990 per i computer Amiga, Atari ST, Commodore 64, ZX Spectrum e Amstrad CPC da Activision.\nModalit\u00e0 di gioco.\nOgni gara ha sempre 4 automobili concorrenti, siano esse controllate da giocatori oppure dal computer, ridotte a 3 sui computer a 8 bit (C64, Amstrad, Spectrum). A seconda del tipo di cabinato, possono essere supportati fino a quattro giocatori umani in simultanea; nelle conversioni per computer sono generalmente ridotti a due, ma su ST e Amiga \u00e8 supportato rispettivamente il gioco in tre e in quattro se si dispone di un adattatore per pi\u00f9 joystick.\nA seconda della pista, lo scorrimento dello schermo pu\u00f2 essere orizzontale o verticale, nell'uno o nell'altro verso. Le strade in ogni caso sono tortuose, con molte curve a gomito e scorciatoie, e le auto possono orientarsi in tutte le direzioni. I controlli si limitano allo sterzo e all'accelerazione.\nLa visuale \u00e8 sempre dall'alto e lo scorrimento avanza seguendo il concorrente che conduce la corsa; se un giocatore rimane troppo indietro fino a uscire fuori dallo schermo, la sua auto viene automaticamente e istantaneamente riportata pi\u00f9 avanti per ricongiungersi al gruppo, ma subisce una penalit\u00e0 di carburante.\nIl carburante, che diminuisce costantemente col tempo, \u00e8 l'unica cosa che determina il proseguimento o meno del gioco per i giocatori umani; se lo si esaurisce, il gioco termina, mentre per poter passare al livello successivo \u00e8 sufficiente tagliare il traguardo, ottenendo maggior punteggio e carburante bonus se lo si taglia in buona posizione.\nCi sono 30 tracciati da affrontare nell'ordine prestabilito (15 nelle conversioni), con terreni molto variabili: strade di citt\u00e0, sterrato, neve, sabbia ecc. Non sono possibili collisioni tra le auto partecipanti, che possono tranquillamente sovrapporsi, ma ci si ferma se si urta il bordo della strada oppure ostacoli vari, tra cui occasionalmente anche veicoli non facenti parte della gara. Lungo il percorso si possono raccogliere power-up che aumentano il carburante o il punteggio.\nAl termine di ciascuna gara il punteggio viene convertito in denaro che \u00e8 possibile spendere per comprare dei potenziamenti per l'auto nel negozio di ricambi. Le migliorie disponibili sono motore (anteriore e posteriore), pneumatici, alettone e paraurti, che influenzano velocit\u00e0, manovrabilit\u00e0 e resistenza. I tipi di pneumatici in particolare possono essere pi\u00f9 o meno adatti al terreno della pista successiva, del quale viene data una preventiva indicazione.\nCabinato.\nIl cabinato originale era pubblicato in versione verticale a due o a tre giocatori massimi, oppure in versione \"cocktail\" a quattro giocatori. Si basa sull'hardware System 24 della SEGA, che utilizza internamente un floppy da 3,5\" per la memorizzazione del gioco.\nI controlli per ciascun giocatore sono volante e pedale, rimpiazzati da joystick o tasti solo nelle conversioni domestiche."}
{"id": "5988067", "revid": "767487", "url": "https://it.wikipedia.org/wiki?curid=5988067", "title": "Episodi di Hap and Leonard (prima stagione)", "text": "La prima stagione della serie televisiva Hap and Leonard, composta da 6 episodi, \u00e8 andata in onda sul canale statunitense SundanceTV dal 2 marzo al 6 aprile 2016.\nIn Italia la serie \u00e8 inedita."}
{"id": "5988071", "revid": "110157", "url": "https://it.wikipedia.org/wiki?curid=5988071", "title": "Mad\u00ec", "text": "Mad\u00ec \u00e8 un movimento artistico che nasce in Argentina nel 1946 per iniziativa di Gyula Kosice, Carmelo Arden Quin, Rhod Rothfuss. Nelle intenzioni originarie vi era l'intento di comprendere tutte le forme di espressione artistica. Con ci\u00f2 intendevano incidere sulle arti plastiche, pittoriche, musica, letteratura e qualunque forma di espressione potesse essere definita artistica.\nPrincipalmente il movimento si espresse nelle arti figurative seguendo i dettami della rappresentazione astratto geometrica.\nLe origini del movimento possono essere fatte risalire al 1941 con la fondazione della rivista Arturo dalla cui scissione nel 1945 nascono il movimento Arte Concreto Invenc\u00econ per iniziativa di Tom\u00e1s Maldonado, Lidi Prati, Edgard Bayley e il movimento Mad\u00ec.\nNel 1947 il movimento Mad\u00ec si divide. Da una parte Gyula Kosice dall'altra Carmelo Arden Quin che crea a Parigi un movimento indipendente da quello di Buenos Aires.\nNel 1948 il movimento Mad\u00ec viene invitato a partecipare al primo Sal\u00f3n de R\u00e9alit\u00e9s Nouvelles a Parigi come rappresentate dell'Argentina.\nIn Italia il termine Mad\u00ec assume diversi significati. Alcune persone lo definiscono come abbreviazione di MAterrialismo DIalettico, altri come abbreviazione di MAteria DImensione. Anche se in una intervista del 1958 Carmelo Arden Quin lo defin\u00ec \"Movimiento Abstraccion Dimension Invencion\" , mentre Gyula Kosice rivendica la coniazione del nome del movimento facendola risalire allo slogan dei repubblicani spagnoli: \"Madrid, Madrid, no pasar\u00e0n\"\nIn Europa, una delle prime mostre sul MADI', \u00e8 realizzata in Francia dalla galleria Alexandre de la Salle a Saint Paul de Vence, in collaborazione con la Galleria milanese Arte Struktura nel giugno 1993 (8-maggio- 1993, 9-6-1993). Gli artisti invitati erano Salvador Presta e l'Italiano Lorenzo Piemonti.\nIl pensiero Mad\u00ec viene portato in Italia dall'artista Arden Quin nel 1994 con una mostra al Museo di Gallarate, e nel 1996 con una mostra assieme a Salvador Presta e Volf Roitman a Milano presso la Galleria Arte Struktura.\nIn Italia il movimento attecchisce rapidamente coinvolgendo gli artisti che si riallacciano ai movimenti di Arte Concreta e alle esperienze di Astrattismo geometrico."}
{"id": "5988072", "revid": "339392", "url": "https://it.wikipedia.org/wiki?curid=5988072", "title": "Lista di conferenze della seconda guerra mondiale", "text": ""}
{"id": "5988091", "revid": "125829643", "url": "https://it.wikipedia.org/wiki?curid=5988091", "title": "Giorgio Zampa", "text": "Biografia.\nAll'insegnamento universitario altern\u00f2 l'attivit\u00e0 di critico letterario, collaborando ad alcune tra le maggiori riviste del Novecento italiano: \"Il Mondo\" di Alessandro Bonsanti, \"Letteratura e arte contemporanea\", \"Paragone\" di Roberto Longhi.\nNel 1949 consegu\u00ec la laurea in filosofia e assunse l'incarico di insegnamento di Lingua e Cultura tedesca, che mantenne fino al 1996, presso la Scuola di Scienze politiche \"Cesare Alfieri\".\nGermanista, storico dell'arte, dal 1952 al 1963 scrisse sul \"Corriere della Sera\" e in seguito sulla terza pagina della \"Stampa\", diretta da Giulio De Benedetti.\nNel 1974 fu tra fondatori del quotidiano \"Il Giornale\", sul quale apparvero suoi elzeviri.\nFu inoltre curatore delle \"Opere complete\" di Eugenio Montale (1996) per la collana I Meridiani della Mondadori.\nSebbene alcune fonti sitografiche rechino che fu direttore artistico del Teatro Stabile di Torino, egli non ricopr\u00ec questo ruolo.\nCattolico, con sfumature quasi pagane e mistiche, sensibile al culto degli avi, fu anche un appassionato e uno studioso delle tradizioni popolari cattoliche e un nostalgico della Chiesa preconciliare e della messa in latino."}
{"id": "5988096", "revid": "110157", "url": "https://it.wikipedia.org/wiki?curid=5988096", "title": "MS 1054-03", "text": "MS 1054-03 \u00e8 un ammasso di galassie situato in direzione della costellazione del Leone alla distanza di oltre 6,7 miliardi di anni luce dalla Terra.\nNel 1999 il Telescopio spaziale Hubble ha raccolto numerose immagini di galassie appartenenti all'ammasso. In particolare sono state indagate 81 galassie, di cui 13 rappresentano quanto resta di precedenti collisioni o sono galassie in fase di collisione. Non erano mai stati osservati fenomeni di interazione e fusioni di galassie ad una frequenza cos\u00ec elevata."}
{"id": "5988097", "revid": "31886", "url": "https://it.wikipedia.org/wiki?curid=5988097", "title": "Watch Dogs 2", "text": "Watch Dogs 2 (stilizzato come WATCH_DOGS 2) \u00e8 un videogioco action-adventure del 2016, sviluppato da Ubisoft Montr\u00e9al e pubblicato da Ubisoft per PlayStation 4, Xbox One e Microsoft Windows. Si tratta del \"sequel\" di \"Watch Dogs\" (2014).\nAmbientato in una versione romanzata della San Francisco Bay Area, il gioco \u00e8 giocato da una prospettiva in terza persona e il suo open world \u00e8 navigabile a piedi o in auto. I giocatori controllano Marcus Holloway, un hacker che lavora con il gruppo hacker DedSec per abbattere il sistema di sorveglianza avanzato della citt\u00e0 noto come ctOS. Esistono diversi modi per completare le missioni e ogni assegnazione riuscita aumenta il conteggio follower di DedSec. La modalit\u00e0 cooperativa consente combattimenti uno contro uno competitivi e il collegamento con altri giocatori al fine di neutralizzare un giocatore che sta causando il caos.\nModalit\u00e0 di gioco.\nSimilarmente al suo predecessore, \"Watch Dogs 2\" \u00e8 un gioco di avventura dinamica con elementi stealth con una prospettiva in terza persona; vede protagonista Marcus Holloway, un giovane hacker. Il gioco presenta un ambiente open world ambientato in una versione romanzata della Bay Area di San Francisco, un'area pi\u00f9 grande del doppio rispetto all'ambientazione di Chicago da \"Watch Dogs\". La Bay Area comprende quattro aree diverse: San Francisco, Oakland, Marin e Silicon Valley. I giocatori possono navigare nel mondo di gioco a piedi o con i vari veicoli presenti nel gioco, come auto, camion, autobus, funivie, motociclette, quad e barche. Le meccaniche di guida sono state revisionate e progettate per essere pi\u00f9 accessibili. I giocatori possono sparare con le loro armi mentre guidano. Marcus ha anche migliorato le abilit\u00e0 acrobatiche e la capacit\u00e0 di parkour in giro per la citt\u00e0. I giocatori possono utilizzare diversi metodi per avvicinarsi alle missioni del gioco, scegliendo tra l'approccio aggressivo, in cui sconfiggono i nemici con le pistole realizzate con una stampante 3D; esplosivi, come le mine; o l'arma da mischia di Marcus, una palla da biliardo attaccata a una corda elastica. In alternativa, i giocatori possono usare l'approccio furtivo, in cui possono sfuggire ai nemici o paralizzarli temporaneamente con il taser di Marcus. I giocatori possono anche completare il gioco attraverso l'hacking da solo. Quando i giocatori commettono troppi crimini, gli agenti di polizia saranno allertati e tenteranno di arrestare il giocatore. Il sistema di aggiornamento del gioco \u00e8 una funzione di ritorno, con gli elementi suddivisi in tre categorie: Ghost, Aggressor e Trickster. I giocatori possono scegliere i loro aggiornamenti in base al proprio stile di gioco.\nMarcus pu\u00f2 hackerare vari dispositivi elettronici collegati al sistema ctOS con il suo smartphone in-game. Ad esempio, Marcus pu\u00f2 modificare le informazioni personali dei personaggi non giocanti per farli arrestare, modificare e manipolare ogni cellulare presente nel gioco, interrompere il traffico hackerando auto e semafori, hackerare le telecamere di monitoraggio, ed eseguire \"mass hacking\", che ha l'effetto di hackerare le apparecchiature elettriche di un grande gruppo di persone. I giocatori ottengono anche pi\u00f9 opzioni mentre hackerano lo stesso oggetto. Ad esempio, se il giocatore tenta di hackerare una macchina, pu\u00f2 ottenere il controllo diretto su di essa, o fare in modo che l'auto perda il controllo e si schianti in una direzione casuale. Se il giocatore ha hackerato una scatola di giunzione, pu\u00f2 scegliere se disattivarlo o trasformarlo in una mina di prossimit\u00e0. A differenza di Aiden, il protagonista del primo gioco, Marcus ha un arsenale di attrezzature avanzate, tra cui un quadrirotore e un'auto telecomandata, entrambe utilizzabili per l'hacking remoto e lo scouting. L'abbigliamento di Marcus pu\u00f2 essere personalizzato con oltre 700 articoli di abbigliamento, disponibili per l'acquisto in negozi che mantengono stili di moda unici per ci\u00f2 che viene indossato dagli abitanti di ciascuna area. Il gioco presenta diverse missioni principali e missioni secondarie conosciute come \"operazioni\". Una volta completato, il numero di follower di Marcus aumenter\u00e0, che \u00e8 una parte importante della narrazione.\nMultigiocatore.\nIl gioco introduce una modalit\u00e0 multiplayer cooperativa senza interruzioni, in cui i giocatori possono incontrarsi e interagire con altri giocatori casuali. Possono esplorare il mondo aperto e completare le missioni insieme, il che aiuter\u00e0 anche i giocatori a guadagnare seguaci. Il gioco presenta un sistema di emote, che consente ai personaggi dei giocatori di comunicare tra loro attraverso i gesti di base. Il gioco pu\u00f2 essere giocato completamente online o offline. Dispone anche di quattro modalit\u00e0 multiplayer competitive:\nuna modalit\u00e0 aggiunta che permette 2 giocatori di completare delle missioni di 4 tipi:CTos Haxx, DISordine ILlegale, Caccia al Crimine e (col DLC,)Sgancio. Sono presenti 5 difficolt\u00e0 che conferiscono punti:Normale(20)Ardua(40)folle(60) e (con i DLC) Chaos(80) e \u00c9lite(120).\nTrama.\nA San Francisco \u00e8 installato il ctOS 2.0 (central Operating System), seconda versione del sistema gi\u00e0 visto nel primo capitolo, che controlla la sorveglianza, i servizi di polizia, emergenza e comunicazioni gestito dalla \"BLUME\". Il sistema operativo sembra essere collegato ai colossi tecnologici insediati nella Silicon Valley e il \"DedSec\", l'organizzazione di hacker gi\u00e0 vista nel precedente capitolo, vorrebbe scoprire il perch\u00e9 per far crollare la \"BLUME\", accusata di usare il ctOS per controllare le persone.\nMarcus Holloway (noto al DedSec come Retr0) sta per entrare nella squadra di San Francisco ma dovr\u00e0 superare un esame per diventarne membro. L'obiettivo \u00e8 entrare in una server farm della \"BLUME\" e cancellare il proprio profilo dal ctOS, un'operazione delicata e difficile; Marcus, tuttavia, riesce a superarla e installa anche una backdoor affinch\u00e9 il DedSec possa usarla in futuro per accedere ai server centrali. Completata la missione la squadra composta da Sitara, Wrench, Josh e Horatio lo accoglie e i cinque festeggiano in onore del DedSec.\nIl giorno dopo Marcus inizia a pensare in grande e propone al DedSec di far crollare la \"BLUME\" svelando degli scandali che aumenteranno il numero di seguaci del DedSec attraverso l'omonima applicazione: pi\u00f9 seguaci scaricano l'applicazione, pi\u00f9 potere e dati acquisir\u00e0 la squadra.\nFra i bersagli principali, Marcus colpisce il film di un celebre attore, una chiesa corrotta che ruba i soldi dei ricchi e li rapisce per convertirli al loro credo (tra i ricchi troviamo l'attore del film che il DedSec attacca) e un sistema interattivo simile al ctOS, \"HAUM\", che permette di interagire con una casa completamente robotizzata. Il DedSec guadagna milioni di seguaci ma le loro azioni, in particolare quelle ai danni della \"HAUM\", attirano l'attenzione della \"BLUME.\"\nIn una missione, infatti, Marcus incontra il CEO della \"BLUME\" nella costa del pacifico, Dusan Nemec, il quale rivela che durante la festa del DedSec ha scoperto la backdoor, cancellandola, e ha ripristinato il profilo di Marcus; inoltre ha volutamente fatto aumentare i seguaci del DedSec per garantirgli pi\u00f9 potere e controllo dei dati. Marcus, dopo un violento scontro a fuoco con la polizia, torna al rifugio del DedSec dove il gruppo si scioglier\u00e0 temporaneamente.\nIn una festa nel deserto Marcus, grazie a una gara di hacking, riunisce il gruppo alla quale si aggiunge anche Raymond \"T-Bone\" Kenney, il quale ha sposato la causa di Marcus ai danni della \"BLUME\". Nel frattempo per\u00f2 Nemec sta stringendo accordi con le bande locali, \"Prime Eight\" e \"Tezca\", e con l'FBI per fermare Marcus.\nLa prima minaccia da affrontare sar\u00e0 proprio i \"Prime Eight\" il cui capo, Lenni, obbliga il DedSec a pubblicare un video diffamatorio contro di loro per evitare che essi pubblichino i loro dati in rete. Marcus, al contrario, pubblica un video diffamatorio su di loro e acquisisce il controllo di un bunker di loro propriet\u00e0 eliminando la minaccia delle pubblicazioni.\nPoi dovr\u00e0 affrontare un FBI avanzata grazie al ctOS. Il Bureau ha molte informazioni sul gruppo di hacker e grazie al ctOS vuole assoldare gli hacker di San Francisco per diventare l'agenzia numero uno al mondo. In questo frangente Marcus non soltanto ruba queste informazioni ma recupera la maschera di Wrench che, in precedenza, era stato rapito e privato di tale oggetto.\nInfine tocca ai \"Tezca\" i quali commettono un fatto molto grave. Essi rapiscono e uccidono Horatio. Marcus, preso dalla rabbia, uccide i capi della banda e manda in fumo i loro commerci di droga.\nT-Bone decide quindi di passare al contrattacco con la \"BLUME\". Chiede a Marcus di infiltrarsi nella \"Galilei\", un'azienda aerospaziale nella Silicon Valley, e installare un chip nel prossimo lancio di un satellite per poterlo controllare. Marcus ci riesce e il DedSec assume il controllo del satellite. Per poter accedere ai segreti della \"BLUME\" nascosti nella maxi server farm del Delaware, Marcus dovr\u00e0 accedere a vari impianti \"BLUME\" nel mondo collocati precisamente a Dublino, A Dubai e a Seoul. Una volta sbloccati, Marcus accede alla server farm del Delaware dove scopre la pi\u00f9 grande verit\u00e0 della \"BLUME\": essa utilizza davvero i big della Silicon Valley tenendoli in ginocchio e obbligandoli a fornirgli dati sulle persone ed intende anche pilotare le elezioni per la riconferma del senatore Mark Truss, per controllare tutto e far ottenere al CEO Nemec Duscian enormi vantaggi. Da questo momento, il DedSec inizia ad attaccare la Silicon Valley mentre Marcus progetta la sua vendetta nei confronti di Nemec.\nMarcus attacca quindi tre obiettivi principali che farebbero da \"scudo\" alle azioni della \"BLUME\" e che permetterebbero alla squadra di fermare il folle piano di Nemec. Inizia attaccando una petroliera cinese utilizzata dalla \"BLUME\" per scambiare dati con le server farm (una sorta di server mobile sull'oceano); poi viene attaccato il social network INvite, anch'esso in ostaggio da parte della \"BLUME\", accusato di confondere gli elettori e spingerli a votare, in vista delle future elezioni per il Senato, Mark Truss (come sappiamo, per Nemec \u00e8 importante la vittoria di Truss poich\u00e9 in questo modo la \"BLUME\" avrebbe accesso alla politica interna degli Stati Uniti); infine viene attaccata la Tidis, una societ\u00e0 di robotica inizialmente esclusa dalla squadra ma poi considerata in quanto si \u00e8 alleata con la \"BLUME\" al fine di produrre robot violenti per controllare i civili.\nFatto ci\u00f2, la squadra e il DedSec hanno abbastanza potenza dati e informazioni a sufficienza per fermare Nemec. Il gruppo quindi si divide per lanciare l'attacco finale alla sede centrale \"BLUME\" di San Francisco e della Bay Area. Il comando delle operazioni a terra \u00e8 affidato a Marcus mentre le operazioni in rete saranno gestite da Josh e T-Bone, quest'ultimo avr\u00e0 un'accesa discussione con Sitara, maturata dal suo arrivo nella crew, la quale lo accusa di manipolare Marcus per attuare la sua \"vendetta personale\", T-Bone si difender\u00e0 sostenendo che la sua vendetta si \u00e8 gi\u00e0 compiuta (riferendosi probabilmente agli avvenimenti del precedente videogioco e all'aiuto di Aiden Pearce nella distruzione della \"BLUME\" di Chicago).\nCome gi\u00e0 detto, il gruppo (composto da Marcus, Sitara, Wrench) d\u00e0 inizio all'assalto finale alla \"BLUME\" con il supporto di Josh, T-Bone e di tutti i membri del DedSec.\nSitara aggirer\u00e0 le comunicazioni, Wrench distrugger\u00e0 un ripetitore mentre Marcus dovr\u00e0 infiltrarsi nella sede centrale e hackerare il Main Server della \"BLUME\" per liberare la Bay Area manipolo di Nemec. Fatto questo Marcus e Raymond raggiungono il suo appartamento dove assistono al suo arresto per mano delle forze di polizia.\nDurante i festeggiamenti la crew registra un video dove Marcus invita gli abitanti del mondo a non arrendersi e a ribellarsi come loro nella speranza che la \"BLUME\" venga estirpata in tutto il mondo. Il gioco si conclude con i titoli di coda dove viene annunciato l'arresto di Nemec e la vittoria del DedSec.\nOperazioni Secondarie.\nNel gioco sono presenti numerose operazioni secondarie. Di seguita lista con titolo e riassunto della missione.\nSviluppo.\nMarco Pistone, sviluppatore del gioco, ha studiato il feedback dei giocatori dal primo gioco per valutare cosa potrebbe essere migliorato in Watch Dogs 2 e l'ambientazione \u00e8 stata studiata effettuando frequenti viaggi in California. Ubisoft Reflections \u00e8 stato responsabile per la revisione della meccanica di guida. I veri hacker sono stati consultati per convalidare script e meccaniche di gioco per l'autenticit\u00e0 e i riferimenti all'hacktivismo della vita reale sono stati romanzati, come la protesta del Progetto Chanology. La colonna sonora originale di \"Watch Dogs 2\" era composta da Hudson Mohawke.\nContenuto scaricabile.\nSono stati rilasciati cinque pacchetti di contenuti scaricabili (DLC): il pacchetto di contenuti T-Bone, condizioni umane, nessun compromesso, pacchetto di accesso root e pacchetto psichedelico. Secondo un accordo di esclusiva con Sony Interactive Entertainment, tutti i DLC per \"Watch Dogs 2\" erano esclusivi a tempo per PlayStation 4.\nAccoglienza degli operatori.\nIl gioco \u00e8 stato distribuito per l'accoglienza generalmente favorevole ed \u00e8 stato elogiato per migliorare il \"Watch Dogs\" originale in aree come l'hacking, l'ambientazione, i personaggi e la guida. Tuttavia, le incongruenze dei personaggi, le armi da fuoco e le frequenti problematiche tecniche - successivamente patchate - sono state citate come imperfezioni."}
{"id": "5988103", "revid": "729019", "url": "https://it.wikipedia.org/wiki?curid=5988103", "title": "Servizio navale della Guardia di Finanza", "text": "Il Servizio navale della Guardia di Finanza \u00e8 un servizio della Guardia di Finanza che ha lo scopo di contrastare il contrabbando marittimo e i traffici illeciti mediante l'esplorazione navale, in particolare il grande traffico internazionale di droga. Esercita inoltre le funzioni di polizia economica e finanziaria in mare.\n\u00c8 integrato nel \"Comando Operativo Aeronavale\" (COAN), con sinergia tra componente navale e componente aerea (Servizio aereo della Guardia di Finanza).\nDipende dal Comando Generale della Guardia di Finanza - V Reparto, con sede a Roma.\nConta di 4.502 unit\u00e0 di personale con 373 mezzi.\nStoria.\nLe prime unit\u00e0 navali della Guardia di Finanza infatti furono, gi\u00e0 alla fine del XIX secolo, delle torpediniere classe \u2018'Euterpe'\u2019, (classificate come torpediniere costiere di IV classe) acquistate dalla Regia Marina dai cantieri Thrnycroft di Londra nel 1883, e cedute al corpo per la vigilanza doganale..\nAlla fine della prima guerra mondiale fu costituita la \u2018'Flottiglia Costiera\u201d di Trieste, mentre nel 1926 fu costituita la scuola navale a Pola, nel 1948 trasferita a Gaeta.\nDalla seconda met\u00e0 degli anni 50, si intensific\u00f2 la vigilanza in mare operata con l'utilizzo di unit\u00e0 similari a quelle contrabbandiere, e quindi sempre pi\u00f9 potenti e veloci, da quel momento integrata dalla vigilanza aerea. In soli 5 anni, tra il 1969 e il 1973, la Guardia di Finanza sequestr\u00f2 complessivamente 81 navi, 42 motopescherecci, 51 motobarche e ben 150 motoscafi di contrabbandieri.\nNel 2001 \u00e8 stato istituito, con i nuovi compiti della Guardia di Finanza, il Comando operativo Aeronavale del Corpo, e nel 2006 il servizio \u00e8 stato suddiviso in due componenti operative: quella alturiera (forza di proiezione) e quella costiera/regionale.\nLa Scuola Nautica di Gaeta, provvede alla formazione degli allievi finanzieri destinati al contingente mare, nonch\u00e9 all\u2019aggiornamento ed alla specializzazione di ufficiali, ispettori, sovrintendenti e finanzieri impiegati nel servizio navale. Il Centro navale di Formia assolve le funzioni di supporto tecnico, logistico e amministrativo riferite al comparto navale.\nIl servizio navale ha anche una componente subacquea, addestrata al COMSUBIN, e dipendente dalle stazioni navali.\nIl Corpo ha aderito al Forum delle funzioni europee di guardia costiera (European Coast Guard Function Forum \u2013 ECGFF), un\u2019associazione che riunisce i responsabili dei servizi di guardia costiera ed equiparati dei Paesi membri dell\u2019Unione Europea e del Trattato di Schengen.\nAlla fine del 2016 ha assorbito il Servizio navale dell'Arma dei Carabinieri, il Servizio nautico del Corpo forestale dello Stato e le\nsquadre nautiche della Polizia.\nFunzioni.\nHa la funzione di contrasto al contrabbando, del traffico di stupefacenti, dell'immigrazione clandestina mediante l'esplorazione navale. Il D. Legisl. 68/2001 ha attribuito la funzione di esercitare in mare, in via esclusiva, le funzioni di polizia economica e finanziaria, nonch\u00e9 l\u2019attivit\u00e0 di contrasto ai traffici illeciti. Svolge inoltre attivit\u00e0 di controllo del territorio, del mare e della portualit\u00e0 e di pattugliamento marittimo. In ambito della difesa, concorre all\u2019allarme e al primo intervento alle frontiere marittime, alla vigilanza e alla difesa costiera, a terra ed in mare, e al controllo del traffico mercantile.\nAssorbimento funzioni navali delle altre forze di polizia.\nCon il decreto legislativo n.177/2016 entrato in vigore il 13 settembre 2016 vengono soppresse le squadre nautiche della Polizia di Stato, i siti navali dell'Arma dei carabinieri e del Corpo forestale dello Stato e, a far data dal 1\u00ba gennaio 2017, i relativi mezzi trasferiti alla Guardia di finanza a cui viene demandata tutta la sicurezza in mare.\nPersonale.\nIl personale \u00e8 quello del cosiddetto ramo mare delle Fiamme gialle, che inquadra il personale specializzato prevalentemente impiegato nel Servizio navale. Questa ripartizione, che si realizza in due percorsi professionali diversi (terra e mare), seppure paralleli, a partire dall'arruolamento, e ha una sua ragion d'essere nella storia del corpo."}
{"id": "5988111", "revid": "643494", "url": "https://it.wikipedia.org/wiki?curid=5988111", "title": "Civilmente obbligato per la pena pecuniaria", "text": "Il civilmente obbligato per la pena pecuniaria \u00e8 un soggetto del processo penale. \u00c8 presente nei soli casi previsti dalla legge e pu\u00f2 essere chiamato a rispondere della pena pecuniaria al posto dell\u2019imputato, se questi \u00e8 insolvibile. \nIl rapporto con l\u2019imputato.\nPer assumere nel processo la qualifica di civilmente obbligato, \u00e8 necessario che un soggetto sia legato all\u2019imputato da un particolare rapporto giuridico, riconducibile alle fattispecie previste dagli articoli 196 e 197 del codice penale:\nQueste norme ricomprendono un gran numero di situazioni concrete, alcune delle quali particolarmente comuni, come ad esempio il rapporto genitore-figlio, alunno-insegnate o datore di lavoro-dipendente.\nNelle varie leggi speciali esistono poi altre fattispecie, dedicate a soggetti e circostanze pi\u00f9 specifiche:\nLa condanna del civilmente obbligato.\nAi sensi dell\u2019art. 534 cpp, la sentenza che condanna l\u2019imputato ad una pena pecuniaria deve contemplare anche la condanna del civilmente obbligato. Tuttavia, \u00e8 la norma stessa a stabilire che si tratta di condanna condizionale: il civilmente obbligato risponder\u00e0 nel solo caso in cui, al momento di esecuzione della pena, l\u2019autore del reato risulti essere insolvibile. \nIl pagamento della sanzione da parte del civilmente obbligato evita all\u2019autore del reato la normale conseguenza della sua insolvibilit\u00e0, cio\u00e8 la conversione della pena in libert\u00e0 controllata o lavoro sostitutivo. \nLa responsabilit\u00e0 del civilmente obbligato copre unicamente la pena pecuniaria, da non confondere con le spese processuali sostenute dall\u2019imputato.\nNatura giuridica.\nLa responsabilit\u00e0 del civilmente obbligato prescinde dall\u2019accertamento di un elemento doloso o colposo in relazione al reato, essendo sufficiente dimostrare il legame oggettivo con l\u2019imputato. Di conseguenza, un inquadramento penale di tale responsabilit\u00e0 andrebbe a contrastare nettamente con il principio costituzionale di colpevolezza.\n\u00c8 la stessa nomenclatura di \u201ccivilmente obbligato\u201d a richiamare il concetto di obbligazione, proprio del diritto civile, a conferma ulteriore di come questo soggetto possa rispondere unicamente sul piano civilistico.\nDisciplina processuale.\nIl civilmente obbligato \u00e8 una parte eventuale del processo, la cui presenza dipende unicamente dal fatto che il pubblico ministero o l\u2019imputato ne abbiano richiesto la citazione per l\u2019udienza preliminare o per il giudizio (art. 89 cpp). Non pu\u00f2 intervenire spontaneamente, non avendo alcun interesse a farlo.\nSi applicano le norme dedicate alla citazione e alla costituzione del responsabile civile, in quanto compatibili. In ragione della sua funzione, il civilmente obbligato non viene estromesso qualora l\u2019imputato scelga il rito abbreviato."}
{"id": "5988124", "revid": "729019", "url": "https://it.wikipedia.org/wiki?curid=5988124", "title": "Battaglia di Haynau", "text": "La battaglia di Haynau venne combattuta il 26 maggio 1813 nei pressi di Haynau (oggi Chojn\u00f3w in Polonia), nell'allora provincia di Slesia del Regno di Prussia, nell'ambito dei pi\u00f9 vasti eventi della guerra della sesta coalizione: le forze prussiane del generale Gebhard Leberecht von Bl\u00fccher, in ritirata dopo la sconfitta patita nella battaglia di Bautzen cinque giorni prima, tesero un agguato alla divisione francese del generale Nicolas Joseph Maison lanciata al loro inseguimento, mettendola in rotta dopo averle inflitto dure perdite.\nAntefatti.\nI due giorni della battaglia di Bautzen (20 e 21 maggio 1813) si conclusero con una vittoria dell'armata francese di Napoleone Bonaparte sulle forze congiunte dei russo-prussiani dei generali Gebhard Leberecht von Bl\u00fccher e Peter Wittgenstein, ma lo scontro non port\u00f2 a nulla di decisivo: bench\u00e9 avessero riportato perdite sensibili, gli alleati riuscirono a organizzare un ripiegamento ordinato verso est, alla volta della provincia prussiana della Slesia, mentre i francesi, la cui cavalleria non si era ancora ripresa dalle terribili perdite patite nella campagna di Russia, non erano stati in grado di capitalizzare il successo ottenuto sul campo di battaglia trasformando la ritirata del nemico in una rotta.\nDopo aver lasciato il luogo dello scontro, l'armata russo-prussiana prosegu\u00ec in direzione di G\u00f6rlitz sul fiume Nei\u00dfe, al confine tra Sassonia e Slesia; Napoleone lanci\u00f2 all'inseguimento dei coalizzati il VII Corpo d'armata del generale Jean Reynier e il I Corpo di cavalleria del generale La Tour-Maubourg, che il 22 maggio agganciarono in combattimento la retroguardia nemica: la battaglia di Reichenbach si concluse con una inutile vittoria delle forze francesi che, esauste, si dimostrarono incapaci di interrompere l'ulteriore ripiegamento dei coalizzati. Il 24 maggio si verificarono ancora alcuni scontri minori nei pressi di Siegersdorf, e per il giorno successivo i russo-prussiani avevano interrotto il contatto con il nemico raggiungendo indisturbati Haynau e Goldberg.\nNapoleone continu\u00f2 a pressare i suoi comandanti perch\u00e9 continuassero l'inseguimento del nemico rinunciando a ogni cautela tattica, e alle calcagna dell'armata russo-prussiana si pose il corpo d'armata del maresciallo Auguste Marmont con la cavalleria di La Tour-Maubourg in appoggio; bench\u00e9 in ritirata, gli alleati volevano dimostrare il pi\u00f9 possibile la loro determinazione a continuare la lotta contro la Francia, in particolare per indurre l'Impero austriaco a scendere in campo al loro fianco, e, su suggerimento del suo capo di stato maggiore August Neidhardt von Gneisenau, Bl\u00fccher decise di distaccare un contingente per tendere un'imboscata alle unit\u00e0 francesi inseguitrici: ventidue squadroni di cavalleria prussiana appoggiati da tre batterie di artiglieria a cavallo furono appostati nelle vicinanze di Baudmannsdorf lungo la strada che i francesi dovevano percorrere, con altri due squadroni di cavalleria e otto battaglioni di fanteria dislocati pi\u00f9 indietro a Polsdorf per coprire un'eventuale ritirata.\nLa battaglia.\nVerso le 17:00 del 26 maggio, le prime unit\u00e0 francesi arrivarono sul luogo dell'agguato: l'avanguardia del corpo di Marmont era costituita dalla divisione del generale Nicolas Joseph Maison, forte di sei battaglioni di fanteria e tre batterie di artiglieria, diretta a Michelsdorf per stabilirvi il campo per la notte. Il comandante del distaccamento prussiano, colonnello von Dolffs, decise di attaccare subito, visti i rapporti che segnalavano una seconda colonna francese in arrivo.\nIl segnale per l'attacco della cavalleria prussiana fu dato accendendo le luci del mulino di Baudmannsdorf, cosa che diede il tempo alla fanteria francese di Maison di schierarsi a quadrato; i francesi tentarono di ripiegare lungo la strada appena percorsa, ma la carica della cavalleria prussiana si abbatt\u00e9 pesantemente su di loro: gli inesperti coscritti di Maison cedettero di schianto e si sfaldarono, consentendo ai prussiani di catturare circa 500 prigionieri oltre a 5 cannoni. Maison si ritir\u00f2 verso Haynau, ma von Dolffs sospese l'inseguimento quando sul luogo dello scontro comparvero le avanguardie di un'altra divisione francese, quella del generale Jacques-Pierre-Louis Puthod; poco dopo lo stesso colonnello prussiano cadde ferito mortalmente, e le sue forze si ritirarono.\nConseguenze.\nLo scontro di Haynau cost\u00f2 ai prussiani 236 perdite tra morti e feriti, mentre i francesi ne lamentarono 1.363; lungi dall'influenzare pesantemente il quadro strategico della campagna in corso, la battaglia tuttavia rinsald\u00f2 il morale dei coalizzati dopo la battuta d'arresto di Bautzen e rallent\u00f2 ulteriormente l'inseguimento da parte dei francesi.\nDopo aver sostituito il generale Wittgenstein al comando supremo dell'armata russo-prussiana, il generale Michael Andreas Barclay de Tolly prosegu\u00ec la ritirata verso la Slesia raggiungendo il 2 giugno Nimptsch; i francesi erano ormai distanziati, pur avendo raggiunto Breslavia sull'Oder il 1\u00ba giugno. La diplomazia austriaca era da tempo al lavoro per negoziare un cessate il fuoco tra i belligeranti, e un accordo in tal senso fu raggiunto quello stesso 1\u00ba giugno; a corto di uomini e rifornimenti, entrambe le parti avevano solo da guadagnare da una sospensione momentanea delle ostilit\u00e0 e su suggerimento di Napoleone il cessate il fuoco fu tramutato in un vero e proprio armistizio, esteso pi\u00f9 volte fino al 16 agosto."}
{"id": "5988126", "revid": "124123", "url": "https://it.wikipedia.org/wiki?curid=5988126", "title": "Teodoro II di Napoli", "text": "Successo a Teoctisto nel 821. Nominato duca di Napoli dal patrizio di Sicilia. Il suo ducato dur\u00f2 poco meno che un anno.\nCon la sua nomina riport\u00f2 il ducato napoletano soggetto ancora una volta alle dipendenze di Bisanzio. I napoletani accortosi dell errore commesso ancora una volta, scacciarono Teodoro II ed elessero Stefano III."}
{"id": "5988132", "revid": "481666", "url": "https://it.wikipedia.org/wiki?curid=5988132", "title": "Hooray for Love", "text": ""}
{"id": "5988139", "revid": "466539", "url": "https://it.wikipedia.org/wiki?curid=5988139", "title": "Laramidia", "text": "Laramidia era un continente insulare del periodo del tardo Cretaceo. Era situato nell'area dell'attuale America settentrionale corrispondente alla zona centro-occidentale di Alaska, Canada, Stati Uniti e Messico. Si affacciava ad ovest sull'attuale Oceano Pacifico e ad est sul Passaggio Occidentale Interno che divideva in due l'attuale continente nordamericano."}
{"id": "5988140", "revid": "22475", "url": "https://it.wikipedia.org/wiki?curid=5988140", "title": "Apple File System", "text": "Apple File System (APFS) \u00e8 un file system sviluppato da Apple. Annunciato alla Worldwide Developers Conference 2016, \u00e8 stato introdotto a partire da macOS Sierra come alternativa a HFS Plus. A partire da iOS 10.3 APFS sostituisce HFS+ nei dispositivi Apple. Da macOS High Sierra \u00e8 stata inclusa in Utility Disco la possibilit\u00e0 di convertire volumi HFS+ in APFS, anche di avvio.\nOttimizzato per le memorie flash e a stato solido, implementa un meccanismo di copy-on-write. Oltre ad un sistema di cifratura nativo, presenta alcune caratteristiche gi\u00e0 presenti in file system come ZFS.\nPoich\u00e9 \u00e8 possibile condividere volumi APFS tramite protocollo SMB e NFS, Apple ha deprecato AFP. Utilizzato a partire da iOS 10.3, una versione beta del file system \u00e8 inoltre inclusa in macOS 10.12.4. Non sono disponibili implementazioni open source di APFS e inizialmente il file system non era compatibile con Time Machine e FileVault.\nUna critica mossa ad Apple File System \u00e8 il mancato supporto alla normalizzazione Unicode nei nomi dei file, prevista in HFS+, che rende necessario l'uso di API ad alto livello e aumenta il rischio di introdurre bug nell'uso di chiamate di sistema POSIX in presenza di caratteri non ASCII. Poich\u00e9 APFS non \u00e8 supportato dalle versioni precedenti di High Sierra, sono stati sviluppati driver di terze parti per Yosemite e successivi. L'accesso in lettura dei dischi formattati con Apple File System \u00e8 possibile anche sui sistemi operativi Windows e Linux."}
{"id": "5988146", "revid": "767487", "url": "https://it.wikipedia.org/wiki?curid=5988146", "title": "La grande rabbia", "text": "La grande rabbia \u00e8 un film drammatico del 2016 diretto da Claudio Fragasso.\nTrama.\nRoma, dicembre 2014. Benito, detto \"Benny\", \u00e8 un ragazzo di colore che era stato adottato da una coppia italiana, ma \u00e8 rimasto solo al mondo dopo la morte dei genitori. Benny si mantiene partecipando a incontri clandestini di lotta e muovendosi nel sottobosco criminale capitolino. Matteo \u00e8 attratto da quello stesso mondo, ma tenta di tenersene lontano lavorando in un pub. I due sono amici di vecchia data, uniti dalla fede nel fascismo. Benny esce dal carcere dopo una condanna inflittagli proprio a causa di un incontro di lotta finito quasi in tragedia. Ritrova Matteo, coinvolgendolo nei suoi loschi affari, mentre nella zona di Tor Sapienza scoppiano proteste legate alla presenza di immigrati."}
{"id": "5988147", "revid": "119145455", "url": "https://it.wikipedia.org/wiki?curid=5988147", "title": "S.U.N.S.H.I.N.E.", "text": "S.U.N.S.H.I.N.E. \u00e8 un brano musicale del rapper italiano Rancore e del DJ italiano DJ Myke, prima traccia dell'EP omonimo, pubblicato nel 2015.\nDescrizione.\nL'autore ha descritto cos\u00ec l'ispirazione per il brano: \nAccoglienza.\n\u00c8 stata definita da Michele Monina in un articolo pubblicato da \"Il Fatto Quotidiano\" come \u00abla pi\u00f9 bella canzone rap che un rapper italiano abbia mai inciso\u00bb.\nVideo musicale.\nIl videoclip, scritto e diretto da Soundofcigarette (Luca Sorgato e Thomas Derton), \u00e8 stato pubblicato su YouTube il 16 luglio 2015."}
{"id": "5988150", "revid": "124050282", "url": "https://it.wikipedia.org/wiki?curid=5988150", "title": "McLaren Automotive", "text": "La McLaren Automotive, gi\u00e0 McLaren Cars, \u00e8 una casa automobilistica inglese, fondata nel 1985, che produce autovetture sportive ad alte prestazioni.\nStoria.\nLa McLaren Automotive inizi\u00f2 a produrre la Mercedes-Benz SLR McLaren per conto della Mercedes-Benz. Nel 2010 l'azienda si dichiar\u00f2 indipendente e, nel 2011, cominci\u00f2 a produrre la sua prima auto dai tempi della McLaren F1, la McLaren MP4-12C. Nel 2011 espanse la gamma con una versione roadster e con la produzione della serie limitata della McLaren P1. La gamma si ampli\u00f2 ulteriormente nel 2014, con l'arrivo della McLaren 650S, e nel 2015 si \u00e8 stravolta. La MP4-12C usc\u00ec di produzione, e arrivarono la McLaren 540C, la McLaren 570S e la serie limitata McLaren 675 LT. L'ultima ad essere stata presentata \u00e8 la McLaren Senna, dedicata al campione brasiliano che vinse tre titoli in Formula 1 con la scuderia britannica.\nI profitti dell'azienda continuano a salire, e l'azienda dichiara di voler presentare un modello all'anno.\nDurante i primi giorni di novembre 2021 si sono rincorse voci, pi\u00f9 volte smentite, su una probabile cessione dell'azienda ad Audi."}
{"id": "5988151", "revid": "1494169", "url": "https://it.wikipedia.org/wiki?curid=5988151", "title": "Severinia", "text": ""}
{"id": "5988158", "revid": "287204", "url": "https://it.wikipedia.org/wiki?curid=5988158", "title": "Parigi-Roubaix 1972", "text": "La Parigi-Roubaix 1972, settantesima edizione della corsa, fu disputata il 16 aprile 1972, per un percorso totale di 272,5\u00a0km. Fu vinta dal belga Roger De Vlaeminck, giunto al traguardo con il tempo di 7h24'05\" alla media di 36,187\u00a0km/h davanti a Andr\u00e9 Dierickx e Barry Hoban.\nPresero il via da Compi\u00e8gne 160 ciclisti, 49 di essi tagliarono il traguardo a Roubaix.\nPer Roger De Vlaeminck fu la prima delle quattro vittorie nella corsa, cosa che col passare delle vittorie gli valse il soprannome \"Monsier Roubaix\"."}
{"id": "5988159", "revid": "1573940", "url": "https://it.wikipedia.org/wiki?curid=5988159", "title": "Passerina (zoologia)", "text": "Passerina \u00e8 un genere di uccelli della famiglia Cardinalidae, diffuso nel continente americano.\nTassonomia.\nAl genere vengono ascritte 7 specie:"}
{"id": "5988160", "revid": "1346043", "url": "https://it.wikipedia.org/wiki?curid=5988160", "title": "Ob\u0101-chan no omoide", "text": ""}
{"id": "5988162", "revid": "1346043", "url": "https://it.wikipedia.org/wiki?curid=5988162", "title": "Nobita no kekkon zen'ya", "text": ""}
{"id": "5988163", "revid": "978461", "url": "https://it.wikipedia.org/wiki?curid=5988163", "title": "McLaren Cars", "text": ""}
{"id": "5988168", "revid": "767487", "url": "https://it.wikipedia.org/wiki?curid=5988168", "title": "Lecture et Tradition", "text": "Lecture et Tradition (in italiano \"Lettura e Tradizione\") \u00e8 una rivista mensile francese, che si auto-definisce come un \"bollettino letterario controrivoluzionario.\nDescrizione.\nCreata nel 1966 e curata da Diffusion de la Pens\u00e9e Fran\u00e7aise (Diffusione del Pensiero Francese), \nva a completare la rivista di notizie Lectures fran\u00e7aises\n(Letture Francesi), \nripresa da DPF (Edizioni Chir\u00e9) una volta che Henry Coston ha cessato la sua attivit\u00e0. \nDopo una pausa, \"Lecture et Tradition\" \u00e8 tornata il maggio 2011 sotto il nome di \"Lecture et Tradition Nouvelle s\u00e9rie\" (Lettura e Tradizione Nuova serie)."}
{"id": "5988169", "revid": "93556", "url": "https://it.wikipedia.org/wiki?curid=5988169", "title": "Abu 'Amir 'Abd Allah", "text": "Durante il suo regno, il Marocco fu di fatto governato dai \"visir\". Mor\u00ec nel 1398."}
{"id": "5988182", "revid": "688552", "url": "https://it.wikipedia.org/wiki?curid=5988182", "title": "Jeffrey Hendrick", "text": ""}
{"id": "5988187", "revid": "481666", "url": "https://it.wikipedia.org/wiki?curid=5988187", "title": "Dangerous Corner", "text": ""}
{"id": "5988197", "revid": "287204", "url": "https://it.wikipedia.org/wiki?curid=5988197", "title": "Adel al-Jubayr", "text": "Primi anni di vita e formazione.\n\u02bf\u0100dil al-Jubayr \u00e8 nato ad al-Majma'a, nella provincia di Riyad. Essendo anche il padre un diplomatico ha frequentato le scuole in Arabia Saudita, Germania, Yemen, Libano e Stati Uniti. Ha ottenuto una laurea \"summa cum laude\" in scienze politiche ed economia alla University of North Texas nel 1982 e un master in relazioni internazionali all'Universit\u00e0 di Georgetown nel 1984.\nCarriera diplomatica.\nNel 1987, \u02bf\u0100dil al-Jubayr \u00e8 entrato nel servizio diplomatico saudita e nella Reale Ambasciata dell'Arabia Saudita a Washington DC, dove ha lavorato come assistente speciale dell'allora ambasciatore Bandar bin Sultan Al Sa'ud. Nel 1991, durante la prima guerra del Golfo, \u02bf\u0100dil al-Jubayr divenne portavoce del governo del suo paese. Nel 1990-91, ha fatto parte della squadra saudita che ha istituito il Joint Information Bureau a Dhahran, una citt\u00e0 della provincia di al-Sharqiyya, durante le operazioni Desert Shield e Desert Storm. \u00c8 stato membro della delegazione del Consiglio di cooperazione del Golfo alla Conferenza di Pace di Madrid dell'ottobre 1991 e membro della delegazione saudita per il controllo dei colloqui multilaterali a Washington DC nel 1992. Nel dicembre dello stesso anno, \u00e8 stato inviato con le Forze Armate dell'Arabia Saudita in Somalia come parte dell'Operazione Restore Hope.\n\u02bf\u0100dil al-Jubayr \u00e8 stato membro della delegazione saudita presso l'Assemblea Generale delle Nazioni Unite e diplomatico in visita presso il Council on Foreign Relations di New York nel 1994-1995. Durante la sua permanenza presso l'ambasciata saudita, al-Jubeir ha sviluppato forti legami con il Congresso, l'Amministrazione, i media e i principali \"think tank\" della capitale. Nel 2000, \u02bf\u0100dil al-Jubayr \u00e8 diventato direttore dell'ufficio delle informazioni saudite e degli affari congressuali dell'ambasciata. Alla fine di quell'anno, \u00e8 stato nominato consigliere per gli affari esteri presso la corte del principe ereditario. Nell'agosto del 2005, re \u02bfAbd All\u0101h, da poco asceso al trono, lo ha nominato consigliere della corte reale.\nDopo gli attentati dell'11 settembre 2001, \u02bf\u0100dil al-Jubayr \u00e8 tornato negli Stati Uniti per affrontare le molte domande e critiche che il regno stava subendo. Egli \u00e8 cos\u00ec diventato il volto del suo paese grazie a centinaia di apparizioni televisive, interviste con i media e visite a pi\u00f9 di venticinque citt\u00e0 in tutta la nazione, in cui ha parlato con il World Affairs Councils of America, universit\u00e0, organizzazioni civiche, istituzioni commerciali e altri gruppi interessati agli eventi in corso e allo stato delle relazioni tra i due paesi.\nIl 29 gennaio 2007 \u02bf\u0100dil al-Jubayr \u00e8 stato nominato ambasciatore negli Stati Uniti d'America, con rango di ministro. In qualit\u00e0 di ambasciatore, \u02bf\u0100dil al-Jubayr ha focalizzato i suoi sforzi sul rafforzamento delle relazioni bilaterali con la costruzione di legami attraverso i dipartimenti governativi di entrambi i paesi. Un altro settore chiave al centro dell'attenzione \u00e8 stato il benessere dei cittadini sauditi che vivono negli Stati Uniti. Altri problemi di messa includevano la lotta al terrorismo, la pace e la sicurezza regionali, gli scambi bilaterali, lo scambio culturale e il dialogo interreligioso. Prima di diventare ambasciatore, \u00e8 stato determinante nello stabilire e mantenere il dialogo strategico tra i due paesi, essendo lo strumento di mediazione tra re \u02bfAbd All\u0101h e il presidente George W. Bush per istituzionalizzare i rapporti tra le due nazioni e approfondire il coordinamento su questioni strategiche, politiche ed economiche.\nCome ambasciatore, \u02bf\u0100dil al-Jubayr \u00e8 tornato spesso in patria per consultazioni con il sovrano e gli altri funzionari sauditi di alto livello. \u00c8 stato regolarmente visto con il re in incontri con i leader mondiali e lo ha accompagnato in molte visite di stato tra cui in Oman, Cina, India, Pakistan, Malaysia nel 2006; Germania, Italia, Turchia, ed Egitto nel 2007; al vertice del G20 di Londra e al vertice arabo di Doha nel 2009 e del G20 di Toronto l'anno dopo.\n\u02bf\u0100dil al-Jubayr faceva parte della delegazione che ha accompagnato re \u02bfAbd All\u0101h nella sua visita in Vaticano nel novembre del 2007, dove ha incontrato Papa Benedetto XVI. Questo \u00e8 stato il primo incontro tra un monarca saudita e un Papa. Nel luglio 2008, il sovrano ha convocato un convegno inter religioso a Madrid, che ha riunito le principali figure di Islam, ebraismo, cristianesimo, induismo, buddismo, scintoismo e confucianesimo per rafforzare i valori comuni condivisi dalle loro rispettive fedi.\nNel novembre del 2007, ha accompagnato il ministro degli esteri Sa'ud bin Faysal bin Abd al-Aziz Al Sa'ud nella riunione dei ministri degli esteri della Lega araba a Il Cairo in preparazione della Conferenza di pace di Annapolis. Inoltre, nello stesso mese, ha fatto parte della delegazione saudita di quell'incontro.\nDurante il suo mandato come ambasciatore, l'Arabia Saudita e gli Stati Uniti hanno firmato una serie di accordi bilaterali in settori chiave, tra cui cooperazione nucleare civile, servizi per gli accordi di sicurezza avanzati, politiche di visti reciproci, salute e medicina, cooperazione scientifica e tecnologica, tra gli altri. I due paesi hanno anche stabilito due Joint Task Forces, uno per combattere i terroristi e un altro per cotrastare il finanziamento del terrorismo. Gli esperti di entrambi i governi e i militari hanno lavorato fianco a fianco, condividendo in tempo reale informazioni sulle reti terroristiche.\nNell'ottobre 2010, l'intelligence saudita ha fornito informazioni chiave ai funzionari americani per sventare un complotto terroristico che coinvolgeva pacchi bomba diretti verso gli Stati Uniti dallo Yemen. Le bombe sono state trovate e disinnescate prima che raggiungessero gli obiettivi prefissati. Secondo alcune fonti, un agente doppiogiochista in Yemen \u00e8 stato la fonte della soffiata.\n\u02bf\u0100dil al-Jubayr ha migliorato l'attenzione dell'ambasciata sui suoi legami con il Congresso degli Stati Uniti, attraverso ampie riunioni e briefing con i membri delle assemblee e del personale, nonch\u00e9 visite pi\u00f9 facili nel regno. Nella primavera del 2007, la presidente della Camera Nancy Pelosi ha visitato il regno con una delegazione del Congresso, la prima visita di un alto ufficiale del potere legislativo. Inoltre, \u00e8 aumentato notevolmente il ritmo delle visite di alti funzionari degli Stati Uniti, vi sono state infatti: due visite del Presidente Bush, pi\u00f9 visite dal vicepresidente Dick Cheney e le due visite dal presidente Obama nel 2009 e nel 2014. Altre visite sono state compiute dai consulenti della sicurezza nazionale James L. Jones e Thomas Donilon, dai segretari di Stato Hillary Clinton e John Kerry; dai segretari del tesoro Henry Paulson e Timothy Geithner; dal segretario per l'energia Steven Chu; dai segretari della difesa Robert Gates, Leon Panetta e Chuck Hagel; dai comandanti generali del CENTCOM generali David Petraeus, James Mattis e Lloyd J. Austin III; dal direttore dell'FBI Robert Mueller; dal consigliere per la sicurezza interna John O. Brennan; dagli inviati speciali George J. Mitchell, Dennis Ross, Richard Holbrooke e da un gran numero di altri funzionari di gabinetto.\nViceversa, anche gli Stati Uniti sono stati visitati da alti funzionari sauditi dal 2007, in primis da re \u02bfAbd All\u0101h a novembre 2008 e luglio 2010. In aggiunta, ci sono state una serie di visite del ministro degli Esteri, principe Sa'ud bin Faysal, dell'allora ministro della Difesa e ora re Salman bin Abd al-Aziz, del ministro dell'Interno, principe Muhammad bin Nayef, ora vice Primo ministro, del principe Muqrin bin 'Abd al-'Aziz, del ministro del Petrolio e delle Risorse Minerarie Ali bin Ibrahim al-Na'imi, del ministro delle Finanze, Ibrahim al-Assaf, dell'allora governatore dell'Agenzia Monetaria saudita Muhammed Al-Jasser, del ministro del Commercio, Abd Allah Alireza, del presidente della Commissione per il Turismo e le Antichit\u00e0, principe Sultan bin Salman e del ministro dell'Istruzione Superiore dr. Khalid al-Angary.\nOltre alle visite di funzionari del governo, ci sono stati numerosi incontri tra delegazioni commerciali da e per entrambi i paesi, cos\u00ec come scambi accademici, comprese le visite da parte del capo del Comitato per i diritti umani e di diverso membri del Majlis al-Shura.\nQueste visite riflettono l'ampiezza e la profondit\u00e0 delle relazioni tra gli Stati Uniti e l'Arabia Saudita.\n\u02bf\u0100dil al-Jubayr ha servito come ministro accompagnatore per i presidenti George W. Bush e Barack Obama nelle loro visite nel Regno.\nIl 3 giugno 2009, il presidente degli Stati Uniti Barack Obama si \u00e8 recato a Riad, per una visita ufficiale di due giorni in Arabia Saudita. Il presidente Obama \u00e8 stato accolto da re \u02bfAbd All\u0101h, dal secondo vice primo ministro principe Nayef bin 'Abd al-'Aziz e dall'ambasciatore \u02bf\u0100dil al-Jubayr al suo arrivo all'Aeroporto Internazionale di Riyad-Re Khalid.\nDurante la sua visita nel paese, il presidente Obama ha dichiarato che ha scelto l'Arabia Saudita come prima tappa del suo viaggio in Vicino Oriente, perch\u00e9 il Regno \u00e8 un alleato chiave e la culla dell'Islam. Il presidente e il re Abd Allah si sono incontrati e hanno guidato i colloqui bilaterali nella sua tenuta di al-Janadriyya, alla periferia della capitale. Le loro discussioni, si sono concentrate sugli sviluppi regionali e internazionali e sulle relazioni bilaterali tra i due paesi. Il sovrano ha decorato il presidente Obama con il Collare dell'Ordine del re Abd al-Aziz, il pi\u00f9 alto riconoscimento del regno elargito ai capi di Stato.\nIl 29 giugno 2010, \u02bf\u0100dil al-Jubayr ha partecipato a un incontro tra re \u02bfAbd All\u0101h e il presidente degli Stati Uniti Barack Obama a Washington DC. I due hanno discusso su una vasta gamma di questioni di reciproco interesse e preoccupazioni comuni.\nL'8 gennaio 2011, ha partecipato ad una riunione a New York tra il sovrano, il segretario di Stato Hillary Clinton e l'ex presidente degli Stati Uniti Bill Clinton, cos\u00ec come tra il re e il presidente francese Nicolas Sarkozy e il segretario generale delle Nazioni Unite Ban Ki-moon.\nNel 2007, ha guidato la delegazione del regno alla conferenza sulla legge dei mari alle Nazioni Unite. Due anni dopo, si \u00e8 incontrato con il Segretario Generale delle Nazioni Unite Ban Ki-moon per discutere della situazione in Darfur e nel mese di luglio, ha guidato la delegazione saudita alla riunione di alto livello delle Nazioni Unite sulla giovent\u00f9.\nSviluppi durante il mandato come ambasciatore.\nNel 2012, l'ambasciata degli Stati Uniti e i consolati nel Regno ha emesso pi\u00f9 di 90 000 visti ai cittadini sauditi. L'ambasciata saudita a Washington e i consolati degli Stati Uniti hanno emesso pi\u00f9 di 70 000 visti. Questi sono numeri storicamente elevati. A seguito di un accordo raggiunto nel maggio 2008, i due paesi hanno deciso di rilasciare per cinque anni visti per ingressi multipli ai cittadini di entrambi i paesi. Nel maggio del 2013, l'Arabia Saudita e gli Stati Uniti hanno firmato un accordo bilaterale sui servizi aerei volto ad attuare una politica di cieli aperti tra i due paesi. Di conseguenza, i vettori americani hanno potuto espandere i servizi nel regno e la Saudi Arabian Airlines ha aumentato la frequenza dei suoi voli verso gli Stati Uniti.\nL'ex ambasciatore degli Stati Uniti in Arabia Saudita, James B. Smith ha dichiarato: \"I nuovi tipi di visti a scienziati stranieri ed esperti, cos\u00ec come lo scambio di studenti nel campo scientifico, aprono le porte alla gente dell'Arabia Saudita per imparare da altri paesi e al mondo per imparare dall'Arabia Saudita.\"\nL'Arabia Saudita \u00e8 il 10\u00b0 partner commerciale degli Stati Uniti. Gli investimenti tra i due Paesi vedono in ballo numeri da record. Gli Stati Uniti sono la prima fonte di investimenti diretti esteri nel regno. Continuano a fiorire partenariati strategici tra l'Arabia Saudita e gli Stati Uniti. Nel 2010, Alcoa e Arabia Ma'aden hanno firmato un contratto del valore di circa 15 miliardi di dollari per la costruzione del pi\u00f9 grande complesso di raffinazione e fusione di alluminio del mondo nel regno. Nel 2011, Saudi Aramco e Dow Chemical Company hanno approvato la costituzione di una joint venture per la costruzione e gestione di un complesso chimico completamente integrato nella Jubail Industrial City, del valore di 20 miliardi di dollari. Nel 2013, il fondo di investimento pubblico del governo saudita ha firmato un contratto con Fluor per la gestione del progetto della linea ferroviaria Riyad-Gedda da 7 miliardi di dollari. Nello stesso anno, un consorzio comprendente, tra le alte, Bechtel e Salini Impregilo \u00e8 stato selezionato per il progetto multimiliardario della metropolitana di Riyad. Anche l'Arabia Saudita \u00e8 un grande investitore nell'economia degli Stati Uniti.\nTrasferimenti di armi.\nNel 2008, il regno ha acquistato il sistema JDAM. Nel dicembre del 2011, gli Stati Uniti e l'Arabia Saudita hanno stipulato un contratto per pacchetti di difesa che includono aerei da combattimento F-15 e aggiornamenti per 70 aerei esistenti, cos\u00ec come munizioni, pezzi di ricambio, formazione, manutenzione e logistica. La vendita ha raggiunto un valore di 29,4 miliardi di dollari.\nTrama di assassinio del 2011.\nL'11 ottobre 2011, le autorit\u00e0 statunitensi hanno accusato elementi all'interno dell'esecutivo iraniano di tramare per assassinare l'ambasciatore \u02bf\u0100dil al-Jubayr. Il presidente Obama ha contattato \u02bf\u0100dil al-Jubayr quello stesso giorno per esprimere la solidariet\u00e0 del suo paese, riferendosi allo sventato assassinio come una \"flagrante violazione del diritto internazionale degli Stati Uniti.\" L'imputato, Mansour Arbabsiar, ha confessato e il 30 maggio 2013 \u00e8 stato condannato dal tribunale federale di New York a 25 anni di carcere.\nCarriera politica.\nIl 29 aprile 2015, \u00e8 stato nominato ministro degli Affari Esteri dal nuovo re Salm\u0101n. Egli \u00e8 il secondo cittadino comune a ricoprire l'incarico.\nIl 27 dicembre 2018 re Salm\u0101n lo ha nominato ministro di Stato per gli affari esteri. Gli \u00e8 succeduto Ibrahim Abd al-Aziz Al-Assaf.\nAccordo nucleare con l'Iran.\nParlando del programma nucleare dell'Iran \u02bf\u0100dil al-Jubayr ha detto che il piano d'azione comune globale sembra avere le disposizioni necessarie per limitare la capacit\u00e0 dell'Iran di ottenere un'arma nucleare. Ha detto ai giornalisti che il regno \u00e8 stato rassicurato da Washington, mentre le consultazioni continuavano circa l'affare, che ha detto prevede ispezioni efficaci, e la possibilit\u00e0 di sanzioni SNAP-back se l'Iran violi l'accordo. A Washington, nel luglio del 2015 ha affermato: \"Siamo attualmente in trattative con il governo americano per quanto riguarda questi particolari, ma [l'accordo] sembra in generale di aver raggiunto questi obiettivi\".\nCoinvolgimento russo in Siria.\nDopo l'intervento russo nella guerra civile siriana a sostegno del presidente siriano Bashar al-Assad, \u02bf\u0100dil al-Jubayr ha dichiarato: \"Non c'\u00e8 futuro per Assad in Siria\". Egli ha precisato che se il presidente non si sarebbe dimesso come parte di una transizione politica, il suo paese avrebbe abbracciato l'opzione militare, che comunque sarebbe finita con la rimozione di al-Assad dal potere\".\nRimozione di Assad.\n\"Bashar al-Assad lascer\u00e0 - non hanno alcun dubbio al riguardo\", ha affermato alla CNN. \"Lo far\u00e0 lui oppure sar\u00e0 rimosso con la forza da un processo politico.\" L'Arabia Saudita ha inviato truppe e aerei da combattimento ad una base militare turca in vista di una possibile invasione da terra della Siria. \u02bf\u0100dil al-Jubayr ha detto che il suo paese \u00e8 disposto a contribuire con truppe terrestri per la lotta in Siria, ma solo come parte di una coalizione guidata dagli Stati Uniti. Ha aggiunto: \"Ci impegneremo il pi\u00f9 possibile per garantire che il processo politico funzioni, ma se questo non funziona, sar\u00e0 a causa dell'ostinazione del regime siriano e dei suoi alleati.\"\nVita personale.\n\u02bf\u0100dil al-Jubayr \u00e8 sposato con Farah al-Fayez, di cui ha adottato le sue due figlie gemelle, Haya e Ayah, avute con il suo defunto primo marito. Dall'unione sono nati due figli.\nRiconoscimenti.\nNel dicembre del 2002, \u02bf\u0100dil al-Jubayr \u00e8 stato scelto come Persona della settimana da TIME. Ha tenuto conferenze presso universit\u00e0 e istituzioni accademiche negli Stati Uniti e appare spesso nei media.\nNel 2006, ha ricevuto una laurea honoris causa in lettere presso l'University of North Texas.\nNel 2009, ha ricevuto il Premio ambasciatore dell'anno dalla Camera di Commercio degli Stati Uniti-Arabia per i suoi contributi alle relazioni tra il suo paese e gli Stati Uniti.\nNel 2011, gli \u00e8 stato assegnato il Premio per la realizzazione diplomatica da parte del Consiglio nazionale delle relazioni arabo-statunitensi."}
{"id": "5988210", "revid": "380453", "url": "https://it.wikipedia.org/wiki?curid=5988210", "title": "\u0130lbank Gen\u00e7lik ve Spor Kul\u00fcb\u00fc 2014-2015", "text": "Questa voce raccoglie le informazioni riguardanti l'\u0130lbank Gen\u00e7lik ve Spor Kul\u00fcb\u00fc nella stagione 2014-2015.\nOrganigramma societario.\nArea direttiva\nArea tecnica"}
{"id": "5988225", "revid": "124123", "url": "https://it.wikipedia.org/wiki?curid=5988225", "title": "Aaron Lazar", "text": "Biografia.\nHa recitato in diverse produzioni di Broadway, tra cui: \"The Light in the Piazza\" (2006), \"Les Mis\u00e9eables\" (2006), \"A Tale of Two Cities\" (2008), \"Impressionism\" (2009), \"A Little Night Music\" (2009), \"Mamma Mia!\" (2013) e \"The Last Ship\" (2014). Nel 2006 ha ricevuto una candidatura al Drama Desk Award per il miglior attore in un musical grazie al ruolo di Enjolras in \"Les Mis\u00e9rables\".\nDoppiatori italiani.\nNelle versioni in italiano dei suoi film, Aaron Lazar \u00e8 stato doppiato da:"}
{"id": "5988229", "revid": "101175", "url": "https://it.wikipedia.org/wiki?curid=5988229", "title": "Gran Premio motociclistico delle Americhe 2016", "text": "Il Gran Premio motociclistico delle Americhe 2016 \u00e8 stata la terza prova del motomondiale del 2016.\nLa quarta edizione della storia di questo GP viene vinta da Marc M\u00e1rquez in MotoGP (quarta vittoria per lo spagnolo in quattro edizioni disputate), da \u00c1lex Rins in Moto2 e da Romano Fenati in Moto3.\nMotoGP.\nPartito anche quest'anno in pole position lo spagnolo Marc M\u00e1rquez ottiene un'agevole vittoria, completata anche dal giro pi\u00f9 veloce in gara. Sul podio il connazionale Jorge Lorenzo e l'italiano Andrea Iannone.\nDopo tre prove disputate la classifica provvisoria vede in testa M\u00e1rquez, gi\u00e0 vincitore la settimana precedente del Gran Premio motociclistico d'Argentina 2016, con 66 punti davanti a Lorenzo con 45 e a Valentino Rossi, in questa occasione ritirato per una caduta, con 33.\nMoto2.\nCos\u00ec come nella MotoGP, anche in Moto2 il pilota partito dalla pole position si \u00e8 anche aggiudicato la gare; in questo caso si tratta dello spagnolo \u00c1lex Rins che ha preceduto il britannico Sam Lowes (autore del giro pi\u00f9 veloce) e il campione mondiale in carica, il francese Johann Zarco.\nLa classifica provvisoria \u00e8 capeggiata da Lowes con un punto di vantaggio su Rins.\nMoto3.\nTerzo vincitore diverso nelle prime tre gare disputate quest'anno; in Texas si \u00e8 imposto l'italiano Romano Fenati che ha preceduto lo spagnolo Jorge Navarro e il sudafricano Brad Binder. Quest'ultimo capeggia la classifica provvisoria con 52 punti."}
{"id": "5988230", "revid": "765341", "url": "https://it.wikipedia.org/wiki?curid=5988230", "title": "Love at First Feel", "text": "Love at First Feel \u00e8 una canzone della band hard rock AC/DC pubblicata a gennaio del 1977, seconda traccia dell'album \"Dirty Deeds Done Dirt Cheap\" nella sua versione internazionale. Il singolo \u00e8 stato scritto da Angus Young, Malcolm Young e Bon Scott, e non \u00e8 stato pubblicato negli Stati Uniti fino al 1981.\nCover.\nDel singolo sono state realizzate alcune cover, tra cui le seguenti:"}
{"id": "5988231", "revid": "11959", "url": "https://it.wikipedia.org/wiki?curid=5988231", "title": "Adel al-Jubeir", "text": ""}
{"id": "5988235", "revid": "729019", "url": "https://it.wikipedia.org/wiki?curid=5988235", "title": "Philippe F\u00e9quant", "text": "Biografia.\nNacque il 9 giugno 1883 a Montmorency (Val d'Oise), e dopo aver frequentato l'\u00c9cole sp\u00e9ciale militaire de Saint-Cyr, da cui usc\u00ec con il grado di sottotenente nell'ottobre 1905, fu assegnato al 22\u00ba Reggimento fanteria. Prest\u00f2 servizio in Tonchino nel 9\u00ba Battaglione coloniale di stanza ad Hanoi dall'ottobre 1907 al settembre 1909, e al suo ritorno dall'Estremo Oriente, il 1\u00ba novembre 1910 fu assegnato all'A\u00e9ronautique Militaire. Consegu\u00ec il brevetto di pilota presso il campo d'aviazione di Ch\u00e2lons, passando poi allo stabilimento militare d'aviazione di Vincennes dove consegu\u00ec quello di pilota militare su velivolo monoplano Nieuport II. Assegnato il 29 settembre 1911 all'Escadrille V 14 fu inviato in Senegal (AOF) in missione di studio per l'impiego dell'aviazione in ambito coloniale. Il 26 maggio 1912 partecip\u00f2 alla manovre delle truppe senegalesi volando da M'Bambey a Ndande a bordo di un aereo Nieuport, e ci\u00f2 impression\u00f2 notevolmente la truppa. Il 30 maggio vol\u00f2 da Ndande a Lounga, e il giorno successivo da Lounga a Saint-Louis atterrando in un campo d'aviazione militare di fortuna a 7\u00a0km dalla citt\u00e0.\nTrasferito in Marocco fu assegnato in successione al 1\u00b0, al 4\u00b0, e infine al 9\u00ba Battaglione fucilieri senegalesi. Lo scoppi\u00f2 della prima guerra mondiale lo trovo in servizio al 2\u00ba Reggimento fanteria coloniale di stanza in Marocco, e ritorn\u00f2 in Patria nel marzo 1915 assegnato alla Scuola di volo di Pau per riprendere il suo addestramento interrotto dalla partenza per l'AOF. Il 22 maggio entr\u00f2 in servizio presso l'Escadrille V.B. 101 rimanendo ferito in combattimento nel luglio successivo. Assegnato al Sotto segretariato all'aeronautica, nel maggio 1916 assunse il comando dell'Escadrille N 65 e il 16 ottobre successivo fu promosso al gradi di Chef de bataillon divenendo comandante del 13\u00ba Gruppo squadriglie da combattimento Nel maggio 1918 assunse il comando della 2e Escadre de chasse, e poi della 2\u00aa Brigata aerea nel mese di giugno, terminando la guerra come Capo di stato maggiore della 1\u00aa Divisione aerea, decorato con la Croix de guerre e del titolo di Ufficiale della Legion d'onore.\nPromosso tenente colonnello nel 1921, nel novembre 1926, con il grado di colonnello, assunse il comando dell'Ecole Militaire et d'Application de l'A\u00e9ronautique, e dopo un corso presso il Centro di Alti Studi Militari assunse l'incarico di comandante del Servizio generale di rifornimento del materiale aereo. Il 20 marzo 1930 fu nominato generale di brigata, e nel 1933 assunse il comando della 2\u00aa Brigata aerea di stanza a Digione. Promosso generale di divisione nell'aprile 1935, fu nominato comandante della 5\u00aa Regione aerea di Algeri.\nIn 9 giugno 1936 entr\u00f2 a far parte come membro del Conseil sup\u00e9rieur de l'Air, e il 15 ottobre successivo fu nominato Capo di stato maggiore dell'Arm\u00e9e de l'air, Vicepresidente del Conseil sup\u00e8rieur de l'air e Ispettore generale della difesa aerea territoriale. In questa veste accompagn\u00f2 il Presidente del consiglio Camille Chautemps in una visita ufficiale in Gran Bretagna. In seguito a questo viaggio, nel novembre 1937 studi\u00f2 un piano (Plan IV) di rafforzamento urgente dell'aviazione militare. Tale piano fu sottoposto dal Ministro dell'aviazione Pierre Cot al Comitato permanente per la difesa nazionale (CPDN) ma trov\u00f2 l'opposizione del Maresciallo di Francia Philippe P\u00e9tain. Grande ufficiale della L\u00e9gion d'onore si spense il 24 dicembre 1938, qualche mese dopo aver lasciato l'incarico di Capo di stato maggiore dell'Arm\u00e9e de l'air al generale Joseph Vuillemin."}
{"id": "5988237", "revid": "1186766", "url": "https://it.wikipedia.org/wiki?curid=5988237", "title": "Puffy (cantante)", "text": ""}
{"id": "5988239", "revid": "767487", "url": "https://it.wikipedia.org/wiki?curid=5988239", "title": "Lo zio Pecos", "text": "Lo zio Pecos (\"Pecos Pest\") \u00e8 un film del 1955 diretto da William Hanna e Joseph Barbera. \u00c8 il novantaseiesimo cortometraggio della serie \"Tom &amp; Jerry\", distribuito l'11 novembre 1955 dalla Metro-Goldwyn-Mayer. Questo cortometraggio \u00e8 stato l'ultima produzione di Fred Quimby, il quale poi si \u00e8 ritirato.\nTrama.\nJerry riceve un telegramma da suo zio Pecos, dove dice che lui e la sua chitarra passeranno la notte da lui, per poi andare in televisione la sera dopo. Poco dopo arriva Pecos, che, dopo aver salutato il nipote, prende la sua chitarra e si mette a suonare e cantare la sua nuova canzone per la sera dopo. Poco dopo, per\u00f2, una corda della chitarra si rompe, cos\u00ec Pecos esce dalla tana, va da Tom che sta dormendo, gli strappa un baffo e lo usa come corda. Jerry accorre subito per portare al sicuro lo zio, riuscendo a tornare nella tana prima che Tom li raggiunga. Dopodich\u00e9 le corde della chitarra si rompono continuamente, Pecos insegue Tom per prendergli un baffo, il gatto cerca di impedire in ogni modo a Pecos di strappargli i baffi, ma invano. Alla fine Pecos saluta Jerry per poi andarsene, non prima di avergli detto di vederlo la sera seguente in televisione. La sera dopo Tom e Jerry guardano Pecos esibirsi in televisione: Pecos comincia a suonare la chitarra e a cantare la sua canzone, ma sfortunatamente una delle corde si rompe per l'ennesima volta. Tom si compiace, ma Pecos allunga la mano fuori dallo schermo televisivo, afferra l'ultimo baffo di Tom e lo strappa. Mentre Tom si tiene il muso per il dolore, Pecos ripara la sua chitarra e pu\u00f2 finire di cantare la sua canzone."}
{"id": "5988248", "revid": "965226", "url": "https://it.wikipedia.org/wiki?curid=5988248", "title": "Carlo Marino", "text": "Biografia.\nHa studiato al liceo Diaz a Caserta e si \u00e8 laureato in giurisprudenza all'Universit\u00e0 Federico II di Napoli. Nel 1994 ha iniziato la carriera forense specializzandosi in diritto amministrativo e ha uno studio con sede a Caserta.\n\u00c8 sposato e padre di quattro figlie, vive a Caserta nel quartiere Puccianiello.\nAttivit\u00e0 politica.\nInizia la sua attivit\u00e0 politica all'inizio degli anni 2000 all'interno di Forza Italia, venendo eletto consigliere comunale a Caserta e nominato assessore ai lavori pubblici nella giunta comunale di Luigi Falco.\n\u00c8 stato uno dei quaranta costituenti del Partito Democratico in Provincia di Caserta, diventando componente della direzione regionale del PD.\nSindaco a Caserta.\nAlle elezioni amministrative del 2016 si \u00e8 candidato come sindaco a Caserta, appoggiato da una coalizione di centro-sinistra formata da: Partito Democratico, Centro Democratico, Partito Socialista Italiano - Caserta Viva, ProCaserta - Verdi, Caserta Popolare e le liste civiche \"\"Terra Libera\", \"Democratici per Caserta\", \"Energie Casertane\"\" (Cittadini per Caserta - Futuriamo) e Sud Indipendente. Al primo turno del 5 giugno ottiene il 45,11% dei voti, accedendo al ballottaggio contro il principale sfidante del centro-destra il forzista Riccardo Ventre, fermo al 19,54% dei voti. Al ballottaggio del 19 giugno vince con il 62,74% dei voti, contro il 37,26% dello sfidante Ventre.\nDa novembre 2019 \u00e8 presidente dell'ANCI Campania, eletto all'unanimit\u00e0 da tutti i sindaci della regione.\nNel luglio 2020 secondo il sondaggio del Sole 24 Ore, il suo consenso di gradimento lo pone 98\u00ba posto su 105 sindaci italiani, nonch\u00e9 4\u00b0, ossia penultimo, su tutta la Campania.\nS ricandida poi alle comunali del 2021 sostenuto da PD, Moderati, Italia Viva, Noi Campani, Origini (CD - Radici Casertane), Socialisti Riuniti (PSI e i Circoli dell'Avanti) e Azione. Dopo il 35,34% del primo turno, al ballottaggio sconfigge l'avversario del centro-destra Gianpiero Zinzi con il 53,65%."}
{"id": "5988256", "revid": "729019", "url": "https://it.wikipedia.org/wiki?curid=5988256", "title": "Palazzo De Felice", "text": "Il Palazzo De Felice si trova sulla sponda nord del fiume Pescara al centro di Rosciano, in provincia di Pescara.\nStoria.\nLa struttura pi\u00f9 antica del palazzo \u00e8 costituita dal torrione quadrangolare, attorno al quale si \u00e8 sviluppato con andamento anulare il paese. Il torrione, risalente presumibilmente al XIII secolo, doveva avere funzioni di avvistamento e difesa.\nNei secoli successivi il torrione sub\u00ec rifacimenti e modifiche, in particolare quando fu annesso al palazzo Di Felice di Casale.\nAttualmente la torre e il palazzo \u00e8 di propriet\u00e0 del comune di Rosciano e si progetta di allestire al suo interno un Museo della tradizione arb\u00ebresh\u00eb, dato che Rosciano ospita una comunit\u00e0 albanese che si \u00e8 stabilita nel paese nel XVIII secolo, come testimoniato anche dalla chiesa bizantina di Villa Badessa.\nArchitettura.\nL'origine medievale dalla torre \u00e8 testimoniata dalle due monofore ogivali presenti nella sua muratura.\nLa torre si affianca alla struttura a pianta rettangolare del palazzo, costruito su due piani inglobando la torre stessa.\nIl palazzo \u00e8 attualmente in rovina, con lavori di ristrutturazione in fase di avvio."}
{"id": "5988257", "revid": "101175", "url": "https://it.wikipedia.org/wiki?curid=5988257", "title": "Gran Premio motociclistico di Spagna 2016", "text": "Il Gran Premio motociclistico di Spagna 2016 \u00e8 stata la quarta prova del motomondiale del 2016.\nI vincitori delle gare nelle tre classi in competizione sono stati: Valentino Rossi in MotoGP, Sam Lowes in Moto2 e Brad Binder in Moto3.\nMotoGP.\nPrimo successo nella stagione per Valentino Rossi che dopo esser partito dalla pole position ottiene anche il giro pi\u00f9 veloce e si impone davanti al compagno di squadra in Yamaha, lo spagnolo Jorge Lorenzo, e all'altro spagnolo Marc M\u00e1rquez.\nLa classifica generale provvisoria vede gli stessi tre piloti ai primi posti, per\u00f2 in ordine inverso, con M\u00e1rquez che precede Lorenzo di 17 punti e Rossi di 24.\nMoto2.\nCuriosamente nei primi quattro gran premi della stagione si sono avuti quattro vincitori diversi; il britannico Sam Lowes che gi\u00e0 comandava la classifica provvisoria, con la vittoria a Jerez de la Frontera allunga leggermente sul primo rivale, lo spagnolo \u00c1lex Rins che si era imposto nel gran premio precedente ma che in questa occasione si \u00e8 dovuto accontentare del terzo posto. Sul secondo gradino del podio il tedesco Jonas Folger.\nMoto3.\nRimarchevole la gara del sudafricano Brad Binder che, obbligato a partire dall'ultima posizione nella griglia di partenza, rimonta tutti gli altri e ottiene la vittoria del gran premio, davanti a due piloti italiani, Nicol\u00f2 Bulega (al suo primo podio in carriera nel motomondiale nella stagione di esordio) e Francesco Bagnaia.\nGi\u00e0 in testa alla classifica provvisoria del campionato, con questa che \u00e8 la sua prima vittoria stagionale, Binder allunga sui suoi diretti avversari."}
{"id": "5988258", "revid": "287204", "url": "https://it.wikipedia.org/wiki?curid=5988258", "title": "Canal Saint-Denis", "text": "Il canal Saint-Denis \u00e8 un canale lungo 6,6 chilometri che, al \"rond-point des canaux\" posto all'estremit\u00e0 nord del bassin de la Villette, collega il canale dell'Ourcq, a Parigi, con la Senna nel comune di Saint-Denis, di fronte a L'\u00cele-Saint-Denis. Il canale attraversa una parte del 19.me arrondissement e i comuni di Aubervilliers e Saint-Denis, e insieme al canale dell'Ourcq, al bacino de la Villette e al canal Saint-Martin, costituisce la rete dei canali di Parigi.\nStoria.\nCon il decreto del 29 Fiorile dell'anno X (19 maggio 1802), Napoleone Bonaparte ordinava la creazione della rete dei canali parigini e, in particolare, l'apertura di un canale di deviazione che partendo dalla Senna, a valle del Bassin de l'Arsenal confluisse nel bacino della Villette e continuasse per Saint-Denis, per ridurre il carico del trasporto fluviale nel centro di Parigi, molto fitto e quindi molto lento. In pi\u00f9, il canale avrebbe permesso di evitare uno dei meandri della Senna.\nI lavori cominciarono nel 1805 sotto la direzione di Ren\u00e9-Edouard de Villiers du Terrage, e il canale entr\u00f2 in esercizio nel 1821. \nInizialmente comportava 12 chiuse per superare un dislivello complessivo di 28,34 metri. L'opera fu poi ricostruita tra il 1890 e il 1895, per consentire il traffico di naviglio di maggior tonnellaggio. In quell'occasione il numero delle chiuse fu ridotto a sette: la prima, al Pont de Flandre, copriva da sola 10 metri di dislivello e sostituiva 4 delle vecchie chiuse. Il canal Saint-Denis permette oggi il transito di imbarcazioni che stazzano fino a 800 tonnellate, che possono attraversare tutte le chiuse in due ora e mezzo. \u00c8 aperto alla navigazione 365 giorni l'anno e tutti gli impianti (sia le 7 chiuse che il ponte girevole di Saint-Denis) sono ormai gestiti attraverso un sistema di telecomando e telesorveglianza da un unico posto centralizzato situato alla prima chiusa, quella del \"pont de Flandre\"; l'impianto fu creato nel 1974 e successivamente ammodernato, nel 1992 e ancora nel 2006. \nCaratteristiche tecniche.\nLa larghezza del Canal Saint-Denis varia da 30 a 140 metri; la larghezza media \u00e8 di 70 metri. Il canale \u00e8 attraversato da 13 manufatti stradali o ferroviari, e le sue rive occupano 36 ettari di suolo pubblico. \nNei pressi dello Stade de France si trova una zona di deposito di materiali da costruzione, il bacino della Maltourn\u00e9e, la cui profondit\u00e0, da 3,2 a 3,5 metri, consente la circolazione delle grandi \"p\u00e9niches\" e di chiatte da 1000 tonnellate. In effetti possono utilizzarlo imbarcazioni non pi\u00f9 larghe di 8 metri, con un pescaggio non superiore a 2,60 metri e non pi\u00f9 alte di 4,44 metri sulla linea di galleggiamento.\nAl \"pont de Stains\" di Aubervilliers, c'\u00e8 una rampa di varo attrezzata, lungo la quale corre ancora un'alzaia, residuo della trazione a cavalli delle \"p\u00e9niches\" prima della loro motorizzazione, mantenuta in attivit\u00e0 al servizio alla gestione del canale.\nL'insieme del traffico annuale sulla rete dei canali di Parigi oscilla, a seconda dell'attivit\u00e0 del settore edile e dei lavori pubblici, attorno a 1 milione di tonnellate/anno. \nIl canal Saint-Denis assicura anche la regolazione permanente dei livelli idrici nei tronchi di bacino, garantendo in questo modo la sicurezza degli utenti e dei rivieraschi dai sovraccarichi che possono generarsi per l'immissione nella Senna delle eccedenze provenienti dal canale dell'Ourcq.\nSulla darsena del bacino della Charbonni\u00e8re o darsena dei Magazzini generali, grande spazio da 120.000 metri quadri, che nel XIX secolo ospitava i depositi di merce ad Aubervilliers, che ha perduto completamente la sua funzione di scalo merci, \u00e8 stato installato un grande centro commerciale.\nNavette fluviali.\nOccasionalmente circolano sul canale dei \"bateau-mouche\", in particolare in coincidenza con eventi allo Stade de France. Inoltre, da luglio 2007 esiste un servizio regolare di navetta fluviale, che fa un servizio turistico tra l'imbarcadero a destra della stazione del metro Corentin Cariou, nel 19.me, verso il centro commerciale di Aubervilliers e i Magazzini generali di Parigi con un'imbarcazione ad alimentazione elettrica e dotate di pannelli solari."}
{"id": "5988260", "revid": "120496061", "url": "https://it.wikipedia.org/wiki?curid=5988260", "title": "Saitis barbipes", "text": "Saitis Barbipes \u00e8 un comune ragno saltatore della famiglia dei Salticidae.\nDescrizione.\nLe dimensioni sono ridotte, comprese tra i 2 e i 6 millimetri. Le differenze tra esemplari di sesso differente sono evidenti: i maschi sono caratterizzati da una colorazione pi\u00f9 evidente , con una fascia di colore rosso sulla testa; al contrario le femmine sono di colorazione meno evidente. Le zampe sono di colore chiaro e sono intervallate, a spazi regolari, da strisce nere. La caratteristica pi\u00f9 evidente \u00e8 il terzo paio di zampe che sono di dimensione maggiore a tutte le altre e vengono usate per il corteggiamento."}
{"id": "5988274", "revid": "81598270", "url": "https://it.wikipedia.org/wiki?curid=5988274", "title": "Prostye Dvi\u017eenija", "text": ""}
{"id": "5988297", "revid": "88740", "url": "https://it.wikipedia.org/wiki?curid=5988297", "title": "Paulette Weber", "text": "Biografia.\nAllieva del professor Georges Suire, effettu\u00f2 il suo primo volo in pallone aerostatico nel 1928, e nel 1930 prese il brevetto di pilota di seconda classe con 14 ascensioni, delle quali 4 da sola e due di notte.\nIl 30 dicembre 1931 part\u00ec da Saint-Cloud per conquistare la Coppa \"Maison et Mallet\" per la distanza, ma a causa della neve che si deposit\u00f2 sul suo velivolo, appesantendolo, atterr\u00f2 a Ch\u00e2tillon-sur-Seine e abbandon\u00f2 la gara, tornando poi in treno a Parigi. Nel corso del 1931 la rivista \"L'A\u00e9rophile\" parlava di lei classificandola \"tra i piloti che effettuano 'realmente' dei viaggi aerei\". A quella data aveva realizzato 28 ascensioni, di cui 22 da sola e quattro di notte e aveva partecipato alle coppe Juchm\u00e8s e Mallet ma ancora non aveva riportato alcuna vittoria. In occasione della Coppa internazionale delle mongolfiere a Mans si aggiudic\u00f2 il terzo posto con 250 km percorsi, quindi nel novembre 1937 vinse il premio \"Aumont-Thi\u00e9ville\" con 242 km.\nIn occasione della festa del 1\u00ba maggio 1946 a Parigi a Place de la Concorde, furono eseguiti dei voli dimostrativi in aerostato, con vari piloti tra cui Paulette Weber, che tornava a pilotare il pallone aerostatico per la prima volta dal 1939. In quella occasione la giornalista Suzy Mathis pubblic\u00f2 sul paginone centrale di \"Aviation fran\u00e7aise\" un articolo sulla Weber, dove si riproponevano brani di una intervista precedente che la giornalista aveva fatto alla pilota su \"Les dimanches de la femme\" e si riassumevano alcuni suoi record, tra i quali: \nL'intervista si chiudeva con un'affermazione della Weber: \"Le tourisme en ballon c'est le roi des tourismes.\"\nLa Weber perse la vita nell'ottobre 1954, a causa la perdita progressiva di idrogeno dovuta al rivestimento poroso del suo pallone aerostatico, un difetto comune in quel periodo. Nonostante avesse gettato fuori bordo tutta la sua zavorra, la navicella si inabiss\u00f2 nelle acque del Mare del Nord. Si trattava della sua 235 ascensione in pallone aerostatico."}
{"id": "5988298", "revid": "1354930", "url": "https://it.wikipedia.org/wiki?curid=5988298", "title": "Fabio Chinello", "text": "Carriera.\nVelocista, ha corso sempre in formazioni con licenza Continental pertanto \u00e8 rimasto fuori dal circuito delle grandi corse del panorama internazionale.\nNel 2014 ha preso parte a diverse prove del calendario ciclistico italiano, sia a tappe che in linea, e alla Vuelta a Colombia, dove ha sfiorato in alcune occasioni il successo di tappa; in questa annata ha colto i pi\u00f9 significativi risultati della sua carriera, \u00e8 stato infatti secondo al Grand Prix Izola, terzo al Memorial Marco Pantani e quinto alla Coppa Bernocchi e al Circuito de Getxo.\nNella stagione successiva, oltre alle competizioni del calendario italiano, ha preso parte a diverse corse a tappe dell'Europa dell'est ma ha ottenuto i migliori piazzamenti al Tour du Maroc (tra cui un secondo posto di tappa). Anche la stagione 2016 \u00e8 proseguita sulla falsariga della precedente, ma conta la partecipazione al Giro del Trentino, gara di classe 1.HC.\nNell'ottobre 2016, dopo la Parigi-Bourges, ha annunciato il proprio ritiro dall'attivit\u00e0."}
{"id": "5988302", "revid": "1501558", "url": "https://it.wikipedia.org/wiki?curid=5988302", "title": "Finale della UEFA Champions League 2009-2010", "text": "La finale della 55\u00aa edizione della Champions League si \u00e8 disputata sabato 22 maggio 2010 allo Stadio Santiago Bernab\u00e9u di Madrid tra i tedeschi del Bayern Monaco e gli italiani dell'.\nIl cammino verso la finale.\nIl di Louis van Gaal \u00e8 approdato alla fase ad eliminazione diretta giungendo secondo nel gruppo A alle spalle del , in un gruppo che oltre ai francesi comprendeva la e il . Dopo aver superato la negli ottavi e il nei quarti solo grazie alla regola dei gol fuori casa (4-4 il risultato complessivo in entrambe le occasioni), i tedeschi hanno battuto nettamente l' con un risultato aggregato di 4-0 raggiungendo la finale della massima competizione europea per l'ottava volta.\nL' di Jos\u00e9 Mourinho, inserita nel gruppo F insieme ai campioni in carica del , alla e al , si \u00e8 guadagnata la qualificazione agli ottavi di finale solo all'ultima giornata battendo in casa i russi per 2-0 e piazzandosi al secondo posto dietro al Barcellona. I nerazzurri, che avevano avuto la meglio sul negli ottavi e sul nei quarti (rispettivamente con il risultato complessivo di 3-1 e 2-0), hanno dovuto superare il con il risultato aggregato di 3-2 per raggiungere la quinta finale della loro storia.\n\"Note: In ogni risultato sottostante, il punteggio della finalista \u00e8 menzionato per primo. (C: Casa; T: Trasferta)\"\nLa partita.\nL'allenatore dei biancorossi van Gaal schiera la squadra con il 4-4-1-1, M\u00fcller agisce a supporto dell'unica punta Oli\u0107; sulle fasce a destra Robben e a sinistra Alt\u0131ntop, che prende il posto dello squalificato Rib\u00e9ry. Il tecnico dei nerazzurri Mourinho conferma il 4-2-3-1, Chivu gioca da terzino sinistro al posto di Zanetti, che sostituisce lo squalificato Thiago Motta accanto a Cambiasso; alle spalle del centravanti Milito il trio di trequartisti \u00e8 composto da Eto'o a destra, Sneijder al centro e Pandev a sinistra.\nL'inizio di partita \u00e8 contrassegnato da un sostanziale equilibrio tra le due squadre in campo. La prima occasione \u00e8 per il Bayern Monaco al 9\u00b0, con Robben che crossa dalla destra creando scompiglio nella difesa interista. Al 18\u00b0 Sneijder impegna severamente Butt su punizione, con il portiere tedesco costretto a respingere. Dopo mezz'ora permane l'equilibrio, nonostante il possesso palla sia favorevole ai biancorossi. Al 35\u00b0 calcio lungo di J\u00falio C\u00e9sar, sponda di testa di Milito per Sneijder che restituisce palla all'argentino con un passaggio filtrante, Milito controlla e di destro supera Butt. La reazione del Bayern Monaco \u00e8 affidata a Robben, che al 40\u00b0 si accentra partendo da destra ma calcia alto. Milito e Sneijder combinano ancora, ma l'olandese calcia su Butt. Nel primo minuto di recupero, van Bommel calcia da fuori area ma la palla finisce a lato alla destra di J\u00falio C\u00e9sar.\nLa seconda frazione di gioco vede i tedeschi partire forte alla ricerca del pareggio: Alt\u0131ntop serve M\u00fcller al centro dell'area ma il tiro del tedesco viene bloccato in due tempi da J\u00falio C\u00e9sar. L'Inter risponde con un'azione di Milito sulla sinistra, con l'argentino che mette palla dietro per Pandev, il cui tiro viene alzato sopra la traversa da Butt. Tra il 54\u00b0 e il 55\u00b0 una buona occasione per parte: prima Sneijder tira alto su punizione, poi Alt\u0131ntop tira a lato alla destra di J\u00falio C\u00e9sar. Al 65\u00b0 Robben si rende molto pericoloso con un tiro a giro ma J\u00falio C\u00e9sar si rifugia in angolo. Al 70\u00b0 l'Inter raddoppia chiudendo di fatto la partita: Eto'o serve Milito fuori dall'area, l'argentino avanza, salta Van Buyten con una finta e calcia di destro mandando il pallone all'angolino basso alla sinistra di Butt.\nTabellino.\nFormazioni:\nStatistiche e record.\nA seguito dei cambiamenti voluti dall'UEFA, per la prima volta la finale della competizione viene giocata di sabato. L'Inter diventa la prima squadra italiana a realizzare il cosiddetto \"treble classico\", avendo vinto nelle settimane precedenti anche il campionato e la coppa nazionale (cos\u00ec come, curiosamente, aveva fatto in Germania l'altra finalista, il Bayern Monaco). Terzo titolo per i nerazzurri, il primo sotto la denominazione \"Champions League\" dopo le due affermazioni consecutive in Coppa dei Campioni nel 1964 e nel 1965. Inoltre, quello dell'Inter \u00e8 il dodicesimo successo in totale per le compagini italiane nella storia del torneo.\nA livello individuale, il tecnico nerazzurro Mourinho eguaglia il primato di Happel e Hitzfeld, capaci di conquistare il trofeo sulla panchina di due distinti club. Milito \u00e8 invece il quinto giocatore nell'era della Champions League a mettere a segno una doppietta nell'atto conclusivo della manifestazione."}
{"id": "5988303", "revid": "122923047", "url": "https://it.wikipedia.org/wiki?curid=5988303", "title": "Lunas rotas", "text": "Lunas rotas \u00e8 il primo album della cantautrice spagnola Rosana, pubblicato dall'etichetta discografica MCA e distribuito dalla Universal nel 1996.\nL'album, disponibile su musicassetta e compact disc, \u00e8 prodotto da Jos\u00e9 Antonio Romero. I brani sono interamente composti dall'interprete.\nDal disco vengono tratti quattro singoli."}
{"id": "5988318", "revid": "594414", "url": "https://it.wikipedia.org/wiki?curid=5988318", "title": "Circhi", "text": ""}
{"id": "5988319", "revid": "594414", "url": "https://it.wikipedia.org/wiki?curid=5988319", "title": "Corride", "text": ""}
{"id": "5988321", "revid": "481666", "url": "https://it.wikipedia.org/wiki?curid=5988321", "title": "Woman in the Dark", "text": ""}
{"id": "5988323", "revid": "1005847", "url": "https://it.wikipedia.org/wiki?curid=5988323", "title": "Presidenti del Consiglio del Regno delle Due Sicilie", "text": ""}
{"id": "5988324", "revid": "1543377", "url": "https://it.wikipedia.org/wiki?curid=5988324", "title": "Andrea Piechele", "text": "Carriera.\nDa Under-23 gareggia per tre stagioni con la U.C. Trevigiani, vincendo anche un'edizione dell'Astico-Brenta e della Coppa Mobilio Ponsacco. Professionista dal 2010 con la Carmiooro-N.G.C., nella stagione d'esordio arriva secondo al Circuito de Getxo; per la stagione successiva approda cos\u00ec alla Colnago-CSF Inox, formazione Professional Continental. Nel 2013 si mette in evidenza soprattutto nelle volate, e ottiene alcuni piazzamenti, fra cui il secondo posto nella sesta tappa alla Volta a Portugal, il podio al Memorial Marco Pantani e il quarto posto alla Coppa Bernocchi.\nNel 2015 prende parte alla sua prima grande classica del nord Europa, l'Amstel Gold Race, che tuttavia non porta a termie, e sfiora nuovamente il successo al Presidential Cycling Tour of Turkey, quando nella settima tappa solo il campione britannico Mark Cavendish riesce a precederlo sul traguardo. Al termine della stagione, non confermato dalla Bardiani-CSF (gi\u00e0 Colnago-CSF) e condizionato da problemi fisici, decide di lasciare l'attivit\u00e0 agonistica per dedicarsi agli studi (corso di laurea in scienze motorie)."}
{"id": "5988332", "revid": "481666", "url": "https://it.wikipedia.org/wiki?curid=5988332", "title": "Three of a Kind", "text": ""}
{"id": "5988336", "revid": "600229", "url": "https://it.wikipedia.org/wiki?curid=5988336", "title": "Durata di una nota musicale", "text": ""}
{"id": "5988343", "revid": "1543377", "url": "https://it.wikipedia.org/wiki?curid=5988343", "title": "Cestistica Spezzina 2015-2016", "text": "Questa voce raccoglie le informazioni riguardanti la Cestistica Spezzina nelle competizioni ufficiali della stagione 2015-2016.\nStagione.\nLa stagione 2015-2016 della Cestistica Spezzina, sponsorizzata Carispezia \"Termo\" \u00e8 la settima che disputa in Serie A2. Partecipa alle Final Four di Coppa Italia di Serie A2, perdendo la finale il 6 marzo 2016 contro Broni.\nIl 22 maggio 2016 vince i play-off in gara 3 contro Crema e viene promossa in Serie A1.\nVerdetti stagionali.\nCompetizioni nazionali\nRosa.\n (cap.)\nStatistiche.\nStatistiche delle giocatrici.\nTotale: Campionato (stagione regolare e play-off promozione) e Coppa Italia"}
{"id": "5988347", "revid": "1048993", "url": "https://it.wikipedia.org/wiki?curid=5988347", "title": "Pasquale Muto", "text": "Carriera.\nPassato professionista nel 2004 con il team Miche dopo alcune ottime stagioni da dilettante, Pasquale Muto ottenne il primo risultato importante nel 2005 arrivando terzo al Gran Premio del Canton Argovia in Svizzera; negli anni successivi raccolse numerosi piazzamenti nelle gare del panorama ciclistico italiano, fra cui vanno ricordati i podi al Trofeo Matteotti 2006 e al Memorial Marco Pantani 2007.\nIn pi\u00f9 occasioni ha raggiunto risultati significativi, sia nelle tappe che nelle classifiche generali, in corse a tappe italiane ed europee di secondo piano, in particolare nel 2007 ha vinto una frazione al Tour de Bulgarie, nel 2009 \u00e8 stato secondo all'Okolo Slovenska (con una vittoria di tappa) e sesto al Brixia Tour e nel 2010 secondo al Wy\u015bcig Solidarno\u015bci i Olimpijczyk\u00f3w e quarto alla Route du Sud. Nel 2010 corse anche ottimamente il campionato nazionale; fino all'ultimo giro del circuito di Conegliano era nel gruppo di atleti che si stavano giocando il titolo ma Giovanni Visconti risolse la gara con uno scatto vincente a quindici chilometri dal traguardo: Muto termin\u00f2 al settimo posto la volata per le restanti posizioni del podio.\nNel maggio 2011 venne trovato positivo all'eritropoietina e all'efedrina in seguito ai controlli eseguiti dopo il Giro dell'Appennino: fu per questo squalificato per tre anni, fino al 2 maggio 2014, e privato dei risultati ottenuti nel 2011. Dopo la squalifica ha deciso di lasciare il ciclismo professionistico."}
{"id": "5988348", "revid": "98681279", "url": "https://it.wikipedia.org/wiki?curid=5988348", "title": "Lightning Strikes Twice", "text": ""}
{"id": "5988349", "revid": "1542020", "url": "https://it.wikipedia.org/wiki?curid=5988349", "title": "Libero consorzio comunale di Ragusa", "text": "Il libero consorzio comunale di Ragusa \u00e8 un consorzio di comuni di abitanti della Sicilia, con capoluogo Ragusa. \u00c8 subentrato nel 2015 alla soppressa provincia regionale di Ragusa; la precedente provincia era stata istituita nel 1927, durante il ventennio fascista.\nIl consorzio ha una superficie di 1.614\u00a0km\u00b2 e una densit\u00e0 abitativa di circa 193 abitanti per km\u00b2; comprende dodici comuni: Ragusa, Acate, Chiaramonte Gulfi, Comiso, Giarratana, Ispica, Modica, Monterosso Almo, Pozzallo, Santa Croce Camerina, Scicli e Vittoria.\nConfina con i liberi consorzi di Siracusa e Caltanissetta, e con la citt\u00e0 metropolitana di Catania; la sua parte meridionale si affaccia sul mar Mediterraneo.\nLe citt\u00e0 di Ragusa, Modica e Scicli (facenti parte dell'antico Val di Noto e in tempi recenti del \"Libero consorzio comunale di Ragusa\") dal 2002 sono riconosciute quali Patrimonio dell'umanit\u00e0 da parte dell'UNESCO.\nGeografia fisica.\nMonti e pianure.\nIl territorio \u00e8 costituito in prevalenza, per circa due terzi, da colline; la sua parte centrale costituisce l'altopiano ibleo, con un'altitudine media compresa tra i 400 e i 600 metri s.l.m.. I picchi pi\u00f9 elevati del territorio del consorzio comunale si trovano ai suoi confini settentrionali. I rilievi maggiori sono il Monte Lauro (1010 m), il Monte Casale (910 m) e il Monte Arcibessi (906 m).\nLe uniche pianure presenti sul territorio si trovano nella sua parte occidentale, dove si sviluppa la piana di Vittoria e, all'estremit\u00e0 orientale, nel territorio comunale di Pozzallo e parzialmente in quello di Ispica.\nLa geomorfologia dell'altopiano ibleo \u00e8 molto variegata. Il territorio spesso degrada verso il mare con un progressivo terrazzamento e con incisioni profonde delle colline, dette \"cave\", disposte generalmente in direzione sud. Tali cave, che sono il risultato dell'erosione dei fiumi nel lungo corso delle ere geologiche, presentano frequentemente delle improvvise variazioni di livello, rispetto al fondo (anche di 200 m), come si riscontra nel caso del fiume Irminio. Andando verso la costa, si alternano falesie calcarenitico-sabbiose e piccole pianure alluvionali marnose o argillose, che spesso formano paludi costiere (quasi tutte prosciugate), delimitate da dune sabbiose. In altre localit\u00e0 (Marina di Ragusa, Cava d'Aliga e Pozzallo) si protendono invece sul mare, con scogliere di modesta elevazione.\nLa parte centrale, nota come \"Tavolato ibleo\", \u00e8 costituita da formazioni vulcanitiche come il Monte Lauro, che ne \u00e8 la massima elevazione, segmentate da un complesso sistema di faglie.\n\u00c8 in questo sistema che si inquadrano le strutture geologiche che, nell'area attorno a Ragusa, determinano affioramenti di petrolio, con concentrazioni asfalto-bituminose. In passato la pietra scura presente in tali aree, meglio conosciuta come \"pietra-pece\", veniva utilizzata come materiale da costruzione e caratteristica decorazione. Fino alla seconda guerra mondiale tale pietra veniva estratta in grandi quantit\u00e0 e trasportata con i treni merci della ferrovia a scartamento ridotto dell'Anapo al Porto di Siracusa; trasportata via mare agli impianti di trattamento, era oggetto di lavorazione per estrarne gli idrocarburi in essa contenuti.\nFiumi e laghi.\nNon vi sono fiumi di grande portata: sono definiti \"fiumi\" l'Irminio, il Dirillo, il Tellaro e l'Ippari; degno di nota \u00e8 il Tellesimo. Il rimanente dei corsi d'acqua sono a carattere torrentizio e nello specifico territoriale prendono il nome di \"cave\".\nNon solo presenti laghi naturali; due bacini artificiali sono stati costruiti tra gli anni settanta e i primi anni ottanta, il lago Santa Rosalia che si trova nel comune di Ragusa e il lago Dirillo, che ricade in parte sul territorio di Monterosso Almo.\nLa fascia costiera ragusana comprendeva, nei tempi antichi, numerose paludi e pantani che in parte, nel corso di bonifiche occorse tra gli anni trenta e sessanta, vennero prosciugati.\nIn territorio di Ispica sono presenti le uniche superfici lacustri naturali rimaste: i pantani salati, Longarini, Bruno e Gorgo Salato; gli altri, il pantano Gariffi e il pantano Arezzi sono invece di acqua dolce. Tra il promontorio di Kamarina e Scoglitti si estendeva la Palude di Kamarina, formatasi al riparo dalle dune di sabbia alla foce dell'Ippari che fu prosciugata dai coloni greci nel III secolo a.C..\nCoste e isole.\nLa linea costiera del consorzio comunale \u00e8 bagnata, a sud, dal Mar Mediterraneo tra la foce del fiume Dirillo e il Pantano Longarini. La spiaggia, detta \"I Macconi\", tra la foce del Dirillo e la foce dell'Ippari, \u00e8 sabbiosa e lunga. Pi\u00f9 oltre, in direzione di Punta Secca, la costa diventa rocciosa, alternando piccole spiagge e scogliere. Tra Marina di Ragusa e Cava d'Aliga il litorale \u00e8 prevalentemente sabbioso e riprende ad essere roccioso fino a Punta Religione, intervallando falesie e piccole spiagge come quella di Sampieri, costituita da finissima sabbia dorata. Tra Pozzallo e Punta Ciriga tornano nuovamente a prevalere le spiagge sabbiose. In corrispondenza di Punta Ciriga si trovano, l'isola di Iannuzzo e l'isola dei Porri.\nClima.\nL'orografia complessa dell'area comporta la presenza di differenti tipologie climatiche.\nNelle aree pi\u00f9 meridionali e costiere la piovosit\u00e0 \u00e8 in genere scarsa: una media dei rilevamenti del trentennio 1961-1990, registrati dalle due stazioni di rilevamento di Gela, e di Cozzo Spadaro evidenzia, per il trimestre giugno-agosto, precipitazioni di appena 2\u20133\u00a0mm di pioggia. In inverno la piovosit\u00e0 sale a 45\u201360\u00a0mm (ottobre-febbraio), con una punta di 71\u00a0mm nel mese di ottobre, soltanto nella seconda localit\u00e0. L'umidit\u00e0 relativa media \u00e8 invece significativa e risulta maggiore nelle aree pianeggianti del vittoriese, dove per tutto l'anno si mantiene a una media del 72-79%. Sostanzialmente simile, salvo una flessione al 66-69% nel trimestre giugno-agosto, quella dell'area tra Ispica, Pozzallo e Marina di Ragusa.\nDiversa invece \u00e8 la quantit\u00e0 di pioggia che cade sulle zone elevate dell'altopiano, dove in autunno, inverno e primavera i livelli di piovosit\u00e0 sono pi\u00f9 elevati. Nella zona di Acate la quantit\u00e0 di pioggia annua varia tra i 205\u00a0mm dell'anno meno piovoso e i 588\u00a0mm dei picchi, mentre nell'area di Chiaramonte Gulfi l'oscillazione \u00e8 compresa tra 377 e 1481\u00a0mm complessivi.\nI venti si mantengono in genere moderati, al disotto degli 8,5 nodi con prevalenza da ovest-sud-ovest. I mesi meno ventosi sono giugno per l'area occidentale e settembre per quella orientale.\nAnche la temperatura media annua \u00e8 correlata, in linea di massima, con la quota altimetrica: si va dai 13\u00b0-14\u00b0 dell'area montana (tra Chiaramonte Gulfi, Monterosso Almo e Giarratana) ai 14\u00b0-15\u00b0 del capoluogo provinciale, per finire con i 18\u00b0-19\u00b0 delle aree in prossimit\u00e0 della costa. Per quanto riguarda la media delle temperature massime del mese pi\u00f9 caldo, il valore \u00e8 simile in tutta la provincia: 30\u00b0. Unica eccezione la zona di Vittoria, che riporta un valore leggermente inferiore. Le temperature medie del mese pi\u00f9 freddo sono invece differenti: 2\u00b0-4\u00b0 nell'area montana, 4\u00b0-6\u00b0 nel ragusano e 6\u00b0-8\u00b0 nel rimanente territorio. L'escursione termica \u00e8 notevolissima nell'area montana: la sua media annua raggiunge i 17\u00b0.\nNelle aree pi\u00f9 a sud e in quelle costiere non sono presenti stazioni meteorologiche, ma un'indicazione di massima pu\u00f2 venire dai dati rilevati dalle stazioni presenti nelle limitrofe province di Siracusa e Caltanissetta (Gela e Cozzo Spadaro): i valori e i dati statistici possono essere assimilati a quelli dei territori confinanti, dato che le stazioni rilevatrici sono ubicate a pochi chilometri dai confini con la Provincia di Ragusa.\nRiserve naturali.\nNel territorio provinciale sono state istituite alcune riserve naturali e aree di interesse naturalistico; altre sono ancora in fase propositiva:\nLa Riserva naturale Pino d'Aleppo, presso Vittoria, \u00e8 stata istituita con lo scopo \u00abdi salvaguardare le formazioni residue autoctone di Pinus halepensis e di ricostituire la pineta nelle aree a gariga degradata per azione dell'uomo\u00bb. La Riserva naturale macchia foresta del fiume Irminio si trova sulla costa, tra Marina di Ragusa e Donnalucata, mentre la Riserva naturale integrale Cava Randello \u00e8 sita nel tratto di costa prospiciente la zona archeologica di Kamarina.\nAree boschive demaniali della provincia:\n\u00c8 in corso di attuazione l'iter di realizzazione del Parco Nazionale degli Iblei, previsto dall'art. 26, comma 4 septies, della Legge 222 del 29 novembre 2007. Si tratta del primo parco nazionale della Sicilia e anche della pi\u00f9 grande area naturale protetta dell'isola, che abbraccia i territori di Siracusa (60%), Ragusa (30%), Catania (10%). L'8 febbraio 2011 il consiglio provinciale ha approvato una proposta di perimetrazione del parco. Tale proposta, che esclude le principali aree di interesse del biotopo ibleo e addirittura alcune aree SIC, \u00e8 stata ritenuta insoddisfacente da larga parte dell'opinione pubblica e dalle associazioni naturalistiche della Provincia di Ragusa, che hanno manifestato a tutti i livelli il proprio dissenso. La Regione ha quindi chiesto a queste ultime (riunitesi nel Coordinamento delle Associazioni Naturalistiche e Ambientaliste) di presentare una propria proposta di perimetrazione, spiegandone le ragioni.\nStoria.\nI confini ufficiali e l'autonomia amministrativa della provincia di Ragusa sono stati definiti nel 1927, durante il fascismo, dal conte Enrico Ucchino.\nIl territorio provinciale corrisponde grosso modo all'antica Contea di Modica, nata il 25 marzo 1296, quando il Re di Sicilia Federico III confer\u00ec la concessione a Manfredi I Chiaramonte, investendolo del titolo di Conte di Modica e Signore di Ragusa, Caccamo, Scicli, Gulfi, Pozzallo e Spaccaforno.\nIn seguito il feudo dei Chiaramonte divenne un'entit\u00e0 amministrativa del tutto autonoma rispetto al Regno di Sicilia: aveva tribunali con tre gradi di giudizio (compreso quello delle \"II Appellazioni\", che non esisteva neppure a Palermo), un governatore, amministratori per le singole \"universit\u00e0\" (cio\u00e8 gli attuali comuni) e forze di polizia municipale e comitale. Rispetto al territorio della provincia moderna quello del feudo includeva i comuni di Acate (detta Biscari fino al 1930), Comiso, Ispica e Santa Croce Camerina nel periodo dal 1392 al 1457, essendo Conti Bernat Cabrera e suo figlio Giovanni Bernardo. Quest'ultimo, a causa di un debito di 60.000 fiorini, fu costretto ad alienare alcuni feudi per far cassa. Fu cos\u00ec che, fra il 1453 e il 1457, Comiso fu ceduta ai Naselli, Giarratana ai Settimo, Ispica ai Caruso-Statella, Santa Croce al modicano Pietro Celestre, Acate ai Patern\u00f2-Castello. Per lungo tempo, invece, il feudo comprese anche Caccamo, Calatafimi e Alcamo, citt\u00e0 della Sicilia occidentale, queste ultime due fino all'annessione al regio demanio, avvenuta nel 1802, delle terre della Contea di Modica.\nNel 1812 con la promulgazione della nuova Costituzione del Regno di Sicilia, il territorio venne ricompreso nel Distretto di Modica che nel 1837 venne accorpato alla Provincia di Noto la quale, con il Regno d'Italia, nel 1865, divenne provincia di Siracusa.\nNel 1927, in seguito all'attivit\u00e0 politica di Filippo Pennavaria, (esponente locale di rilievo del fascismo), Ragusa venne eretta a capoluogo della provincia istituita a scapito delle aspirazioni di Modica, . All'atto dell'istituzione della provincia Ragusa aveva una popolazione di poco inferiore a quella di Modica ed era divenuta un importante centro industriale ed economico.\nDurante la Seconda guerra mondiale la vita della provincia venne scossa dai bombardamenti alleati, a partire dal 1942 e per tutto il 1943, anche a causa della presenza di vari aeroporti militari (Comiso, Vizzini e Gela), dalle cui piste partivano i cacciabombardieri dell'Asse. Nel luglio 1943 la provincia fu uno dei teatri dello Sbarco in Sicilia degli Alleati.\nCon lo Statuto speciale siciliano del 1946 furono soppresse le provincie siciliane. Furono ricostituite nel 1963, recependo la normativa nazionale e furono trasformate in \"provincie regionali\" nel 1986.\nIstituzione del Libero consorzio comunale.\nIl 28 marzo 2014 \u00e8 stata prevista la soppressione delle 9 provincie regionali, sostituite temporaneamente da nove \"Liberi Consorzi comunali\" e 3 aree metropolitane in seguito all'entrata in vigore della legge approvata dall'Assemblea Regionale Siciliana il 12 marzo 2014. Un'ulteriore legge regionale discipliner\u00e0 compiti e funzioni di questi nuovi enti, mentre ogni provincia \u00e8, nel frattempo, retta da un commissario straordinario nominato dalla giunta regionale..\nIn ottemperanza alla legge regionale del 24 marzo 2014, n. 8, recante il titolo \u201cIstituzione dei liberi Consorzi comunali e delle Citt\u00e0 metropolitane\u201d e disciplinata poi con la successiva legge regionale n. 15 del 4 agosto 2015, \"Disposizioni in materia di liberi Consorzi comunali e Citt\u00e0 metropolitane\", la provincia regionale di Ragusa \u00e8 stata soppressa e sostituita dal Libero consorzio comunale di Ragusa.\nSimboli.\nIl primo stemma della Provincia venne concesso con regio decreto del 17 aprile 1930 e lettere patenti del 15 febbraio 1932:\ninsieme ad esso venne concesso un gonfalone consistente in un \"drappo di azzurro\".\nSuccessivamente alla caduta del Fascismo dallo stemma venne eliminato il fascio littorio. Lo stemma e il gonfalone vengono cos\u00ec descritti nell'articolo 4 dello Statuto provinciale:\nFonetica.\nCome per altre aree italiane, quella che nel parlato di tutta la Sicilia, in generale, permane indelebile \u00e8 la traccia romana o meglio del latino popolare o volgare. La quasi totalit\u00e0 delle popolazioni che facevano parte dell'ex contea di Modica hanno in comune l'evoluzione dei nessi \"cl\" e \"pl\", che nel territorio ragusano sono resi in \"/t\u222b/\", quando nel resto della Sicilia l'esito \u00e8 espressi in \"/K/\". Mentre difatti di \"clavis\" (\"chiave\"), \"plangere\" (\"piangere\") e \"plenus\" (\"pieno\") gli altri isolani ne fanno \"\"chiavi\", \"chianciri\" e \"chinu\", il ragusano ne fa \"ciavi\", \"cianciri\" e \"cinu\"\".\nInfrastrutture e trasporti.\nStrade ed autostrade.\nIl consorzio per decenni non \u00e8 stato dotato di tratte autostradali sul proprio territorio nonostante, fin dalla fine degli anni sessanta, fosse esistito il progetto dell'autostrada Siracusa-Gela, i cui lavori sono stati realizzati lentamente e con lunghi periodi di interruzione. L'autostrada \u00e8 stata realizzata solo nel tratto tra Siracusa e il casello di Ispica - Pozzallo, servendo quindi il consorzio ibleo per un tratto di 5 km, inaugurato il 3 Agosto 2021. Al gennaio 2022, il tratto autostradale che dovrebbe giungere fino al casello di Modica \u00e8 ancora in costruzione.\nL'asse principale della rete viaria ragusana \u00e8 la strada statale 115, che proviene da Siracusa, attraversa i maggiori centri urbani e prosegue per Gela. La trafficatissima e pericolosa strada statale 514 convoglia il traffico automobilistico da e per Catania; sulla stessa direttrice \u2013 ma attraverso i centri di Monterosso Almo e Giarratana \u2013 si snoda anche la tortuosa ed altrettanto pericolosa strada statale 194. L'intero sistema viario della provincia necessita di interventi radicali, anche in considerazione del fatto che si tratta di uno dei poli produttivi agro-alimentari pi\u00f9 importanti d'Italia; non avendo un sistema ferroviario efficiente, \u00e8 costretto ad un intenso uso del trasporto su gomma. La strada provinciale 25 collega il capoluogo ibleo a Marina di Ragusa.\nFerrovie.\nIl territorio provinciale \u00e8 attraversato dalla ferrovia Siracusa-Gela-Canicatt\u00ec, gestita da RFI, per poco pi\u00f9 di 119\u00a0km di binari; la tratta per molti decenni rimase in condizioni precarie che non permettevano velocit\u00e0 commerciali adeguate ai tempi. Un ammodernamento e un potenziamento delle opere d'arte (ponti e viadotti), tra Vittoria e Siracusa, venne eseguito nell'ambito del \"Programma integrativo FS\" con i fondi stanziati dalla legge 12 febbraio 1981 ma le strategie economiche attuate in seguito alla \"riforma delle ferrovie\" nel corso degli anni duemila ne hanno prodotto la progressiva sottoutilizzazione. La linea, pur tortuosa e con elevate pendenze, attraversa e collega direttamente alcuni tra i pi\u00f9 grandi centri urbani ragusani con le province confinanti (Siracusa e Caltanissetta) e le grandi aree metropolitane di Palermo e Catania. Il traffico merci su rotaia \u00e8 quasi inesistente (al 2014), nonostante l'alto potenziale costituito dalle aree di grande produzione ortofrutticola di Vittoria, Scicli e Ispica.\nFino alla fine degli anni cinquanta fu attivo un collegamento ferroviario pi\u00f9 breve, tra Ragusa e Siracusa, mediante la ferrovia a scartamento ridotto, Ragusa-Bivio Giarratana-Siracusa la cui stazione di Ragusa era a fianco dello scalo FS. Raggiungeva il capoluogo costiero attraversando la Valle dell'Anapo e il sito archeologico di Pantalica. Era potenzialmente anche il pi\u00f9 breve e diretto collegamento ferroviario con Catania, tramite il bivio Giarratana, raggiungendo la stazione FS di Vizzini, sulla ferrovia Catania-Caltagirone-Gela, nella propria stazione di Vizzini Scalo.\nPorti.\nLo scalo marittimo pi\u00f9 importante della provincia \u00e8 il Porto di Pozzallo che, oltre al traffico mercantile e peschereccio, vanta anche un collegamento di linea passeggeri con la vicina Malta. Nel 2008 il porto di Pozzallo ha movimentato 1.521.095 tonnellate di merci e 166.406 passeggeri.\nOltre a quello di Pozzallo esistono anche altri porti da pesca e da diporto: Scoglitti, Marina di Ragusa, Donnalucata e Punta Secca, localit\u00e0 che ha ospitato le riprese della serie televisiva \"Il commissario Montalbano\". Il nuovo porto di Marina di Ragusa, \u00e8 stato dichiarato operativo il 3 luglio del 2009, ha oltre 800 posti barca e sar\u00e0 uno dei tre \"Hub\" per la nautica da diporto della Sicilia.\nAeroporti.\nSul territorio provinciale insiste l'Aeroporto di Comiso, dal quale fino all'inizio degli anni settanta l'ATI effettuava collegamenti con alcune localit\u00e0 della Sicilia e della penisola. Dato il modesto traffico, tuttavia, il collegamento venne soppresso e dal 1983 la struttura fu destinata a Base Nato. Dopo vari decenni di pressioni operate da parte dei settori produttivi ed imprenditoriali della provincia, \u00e8 stato riconvertito da aeroporto militare in aeroporto civile. Lo scalo \u00e8 stato aperto al traffico civile il 30 maggio del 2013. Sul territorio provinciale sono presenti anche strutture minori:\nEconomia.\nI livelli occupazionali e il reddito medio pro capite erano nel 2005, nell'intera provincia, fra i pi\u00f9 elevati dell'Italia meridionale, e quella di Ragusa era la provincia con il pi\u00f9 basso tasso di disoccupazione in Sicilia (non superava il 16%, mentre nel comune di Ragusa presentava perfino un valore in linea con la media nazionale. Nel 2013 il tasso di disoccupazione \u00e8 cresciuto al 19,3%, inferiore al dato regionale e del mezzogiorno ma superiore di quasi 6 punti percentuale al dato nazionale. \u00c8 presente inoltre la Banca Agricola Popolare di Ragusa, primo istituto di credito della provincia che con i suoi 40 sportelli sul territorio provinciale \u00e8 fra le banche pi\u00f9 rappresentate nel territorio. Fra le banche di una certa dimensione \u00e8 l'unica che abbia mantenuto la sua sede in Sicilia dopo che il Banco di Sicilia \u00e8 stato inglobato nel gruppo Unicredit.\nL'indice di libert\u00e0 economica (che tiene conto non solo del Pil prodotto ma anche di elementi quali economia, lavoro, contesto sociale, finanza, fisco e trasferimenti) pone il ragusano ai livelli di province del nord Italia, collocando la provincia al cinquantunesimo posta della classifica nazionale, con un indice di 64,8 su 100.\nIndustria.\nLe affiorazioni bituminose nell'area ragusana erano note sin dall'antichit\u00e0 ed erano perci\u00f2 sorte attivit\u00e0 estrattive e di lavorazione della pece; il prodotto \u00e8 presente negli scisti bituminosi di cui \u00e8 ricca l'area. Nei primi decenni del XIX secolo societ\u00e0 francesi ed inglesi acquisirono le licenze di produzione ed esportazione di roccia petrolifera, con ampio uso di manodopera locale. A met\u00e0 degli anni venti inizi\u00f2 la distillazione, di idrocarburi come benzina per autotrazione e gasolio, anche da parte di aziende italiane a mezzo di impianti situati intorno alla citt\u00e0 di Ragusa. \nFino al 1957, anno in cui venne attivato l'oleodotto che univa l'area di estrazione (Ragusa) e quella di raffinazione (Augusta) venivano impiegati tra 7 e 8 treni giornalieri di carri cisterna per il trasporto del greggio.\nDalla fine degli anni cinquanta in poi sono sorti anche stabilimenti di raffinazione di petrolio dalla Gulf Oil Corporation e dell'ENI e stabilimenti di produzione di prodotti derivati.\nA Comiso \u00e8 fiorente l'attivit\u00e0 di lavorazione di vari tipi di roccia e di marmi, nazionali ed esteri, per uso edilizio ed architettonico.\n\u00c8 presente un sistema di piccole e medie imprese, articolato in sei raggruppamenti merceologici: agroalimentare e mangimistico, materiali e complementi per l'edilizia, marmi e graniti, legno-arredo, chimico-plastico e metalmeccanico-impiantistico. Pi\u00f9 recentemente si \u00e8 sviluppata l'attivit\u00e0 industriale legata al settore lattiero-caseario, con la nascita di aziende di respiro nazionale. L'industria vanta il 60% della produzione lattiero-casearia dell'isola ed un'importante produzione di polietilene e di materiali plastici per l'agricoltura, utilizzati prevalentemente per la copertura delle serre.\nAgricoltura.\nL'agricoltura della provincia presenta molti aspetti tradizionali: sui terreni dell'altopiano sono prevalenti i seminativi asciutti, soprattutto cereali, e le colture arboree. Un mosaico di colture arboree e impianti ortofrutticoli caratterizza le aree di Ispica e Pozzallo, le zone collinari e la pianura tra Vittoria, Comiso ed Acate. Ma il settore pi\u00f9 rilevante e innovativo \u00e8 quello delle serre, soprattutto sui suoli sabbiosi che si distendono da Vittoria fino al litorale; milioni di metri quadrati di coltivazioni, realizzati con grande economia di materiali, in cui si realizza una produzione di zucchine, melanzane, pomodori e fiori (questi ultimi, specialmente nel territorio di Vittoria) che interessa l'intero anno. La coltura in serra si presenta \u2013 in ambiti monofunzionali o con altre tipologie di insediamento polifunzionali \u2013 nell'area di Ispica, tra Donnalucata e Scicli, oltre che lungo la costa e nell'entroterra tra Punta Secca e Santa Croce Camerina e tra Marina di Acate ed Acate. Nei primi anni settanta l'esplosione delle serre ragusane ha costituito, secondo Antonio Saltini, uno dei fenomeni di vivacit\u00e0 pi\u00f9 singolari dell'intera agricoltura italiana creando, su terreni che non offrivano praticamente alcun reddito, un flusso di produzione di decine di miliardi di lire, coinvolgendo una serie ingente di settori connessi, dal commercio di sementi e antiparassitari a quello del polietilene, dal gas in bombole per il riscaldamento invernale delle serre agli impianti di refrigerazione ed ai trasporti su strada.\nLa viticoltura ha un posto importante nell'economia del ragusano; molti sono i vini IGT e DOC prodotti, tra i quali primeggia il Cerasuolo di Vittoria, prodotto dall'unione di uve Nero d'Avola e Frappato.\nAllevamento.\nLa Provincia di Ragusa, tra le province siciliane, \u00e8 quella che ha sviluppato su vasta scala l'allevamento del bestiame, soprattutto di bovini da latte tra cui primeggia una razza autoctona detta razza modicana. Questa particolare vocazione l'ha resa leader nella produzione lattiero-casearia regionale. I dati statistici relativi al 2005 registrano infatti ben 2.169 aziende del settore con una produzione di 437.737 tonnellate di latte vaccino. Numerose anche le aziende correlate, alcune di grandi dimensioni, che producono formaggi e derivati del latte tra cui il caciocavallo ragusano dop. Una caratteristica stabilita per legge prescrive che la zona di provenienza del latte per la produzione del Ragusano comprende l'intero territorio dei comuni di Acate, Chiaramonte Gulfi, Comiso, Giarratana, Ispica, Modica, Monterosso Almo, Pozzallo, Ragusa, Santa Croce Camerina, Scicli e Vittoria. Il formaggio viene prodotto esclusivamente con latte di vacca intero, crudo: l'alimentazione delle mucche da cui deriva il latte \u00e8 costituita prevalentemente da erbe spontanee dell'altopiano ibleo.\nTurismo.\nIl Terremoto del Val di Noto del 1693, a cui ha fatto seguito il fervore della ricostruzione, ha prodotto nell'intera provincia una serie di citt\u00e0 il cui patrimonio architettonico, facente parte del barocco siciliano, \u00e8 stato dichiarato dall'UNESCO patrimonio dell'umanit\u00e0: si tratta di Ragusa, Modica e Scicli, le cui architetture sono state rese note dai film e dalle serie televisive cui hanno fatto da sfondo (da \"Il Gattopardo\" di Luchino Visconti all'\"L'uomo delle stelle\" di Giuseppe Tornatore, fino alla serie televisiva \"Il commissario Montalbano\").\nOltre al turismo culturale, che oltre alle gi\u00e0 citt\u00e0 del barocco interessa anche le zone archeologiche di Kamarina e Casmene, \u00e8 sviluppato un turismo di balneare grazie alla costruzione, avvenuta negli ultimi quindici anni, di diversi villaggi turistici ed infrastrutture, che date le condizioni climatiche favorevoli, consentono la balneazione per almeno sei mesi all'anno.\nCultura.\nUniversit\u00e0.\nLa Provincia non ha propri atenei, ma Ragusa ospita alcuni corsi di laurea dell'Universit\u00e0 degli Studi di Catania: Lingue e letterature straniere. Esiste un \"Consorzio universitario della Provincia di Ragusa\", costituito nel 1995 con il fine di gestire iniziative universitarie e culturali del territorio ibleo. Il consorzio, fondato dalla Provincia, dal Comune di Ragusa e dall'\"Associazione per la Libera Universit\u00e0 degli Iblei\" a cui si sono aggiunti altri comuni, associazioni di categoria e professionali, enti finanziari e associazioni culturali, si propone di assicurare la prosecuzione degli studi universitari a Ragusa, nella volont\u00e0 di realizzare il quarto polo universitario statale dell'isola.\nEventi religiosi.\nTra gli eventi religiosi della provincia vi \u00e8 il complesso di manifestazioni che si svolgono a Ispica durante la settimana santa. Caratteristica \u00e8 la processione del gioved\u00ec santo, detta del \"Cristo alla colonna\". Nata nel Medioevo, originariamente era formata da un gruppo di \"flagellanti\" che, a torso nudo e con una corona di spine, si percuotevano le spalle con cordicelle con vetro, ferro e chiodi: quest'ultima cruenta cerimonia \u00e8 lentamente caduta in disuso mentre \u00e8 ancora oggetto di grande culto la processione del simulacro.\nFeste e sagre.\nDate le antiche tradizioni agricole del territorio sono molte le sagre che, nel corso dell'anno, si svolgono in varie localit\u00e0:\nLa provincia di Ragusa nel cinema e nella televisione.\nSin dagli anni sessanta il territorio del libero consorzio \u00e8 stato scelto come set per diversi film ambientati in Sicilia. Nel 1960 fu girato a Ispica \"Divorzio all'italiana\" di Pietro Germi. Sempre a Ispica, nel 1974, furono girate alcune scene de \"Il viaggio\" di Vittorio De Sica, e nel 1984 alcune scene di \"Kaos\" dei fratelli Taviani. Nel 2002 il Teatro comunale Vittoria Colonna di Vittoria fece da cornice per alcune scene de \"Il consiglio d'Egitto\", di Emidio Greco. Nello stesso anno Franco Battiato, nella sua prima opera cinematografica (\"Perdutoamor\"), ha utilizzato come set il loggiato della Basilica di Santa Maria Maggiore di Vincenzo Sinatra, a Ispica.\nNella provincia iblea, soprattutto tra i comuni di Ragusa, Modica e Scicli, sono state girate la maggior parte delle scene de \"Il commissario Montalbano\", serie televisiva poliziesca tratta dai romanzi di Andrea Camilleri; in particolare, la casa dove risiede il commissario si trova a Punta Secca, frazione di Santa Croce Camerina, mentre la sede del commissariato di polizia della fittizia Vigata \u00e8 il municipio di Scicli.\nGastronomia.\nA differenza di altre province della Sicilia, nelle quali domina la cucina a base di pesce, la gastronomia ragusana \u00e8 orientata maggiormente sui piatti a base di carne, latte, formaggi e prodotti della terra.\nAlcuni piatti caratteristici:\nUna specialit\u00e0 molto conosciuta \u00e8 il cioccolato modicano. Il cacao venne portato a Modica, intorno alla met\u00e0 del Seicento, dai padri Gesuiti; in seguito venne aperta una delle prime fabbriche artigianali d'Europa, ancora esistente, che produceva un tipo di cioccolato particolare mediante un procedimento di origine azteca, che gli stessi religiosi avevano appreso nelle colonie spagnole sudamericane.\nTurismo.\nLe chiese.\nLe maggiori chiese in provincia sono:\nMusei.\na Chiaramonte Gulfi\na Comiso\na Modica\na Ragusa\na Vittoria\nSociet\u00e0.\nEvoluzione demografica.\nLa provincia di Ragusa ha una popolazione di 311.800 (dato di novembre 2013) abitanti con densit\u00e0 abitativa di circa 193 abitanti per km\u00b2.\nIl capoluogo, Ragusa, \u00e8 il comune pi\u00f9 popolato, ma vista la considerevole estensione del territorio comunale, con 167 abitante per km\u00b2, risulta soltanto settimo quanto a densit\u00e0 abitativa.\nLa popolazione della provincia, dal 1982 al 2001 ha avuto un incremento pari al 7,6% con un differenziale positivo di 20.811 abitanti.\nDegli altri undici comuni della provincia, Vittoria e Modica superano i cinquantamila abitanti, mentre gli altri hanno una popolazione fra i trentamila e i tremila abitanti. Il comune meno popoloso \u00e8 Giarratana, mentre quello pi\u00f9 densamente popolato \u00e8 Pozzallo con una densit\u00e0 abitativa di 1.230,05 ab./km\u00b2. Pozzallo \u00e8 anche il comune meno esteso con una superficie di soli 14,94\u00a0km\u00b2.\nComuni.\nAppartengono alla provincia di Ragusa i seguenti 12 comuni:\nSport.\nLa crisi economica ha coinvolto anche lo sport organizzato ragusano. Le pi\u00f9 importanti societ\u00e0 sportive sono fallite, altre sono state costrette a spostarsi in cerca di fondi. La provincia di Ragusa non ha preso parte all'importante evento della XIX Universiade. Importante evento organizzato nel 1968 a Ragusa (FIBA EuroBasket Women 1968) fu l'Europeo femminile di basket. Nel capoluogo si disputarono le eliminatorie del gruppo A, vinte dalla nazionale jugoslava e le finali di consolazione, in cui si afferm\u00f2 la Romania.\nCalcio.\nNel calcio sono quattro le societ\u00e0 ragusane ad aver raggiunto i campionati nazionali, anche se alcune sono incorse in difficolt\u00e0 economiche di rilievo:\nCalcio a 5.\nValente societ\u00e0 sportiva ragusana \u00e8 la Pro Scicli, che nella stagione 2006-2007 \u00e8 stata promossa per la prima volta in Serie A di calcio a 5.\nAltri sport.\nRugby.\nIl \"Ragusa Rugby Club\" rappresenta il rugby provinciale dal 1967: al massimo \u00e8 arrivato in Serie B.\nTamburello.\nLe societ\u00e0 ragusane ad aver vinto titoli nazionali sono:\nImpianti sportivi.\nIl principale impianto sportivo ragusano \u00e8 lo Stadio Aldo Campo, situato in contrada Selvaggio, nel capoluogo. \u00c8 stato edificato nel 1972 ed \u00e8 impiegato per calcio e rugby potendo ospitare un massimo di 3.500 spettatori. Nella stessa zona, si trova il principale Palazzetto dello sport provinciale, il \"PalaMinardi\", che pu\u00f2 ospitare 3.500 persone. Impiegato fino a poco tempo fa per la pallavolo (ha ospitato anche la nazionale italiana) e per la pallacanestro (vi giocava la Virtus Ragusa in Legadue), \u00e8 stato impiegato anche per le arti marziali. Altri impianti sportivi della provincia sono il PalaPadua di Ragusa con 2.000 posti a sedere, il PalaMarsala (Ragusa) con 500 e a Comiso il PalaDavolos che ha 620 posti.\nIl \"Comunale\" di Vittoria, con 5.000 posti \u00e8 diventata la struttura pi\u00f9 capiente della provincia di Ragusa ed \u00e8 il secondo impianto calcistico per importanza, seguito dal \"Caitina\" di Modica, che arriva a 2.500 posti a sedere. Il comunale di Comiso pu\u00f2 ospitare 1800 spettatori mentre la Pro Scicli gioca al campo \"Geodetico\" di villaggio Jungi."}
{"id": "5988355", "revid": "439868", "url": "https://it.wikipedia.org/wiki?curid=5988355", "title": "Teatro Auditorium Manzoni", "text": "Il teatro Auditorium Manzoni \u00e8 un teatro adibito soprattutto alla musica classica, situato nel centro di Bologna. Viene utilizzato soprattutto per la stagione concertistica della Orchestra Filarmonica del Teatro Comunale di Bologna, ma anche per concerti di musica leggera.\nStoria.\nFu inaugurato nel 1933 come cinema e teatro, costruito in stile Art Nouveau, come ben testimoniato dalle facciate esterne e dai decori interni. Nel 2003 sub\u00ec un completo restauro.\nRealizzare una sala per spettacoli cinematografici e teatrali in una zona centrale della citt\u00e0 \u00e8 stato il proposito che ha animato la costruzione del Cinema Teatro agli inizi degli anni trenta. Si trattava di un\u2019opera ardita per l'epoca. Una muratura portante, in mattoni pieni, sosteneva le strutture metalliche della galleria e della platea, mentre il boccascena era costituito principalmente da travature chiodate, come si usava all\u2019epoca. In tanti lo definirono \u201cquanto di pi\u00f9 perfetto si possa richiedere\u201d, al punto che il Manzoni di Bologna era paragonabile al Lirico di Milano, al Coccia di Novara, al Politeama di Firenze, al Comunale di Bologna, al Banco de Chile di Santiago.\nL'intervento architettonico porta la firma dell'Architetto Giancarlo Marzorati; la progettazione acustica \u00e8 stata curata dal fisico Enrico Moretti (Biobyte); la progettazione scenotecnica della conchiglia acustica e dei tiri motorizzati \u00e8 stata realizzata dall'Ingegnere Giorgio Molinari (Molpass). \nL'intervento di trasformazione in Auditorium in tempi moderni ha voluto rivisitare completamente l\u2019edificio per raggiungere un\u2019elevata qualit\u00e0 acustica per la musica, soprattutto quella sinfonica, come si accennava. \nIn particolare l'Auditorium \u00e8 dotato di una conchiglia acustica a geometria variabile: una macchina scenica in grado di movimentare l'assetto dei plafoni acustici tramite un sistema complesso di sollevamento formato da paranchi elettrici a catena, dislocati su apposite monovie di corsa al di sopra del palcoscenico. \nDescrizione.\nPer la conchiglia acustica \u00e8 stato integrato un sistema complesso di sollevamento Montratt che utilizza paranchi elettrici, con organo di sollevamento a catena, collocati su due monovie di corsa fissate al solaio posto sul palcoscenico. A loro volta le monovie sono servite da due passerelle aeree approntate per le evenienze manutentive dell\u2019impianto. \nL\u2019inclinazione automatizzata di tutti i pannelli, che compongono la conchiglia, \u00e8 la prerogativa dell\u2019Auditorium Manzoni per poter far ascoltare la musica correttamente al pubblico presente sia in platea, che in galleria, indipendentemente dalla composizione dell\u2019orchestra o gruppo musicale presente sul palco. \nL\u2019assetto variabile di ciascun plafone \u00e8 gestito da un sistema computerizzato che governa il movimento dei paranchi con precisione millimetrica. In tal modo l\u2019insieme dei plafoni, del peso di circa 2000kg, pu\u00f2 essere orientato per esaltare o attenuare gli strumenti musicali e/o le voci del coro, al fine di rendere perfetta per l\u2019ascolto la partitura eseguita."}
{"id": "5988356", "revid": "600229", "url": "https://it.wikipedia.org/wiki?curid=5988356", "title": "Caratteristica (musica)", "text": ""}
{"id": "5988357", "revid": "37401", "url": "https://it.wikipedia.org/wiki?curid=5988357", "title": "Fonte (idrologia)", "text": ""}
{"id": "5988362", "revid": "287204", "url": "https://it.wikipedia.org/wiki?curid=5988362", "title": "Memorial Marco Pantani 2015", "text": "Il Memorial Marco Pantani 2015, dodicesima edizione della corsa e valida come evento dell'UCI Europe Tour 2015 categoria 1.1, si svolse il 19 settembre 2015, per un percorso totale di 199,5\u00a0km. Fu vinto dall'italiano Diego Ulissi."}
{"id": "5988364", "revid": "113181510", "url": "https://it.wikipedia.org/wiki?curid=5988364", "title": "Stanza Selvaggia", "text": "Stanza Selvaggia \u00e8 stato un programma radiofonico italiano musicale e di intrattenimento andato in onda su m2o Radio dal 2014 al 2016 nella fascia del mattino.\nStoria.\nLa trasmissione trattava di fatti, di persone, ospiti e personaggi dello spettacolo attraverso lo spirito critico di Selvaggia Lucarelli che conduceva il programma insieme a Fabio De Vivo, subentrato dopo un primo periodo ad Alessandro Lippi, e all'imitatrice Francesca Manzini.\nSi \u00e8 trattato del programma che ha sostituito \"La fine del mondo\", diventato anche televisivo, venendo registrato dalle telecamere la mattina negli studi di m2o a Milano in via Massena e riproposto la sera il luned\u00ec e il gioved\u00ec alle ore 19.40 sul canale 163 di Sky La3. La visione delle puntate inoltre era disponibile anche sull'app di La3 e su internet tramite il sito ufficiale di m2o.\nLa trasmissione \u00e8 terminata del maggio 2016, sostituita dalla stagione successiva da \"Casa m2o\", condotto sempre da De Vivo insieme ad Alberto Dandolo.\nAndava in onda dal luned\u00ec al venerd\u00ec dalle ore 10.00 alle ore 12.00 sulle frequenze di m2o, emittente radiofonica nazionale di GEDI Gruppo Editoriale."}
{"id": "5988374", "revid": "1494169", "url": "https://it.wikipedia.org/wiki?curid=5988374", "title": "Robert Brady", "text": ""}
{"id": "5988385", "revid": "767487", "url": "https://it.wikipedia.org/wiki?curid=5988385", "title": "Franti\u0161ek Pelcner", "text": "Carriera.\nClub.\nDurante la sua carriera veste le divise di Liben, Cechie Karlin Praga e Sparta, vincendo una Coppa dell'Europa Centrale (1935) e un campionato cecoslovacco (1936) con la casacca granata. In seguito torna al Liben.\nNazionale.\nEsordisce con la Cecoslovacchia il 14 giugno 1931, giocando contro la e realizzando due reti nello 0-4 conclusivo."}
{"id": "5988386", "revid": "90908537", "url": "https://it.wikipedia.org/wiki?curid=5988386", "title": "N\u00f6rdliche Innenstadt", "text": "La N\u00f6rdliche Innenstadt (letteralmente: \"parte settentrionale della citt\u00e0 interna\") \u00e8 un quartiere della citt\u00e0 tedesca di Potsdam."}
{"id": "5988389", "revid": "90844552", "url": "https://it.wikipedia.org/wiki?curid=5988389", "title": "Nauener Vorstadt", "text": "Nauener Vorstadt (letteralmente: \"sobborgo di Nauen\", cos\u00ec denominato perch\u00e9 sorto fuori dalla Porta di Nauen) \u00e8 un quartiere della citt\u00e0 tedesca di Potsdam."}
{"id": "5988390", "revid": "767487", "url": "https://it.wikipedia.org/wiki?curid=5988390", "title": "V\u00e1clav Pr\u016f\u0161a", "text": "Carriera.\nClub.\nIn totale ha segnato 64 gol in 160 partite nella massima divisione cecoslovacca.\nHa segnato anche 6 reti in 7 partite in Coppa Mitropa.\nNazionale.\nIl 9 ottobre 1932 esordisce in Nazionale contro la (2-1).\nConta anche una presenza ed una rete nella Nazionale B, effettuate nel 1935, ed una presenza con due reti nella nazionale amatori nel 1932."}
{"id": "5988391", "revid": "767487", "url": "https://it.wikipedia.org/wiki?curid=5988391", "title": "John Hawtrey", "text": "Biografia.\nNasce all'Eton College, dove suo padre, il reverendo John William Hawtrey, insegnava. Suo fratello minore, Sir Charles Henry Hawtrey, era un attore.\nCarriera.\nClub.\nTra il 1878 e il 1881 gioca a livello amatoriale con la squadra calcistica dell'Old Etonians. Con questo club raggiunge la finale di FA Cup nel 1879, sconfiggendo in finale il Clapham Rovers Football Club per 1-0\nNazionale.\nIl 26 febbraio 1881 scende in campo a Blackburn con la Nazionale inglese per sfidare il , incontro che finisce 0-1 per i gallesi. Il 12 marzo seguente gioca un'altra amichevole, questa volta in quel di Lamberth (Londra), contro la : la partita termina 6-1 per la Nazionale scozzese."}
{"id": "5988395", "revid": "729019", "url": "https://it.wikipedia.org/wiki?curid=5988395", "title": "La fine del mondo (programma radiofonico)", "text": "La fine del mondo \u00e8 stato un programma musicale e di intrattenimento in onda su m2o.\nStoria.\nLa trasmissione nasce nel 2012, con la quale la blogger italiana Selvaggia Lucarelli debutta in veste di conduttrice radiofonica.\nLa Fine del Mondo \u00e8 stata una trasmissione che trattava di fatti quotidiani, di persone e di interviste ad ospiti e personaggi dello spettacolo con la quale Selvaggia Lucarelli, in compagnia prima di Alessandro Lippi e successivamente di Fabio De Vivo, intratteneva il pubblico della \"radio allo stato puro\" d'Italia.\nIl programma andava in onda la sera dal luned\u00ec al venerd\u00ec dalle ore 18.00 alle ore 20.00, in esclusiva sulle frequenze nazionali di m2o, terza emittente radiofonica dell'allora Gruppo Editoriale L'Espresso.\nCuriosit\u00e0.\nLa Fine del Mondo \u00e8 stato il programma che ha preceduto Stanza Selvaggia, attuale trasmissione della Lucarelli sempre in onda su m2o Radio, durante la quale, a causa della sua maggiore et\u00e0 rispetto al suo ex \"compagno di microfono\" Alessandro Lippi, scherzava definendosi lei: \"MILF\", e lui: \"toy boy\"."}
{"id": "5988400", "revid": "124451411", "url": "https://it.wikipedia.org/wiki?curid=5988400", "title": "Loubna Abidar", "text": "Biografia.\nLoubna Abidar \u00e8 nata da padre berbero e madre araba nella qasba di Marrakech. Ha interpretato il ruolo protagonista nel controverso film \"Much Loved\". "}
{"id": "5988401", "revid": "287204", "url": "https://it.wikipedia.org/wiki?curid=5988401", "title": "Doctor Greenwood", "text": "Carriera.\nClub.\nNato a Blackburn, studia al Malvern College ed \u00e8 membro della squadra calcistica del college negli anni 1878-1879. I suoi fratelli maggiori, Thomas ed Harry, giocano nel Blackburn Rovers dal 1875 ed entrambi prendono parte allo storico primo incontro del Blackburn datato 18 dicembre 1875, con Thomas tra i pali ed Harry in attacco. In seguito Thomas \u00e8 scelto come capitano del club e contemporaneamente Doctor entra in squadra andando a giocare come terzino.\nNel 1882, il Blackburn raggiunge la finale di FA Cup da imbattuta, ma perde 1-0 contro l'Old Etonians: Doctor Greenwood non riesce a giocare la finale a causa di un infortunio.\nGreenwood era un giocatore di calcio amatoriale e nel 1882 \u00e8 stato membro del comitato del Corinthian Football Club durante il periodo di nascita del club.\nNazionale.\nIl 18 febbraio 1882 debutta in nazionale a Belfast contro l'Irlanda, vincendo l'incontro per 13-0: ancora oggi \u00e8 la vittoria pi\u00f9 larga nella storia della nazionale inglese."}
{"id": "5988402", "revid": "889336", "url": "https://it.wikipedia.org/wiki?curid=5988402", "title": "Jung Byung-tak", "text": ""}
{"id": "5988406", "revid": "15", "url": "https://it.wikipedia.org/wiki?curid=5988406", "title": "Torre e Palazzo De Felice", "text": ""}
{"id": "5988408", "revid": "1233442", "url": "https://it.wikipedia.org/wiki?curid=5988408", "title": "Bolzoni Auramo", "text": ""}
{"id": "5988421", "revid": "1149807", "url": "https://it.wikipedia.org/wiki?curid=5988421", "title": "Magi-Nation", "text": "Magi-Nation \u00e8 una serie animata canedese di 52 episodi, prodotta da CBC, Cookie Jar Entertainment e Daewon Media. \nTrama.\nTremila anni fa sulla Luna la malvagia ombra/demone Agram fu sconfitta ed imprigionata al centro del pianeta stesso. Dopo un lungo periodo di prigionia, il mostro ha per\u00f2 trovato il modo di liberarsi, tramite dei geysers, e adesso trama di riprendere nuovamente possesso del pianeta, per poi conquistare anche quello vicino: la Terra. Tutto ci\u00f2 pu\u00f2 essere impedito solo da un eroe chiamato \"Final Dreamer\", che \u00e8 a sua insaputa un ragazzino terrestre di nome Tony Jones. Giunto sul pianeta far\u00e0 la conoscenza di Edyn e Strag, personaggi che lo aiuteranno - tramite un magico libro - a trovare ci\u00f2 che gli servir\u00e0 per sconfiggere Agram.\nPersonaggi.\nI personaggi principali della serie sono:\nEpisodi.\nLa serie animata ha 52 episodi, suddivisi in due stagioni da 26 episodi l'una.\nDistribuzione.\nTelevisione.\nIn Canada la serie, trasmessa da CBC Television, non ha avuto molto successo: la Seconda stagione \u00e8 stata infatti cancellata dal palinsesto solo dopo 13 puntate, a causa dei bassi ascolti.\nIn Italia, la prima stagione \u00e8 stata trasmessa da RaiSat Smash dal 24 maggio 2008. La seconda stagione invece \u00e8 inedita.\nHome video.\nIl 16 giugno 2009 sono stati pubblicati in Canada 2 DVD: \"Magi-Nation: The Moonlands\" (contenente gli episodi 1, 4, 5, 6) e \"Magi-Nation: Fight the Shadows\" (episodi 7, 10, 12, 13)\nNel Regno Unito gli episodi sono stati distribuiti in DVD da Platform Entertaiment Ltd.\nIn Germania \u00e8 stata uscita solamente la prima stagione in 5 DVD, che contengono sia la voce tedesca che quella inglese.\nIn Italia non \u00e8 stata pubblicata alcuna edizione home video.\nVideogioco.\n\u00c8 stato pubblicato anche un videogioco basato sulla serie, inedito in Italia, \".\""}
{"id": "5988431", "revid": "228587", "url": "https://it.wikipedia.org/wiki?curid=5988431", "title": "Mario and The City", "text": "Mario and The City \u00e8 stato un programma musicale di intrattenimento e di attualit\u00e0 in onda su m2o Radio.\nStoria.\nNasce a settembre del 2011 da un'idea di Mariolina Simone, meglio conosciuta con lo pseudonimo de LaMario, che da buon sindaco, assessore, consigliere conduce il programma a pieni diritti e doveri.\n\"Mario and The City\", \u00e8 stato un contenitore di attualit\u00e0, notizie riguardanti diverse argomentazioni, interviste, cultura, tanta musica e la sua importante opinione che \u00e8 titolare di uno dei programmi di culto della radiofonia pomeridiana nazionale.\nDal 2011 la trasmissione \u00e8 andata in onda dal luned\u00ec al venerd\u00ec dalle ore 10.00 alle ore 12.00, dal 2014 \u00e8 andato in onda dal luned\u00ec al venerd\u00ec dalle 18.00 alle 20.00, in esclusiva sulle frequenze di m2o, emittente radiofonica nazionale di GEDI Gruppo Editoriale.\nLa trasmissione giunge al termine il 15 marzo 2019 con il rilancio di m2o."}
{"id": "5988433", "revid": "767487", "url": "https://it.wikipedia.org/wiki?curid=5988433", "title": "Canyon Day", "text": "Canyon Day \u00e8 una localit\u00e0 degli Stati Uniti d'America, situata nella Contea di Gila, nello Stato dell'Arizona."}
{"id": "5988436", "revid": "44876", "url": "https://it.wikipedia.org/wiki?curid=5988436", "title": "Associazione Sportiva Sora 1998-1999", "text": "Questa voce raccoglie le informazioni riguardanti l'Associazione Sportiva Sora nelle competizioni ufficiali della stagione 1998-1999."}
{"id": "5988437", "revid": "400694", "url": "https://it.wikipedia.org/wiki?curid=5988437", "title": "A\u00f1ejo", "text": ""}
{"id": "5988438", "revid": "118566839", "url": "https://it.wikipedia.org/wiki?curid=5988438", "title": "Football Club Turris 1944 1998-1999", "text": "Questa pagina raccoglie le informazioni riguardanti la Football Club Turris 1944 nelle competizioni ufficiali della stagione 1998-1999."}
{"id": "5988443", "revid": "205250", "url": "https://it.wikipedia.org/wiki?curid=5988443", "title": "Andr\u00e9 Cardinal Destouches", "text": "Biografia.\nFiglio di un ricco commerciante, \u00c9tienne Cardinal, signore di Touches, studi\u00f2 dai gesuiti al \"Lyc\u00e9e Louis-le-Grand\". Assieme a padre Tachard si rec\u00f2 in missione nel Siam nel 1687. Tornato in Francia un anno dopo, entr\u00f2 nell'esercito e partecip\u00f2 all'assedio di Namur nel 1692, scoprendo il suo talento musicale sui campi di battaglia. Decise pertanto di lasciare la carriera militare per perseguire le sue aspirazioni musicali. Studi\u00f2 quindi con Andr\u00e9 Campra del quale prender\u00e0 poi il posto di sovrintendente alla musica, alla sua morte.\nL'opera \"Iss\u00e9\" di Destouches venne eseguita a Fontainebleau, alla presenza di Luigi XIV nel 1697. Il re rimase impressionato e disse di aver apprezzato la sua musica quanto quella di Jean-Baptiste Lully. Nel 1713 il re lo nomin\u00f2 ispettore generale dell'Acad\u00e9mie royale de Musique. Tale incarico mantenne anche con Luigi XV. L'8 febbraio 1728 divenne direttore dell'Acad\u00e9mie, ma vi rimase solo fino al 1730, dovendo poi cedere l'incarico ad altri amministratori."}
{"id": "5988445", "revid": "155634", "url": "https://it.wikipedia.org/wiki?curid=5988445", "title": "Al-Jahra Sporting Club", "text": "L'Al-Jahra Sporting Club, noto semplicemente come Al-Jahra, \u00e8 una societ\u00e0 calcistica kuwaitiana con sede nella citt\u00e0 di Jahrah. Milita nella Kuwait Premier League, la massima divisione del campionato kuwaitiano."}
{"id": "5988451", "revid": "610572", "url": "https://it.wikipedia.org/wiki?curid=5988451", "title": "Biellese Football Club 1999-2000", "text": "Questa voce raccoglie le informazioni riguardanti la Biellese Football Club nelle competizioni ufficiali della stagione 1999-2000."}
{"id": "5988454", "revid": "1573940", "url": "https://it.wikipedia.org/wiki?curid=5988454", "title": "Pilumnidae", "text": "Pilumnidae \u00e8 una famiglia di crostacei decapodi dell'infraordine Brachyura."}
{"id": "5988469", "revid": "85944496", "url": "https://it.wikipedia.org/wiki?curid=5988469", "title": "Pastorale h\u00e9ro\u00efque", "text": "La pastorale h\u00e9ro\u00efque \u00e8 una composizione lirica destinata alla scena, praticata in Francia tra il XVII e il XVIII secolo. \nDescrizione.\nLo spirito e i principi sono molto vicini alla trag\u00e9die lyrique. Differisce, tuttavia, nel carattere pi\u00f9 leggero e in un numero ridotto di atti (di solito tre). Essa raffigura dei ed eroi della mitologia greco-romana classica (da cui il nome), di solito con una trama incentrata sui sentimenti amorosi.\nLe pi\u00f9 note sono quelle di Lully (\"Acis et Galat\u00e9e\") e di Rameau (\"Za\u00efs; Na\u00efs\"; etc.), ma il genere venne praticato da diversi compositori loro contemporanei."}
{"id": "5988470", "revid": "110157", "url": "https://it.wikipedia.org/wiki?curid=5988470", "title": "Odyssey Engine", "text": "L'Odyssey Engine \u00e8 un motore grafico sviluppato dalla software house canadese BioWare, concepito per supportare il videogioco di ruolo, dedicato all'universo di Guerre stellari, \"\".\nCaratteristiche.\nAl pari di quanto fatto con l'Aurora Engine, l'anno precedente in \"Neverwinter Nights\", l'Odyssey pu\u00f2 considerarsi a tutti gli effetti una sua evoluzione con vari perfezionamenti. BioWare miglior\u00f2 ulteriormente il rendering in reale grafica 3D, che era gi\u00e0 stato aggiunto con l'Aurora, e oltre a questo implement\u00f2 per la prima volta l'utilizzo del motion capture facciale per i personaggi.\nLa struttura open world del motore grafico fu potenziata, permettendogli di generare ambienti di gioco fino a 3 volte pi\u00f9 estesi rispetto a quello che era in grado di fare l'Aurora; questo per\u00f2 rese Odyssey molto pi\u00f9 pesante rispetto alla sua versione precedente e, nonostante il supporto minimo alla risoluzione di 800\u00d7600 pixel, richiedeva, in linea di massima, un hardware piuttosto potente per garantire una buona fluidit\u00e0. Nonostante non fosse una feature inizialmente programmata, tramite la patch 1.03, venne aggiunta al motore grafico la capacit\u00e0 di supportare la modalit\u00e0 widescreen per schermi a .\nL'Odyssey Engine ha rappresentato, inoltre, per BioWare, la prima sfida nel lavorare su un motore grafico destinato in partenza principalmente ad una console, ovvero lXbox\" di Microsoft, sulla quale venne infatti pubblicato con svariati mesi di anticipo rispetto alla versione PC. Successivamente lo stesso motore grafico \u00e8 stato utilizzato anche per l'action RPG Jade Empire, uscito nel 2005 e per il sequel di \"Knights of the Old Republic\", ovvero ', sviluppato da Obsidian Entertainment e pubblicato nel dicembre 2004."}
{"id": "5988471", "revid": "1629429", "url": "https://it.wikipedia.org/wiki?curid=5988471", "title": "Novara Calcio 1999-2000", "text": ""}
{"id": "5988473", "revid": "481349", "url": "https://it.wikipedia.org/wiki?curid=5988473", "title": "Rimozione chirurgica della fistola anale di Luigi XIV", "text": "La fistola anale \u00e8 uno dei numerosi mali di cui soffr\u00ec Luigi XIV di Francia. Fu il suo chirurgo personale Charles-Fran\u00e7ois F\u00e9lix, nel 1686, a operare con successo il re, grazie a uno strumento innovativo e sperimentale. La guarigione del sovrano ebbe un notevole impatto, non solo in Francia ma anche nel resto dell'Europa, e questo diede luogo a numerosi festeggiamenti civili e religiosi in tutto il regno.\nLa patologia.\nLa fistola anale \u00e8 spesso secondaria ad ascessi collocati nei pressi dell'ano. La malattia, oggi, si \u00e8 scoperto essere comune per chi pratica frequenti clisteri con l'introduzione nell'ano di una siringa di metallo non propriamente sterilizzata, ma anche per l'abitudine di andare spesso a cavallo, pratiche che il re di Francia portava avanti entrambe con frequenza. Ippocrate fu probabilmente il primo a trattare una fistola anale praticando un'apposita incisione con un filo metallico, ma questa pratica poteva essere causa di emorragie fatali.\nStoria.\nAll'inizio del 1686 il re inizi\u00f2 a lamentare \"una piccola tumefazione presso il perineo, pi\u00f9 precisamente lungo il rafe perineale, a due dita di distanza dall'ano, abbastanza profonda, poco sensibile al tatto, senza dolore o arrossamento n\u00e9 pulsazioni\". L'ascesso divenne col tempo sempre pi\u00f9 doloroso e invalidante al punto che il sovrano, che all'epoca aveva 48 anni, non poteva pi\u00f9 andare a cavallo ed era costretto a fare le sue passeggiate nel parco con una portantina. Le dicerie che iniziarono a circolare fra i membri della corte facevano riferimento ad un presunto \"tumore nella coscia\"; tuttavia, presto la vera causa divenne di dominio pubblico per via della profonda diatriba tra chirurghi e medici sul metodo pi\u00f9 adatto per curare il sovrano.\nMentre per la prima parte dell'anno questi ultimi, con in testa Antoine d'Aquin, suggerirono una cura tramite impacchi e sciacquature, molti furono i farmacisti che si presentarono a Versailles nella speranza di riuscire a curare il re e quindi di inserirsi nel suo entourage. Fra i trattamenti proposti vi fu anche il consiglio di ricorrere all'iniezione della prodigiosa acqua di Bar\u00e8ges. Un chirurgo parigino venne inviato a corte a dimostrare il successo di queste acque per il trattamento delle fistole. Ci\u00f2 per\u00f2 avrebbe richiesto il trasferimento del re proprio a Bar\u00e8ges e d'Aquin si oppose a tale rimedio, ritenendo il viaggio troppo lungo e pericoloso \"col calore di questa stagione\", con il rischio di nuove infezioni.\nFu infine il chirurgo Charles-Fran\u00e7ois F\u00e9lix che convinse il re a affrontare una specifica e accurata operazione chirurgica per risolvere il problema: un'incisione certamente molto dolorosa, ma che sarebbe dovuta durare solo pochi minuti.\nIl chirurgo, che si giocava la sua carriera, prima di intraprendere l'operazione sul re test\u00f2 questa pratica su diverse persone indigenti di Parigi, che vennero trattate presso l'ospedale di Versailles. Non si conosce esattamente il numero dei pazienti sottoposti a queste cure sperimentali (secondo alcuni 75), ma di sicuro si sa che molti di loro morirono, come testimoni\u00f2 il parroco di Versailles, Fran\u00e7ois H\u00e9bert, e che vennero sepolti all'alba, senza suono di campane, \"di modo che nessuno potesse rendersi conto di cosa stesse succedendo\". Questi ripetuti interventi consentirono a F\u00e9lix di sviluppare uno strumento specifico per quell'operazione: un bisturi con la lama ricurva estesa come uno stiletto e il cui bordo tagliente era rivestito con un cappuccio d'argento, che avrebbe permesso di evitare lesioni quando questo fosse stato introdotto nell'ano, tenuto appositamente aperto da un divaricatore. Lo strumento prese poi il nome di bisturi \"piegato alla Royal\".\nMentre la corte era impegnata a trascorrere alcuni giorni a Fontainebleau, il re fece ritorno a Versailles. L'operazione, sulla quale fu mantenuto il pi\u00f9 stretto riserbo - tanto che persino il Delfino non ne venne avvisato - si svolse il 18 novembre 1686 alle 7 del mattino, nella stanza del re. Si rese necessario mantenere il segreto per non indebolire la posizione del re nei confronti della sua corte e verso l'Europa. L'intervento venne a ogni modo accuratamente descritto nel diario medico del sovrano: Luigi XIV venne fatto sdraiare sul suo letto, con un cuscino sotto lo stomaco per tenere sollevate le natiche. Erano presenti i medici F\u00e9lix, d'Aquin, Fagon, Bessieres e La Raye, mentre madame de Maintenon teneva la mano del re. L'operazione, senza anestesia, dur\u00f2 poi per tre ore. Quando i medici ebbero finito il re disse: \"\u00c8 fatto, signori? Concludete, e non trattatemi come un re: voglio guarire come se fossi un contadino\".\nImpatto culturale.\nL'operazione fu un successo e fece la fama e la fortuna del chirurgo che venne decorato dal sovrano. La notizia dell'intervento, a ogni modo, non tard\u00f2 a farsi conoscere negli ambienti di palazzo e questo lanci\u00f2 la moda fra i cortigiani di farsi operare dello stesso problema del re, anche se talvolta non ne avevano il bisogno. Il successo dell'operazione gli diede una grande notoriet\u00e0, bench\u00e9 entro la fine del 1686 Felix dovette praticare altre due incisioni a Luigi XIV, il quale si riprese completamente solo a partire dall'inizio del 1687. A Versailles e in tutto il regno si tennero numerose ed elaborate feste civili e religiose per celebrare la salvezza del re.\nSecondo la testimonianza non contemporanea della marchesa di Cr\u00e9quy, riportata nel suo \"Souvenirs\", l'aria \"Grand Dieu sauve Le Roi\" sarebbe stata composta dalla duchessa di Brinon in questa occasione, e fu successivamente messa in musica da Jean-Baptiste Lully per celebrare il successo dell'operazione; secondo altri da questa stessa musica Georg Friedrich H\u00e4ndel avrebbe poi derivato il celebre \"God Save the Queen\", nonostante l'inno in realt\u00e0 non sia opera del compositore tedesco. Durante le prove per il \"Te Deum\" che venne fatto cantare a corte per la salvezza del re, Lully si fer\u00ec gravemente al piede con il suo bastone da direzione e, rifiutando l'amputazione, mor\u00ec di gangrena poche settimane dopo.\nQueste celebrazioni ebbero anche l'effetto di aiutare Luigi XIV nel suo disegno di rafforzare la coesione nazionale attorno alla sua persona, in particolare dopo la revoca dell'editto di Nantes, mostrando nel contempo il coraggio e la forza del re. L'operazione diede inoltre una svolta epocale al mondo della chirurgia: in precedenza infatti i medici, che avevano una definizione intellettuale della loro professione e davano indicazioni di pura scienza, erano considerati superiori ai chirurghi, i quali facevano ancora parte della corporazione dei barbieri e dei parrucchieri ed erano visti alla stregua di macellai, perch\u00e9 operavano manualmente ed entravano in contatto con il sangue."}
{"id": "5988476", "revid": "113788579", "url": "https://it.wikipedia.org/wiki?curid=5988476", "title": "Achille Tellini", "text": "Biografia.\nAchille Tellini nacque a Udine nel 1866 in una ricca famiglia della borghesia. Dopo la laurea in scienze naturali conseguita a pieni voti presso l'Universit\u00e0 di Torino, si trasfer\u00ec a Roma dove, assistente alla facolt\u00e0 di geologia del professor Alessandro Portis, inizi\u00f2 la carriera come geologo, con importanti studi sulla morfologia dei terreni e sulle acque sotterranee del Veneto, del Friuli e dei dintorni della capitale. Sempre a Roma fond\u00f2 la prima rivista italiana di geologia, chiamata \"Rassegna di scienze geologiche\", e coltiv\u00f2 interessi in svariati campi, pubblicando studi di idrologia, speleologia, geografia e zoologia. \nNel 1890 spos\u00f2 Ida De Dominicis, da cui ebbe ben sette figli.\nNel 1893 ritorn\u00f2 a Udine per insegnare scienze naturali presso il Regio Istituto Tecnico \"Antonio Zanon\". \nNel 1897 fond\u00f2 il Circolo Idrologico e Speleologico Friulano, diventando anche un importante membro della Societ\u00e0 Alpina Friulana assieme a Giovanni Marinelli, Olinto Marinelli, Michele Gortani e Ardito Desio. \nNel 1901 cominci\u00f2 a interessarsi all'esperanto, del quale diventer\u00e0 un attivo e convinto sostenitore.\nNel 1902-1903 partecip\u00f2 come naturalista a una spedizione in Eritrea, dove fu autore di un'importante raccolta zoologica.\nNel 1904 vi fu una svolta radicale nella sua vita: spinto dal suo amore per il Friuli, da scienziato naturalista diventa studioso di filologia e di letteratura ladina.\nVerso la fine del 1908, a causa di un problema familiare, fu costretto a lasciare l'insegnamento e si trasfer\u00ec a Bologna, dove apr\u00ec una libreria antiquaria e un negozio di filatelia. Oltre che all'esperanto si appassion\u00f2 alla lingua e cultura friulana e ladina, maturando il pensiero politico di una Federazione Ladina Indipendente comprendente il Friuli. \nTuttavia, alla vigilia della prima guerra mondiale, in un clima pervaso di nazionalismo italiano, Achille venne aspramente criticato e attaccato da varie parti per la sua attivit\u00e0 e per le sue idee, colpevole di essere contro \u201cl'italianit\u00e0 del nostro Friuli italianissimo\u201d.\nTra il 1919 e il 1927 pubblic\u00f2 diversi studi sulla lingua, sugli usi, costumi e tradizioni del Friuli. \nNel 1928 Achille Tellini ritorn\u00f2 a Udine, dove continu\u00f2 i suoi studi, dedicandosi all'approfondimento delle conoscenze della lingua friulana e della storia della sua patria. In questo periodo collabor\u00f2 con Felix Marchi, altro uomo di punta del pensiero nazionalitario friulano.\nAchille Tellini mor\u00ec a Udine all'et\u00e0 di 72 anni, il primo ottobre 1938.\nL'esperienza esperantista.\nA Bologna Tellini fu un esponente di primo piano del movimento esperantista italiano. \nNel 1909 partecip\u00f2 al \"Congr\u00e8s International de Esperanto\" a Barcellona alla presenza dell'inventore della lingua, il polacco Ludwik Lejzer Zamenhof.\nTellini collabor\u00f2 con varie riviste esperantiste, assieme, tra gli altri, ad Antonio Paolet e al sacerdote Giacomo Bianchini, segretario dell'Organizzazione Esperantistica Cattolica Mondiale e autore della \"Gramaticute di lenghe furlane par esperantiscj\", pubblicata nel 1909.\nNel 1912 Achille Tellini pubblic\u00f2 la \"Leksikona Komparo inter lingvoj esperanta kaj friula\", una grammatica e sintassi di esperanto, con uno studio comparativo fra il lessico dell'esperanto e del friulano. Propose, tra l'altro, una riforma della grafia del friulano, utilizzando alcune lettere dell'alfabeto esperanto. Fond\u00f2, sempre nello stesso anno la Cattedra Italiana di Esperanto.\nFu membro del comitato dell'Associazione universale esperanto (UEA), fino a quando il governo italiano viet\u00f2 la partecipazione a istituzioni internazionali. \nDurante la prima guerra mondiale fece numerosi discorsi di propaganda a Venezia e in Emilia-Romagna, oltre ad organizzare decine di corsi veloci di esperanto.\nNel 1921 fond\u00f2 la rivista intitolata \"Patrje Ladine\", scritta in friulano con la grafia dell'esperanto e pubblic\u00f2 nel 1922 l'opera \"Radikaron Esperanto-Friula-Ladina\".\nNel 1935 diede alle stampe la \"Gr\u00e0matiche, vocabulari ed eserci\u00e7is di lenghe interna\u00e7ional esperanto pai lad\u00ecns furl\u00e0ns\" (\"Grammatica, vocabolario ed esercizi di lingua internazionale esperanto per i ladini friulani\").\nL'esperanto per Achille Tellini rispondeva a una logica di comunicazione internazionale fondata sul rispetto reciproco, anche per le minoranze linguistiche. Secondo Tellini, l'esperanto, oltre che una necessit\u00e0 per la comunicazione tra scienziati, era una lingua neutrale che non permetteva affermazioni di superiorit\u00e0 e d'imperialismo linguistico, all'origine spesso di guerre e conflitti.\nIl pensiero.\nSubito dopo la prima guerra mondiale e poi con l'avvento del regime fascista, Achille Tellini assistette ad una progressiva \u201citalianizzazione\u201d dei friulani, con il rischio di perdere la lingua dei padri e le abitudini di vita della secolare cultura. Nacque quindi in lui il desiderio di raccogliere tutto quello che poteva essere collegato alla terra, ai costumi, alla lingua e alla cultura friulana, pubblicando in friulano nel periodo 1919-1923 \"Il Tesaur de lenghe furlane\" (\"Il tesoro della lingua friulana\").\n\"Il Tesaur de lengue furlane\" non \u00e8 solo un lavoro di ricerca, ma anche e soprattutto il manifesto politico e morale di Achille Tellini. Per lui il friulano \u00e8 una lingua e non un dialetto italiano, e solo mantenendolo vivo sarebbe stato possibile arrivare alla formazione di uno Stato Ladino indipendente costituito dal Friuli, dalla ladinia dolomitica e da quella svizzera. Come bandiera propose l'aquila del Patriarcato di Aquileia.\nQuesto ideale \u00e8 presente in tutte le altre sue opere successive: \"Il Stroligh Furlan\", \"Sentimenti ed affetti nella poesia popolare dei Ladini Friulani\", \"Archivi de leterature furlane antighe e moderne\" e \"Zonte a lis vilotis\". \nAchille Tellini scrisse nel 1922:"}
{"id": "5988483", "revid": "287204", "url": "https://it.wikipedia.org/wiki?curid=5988483", "title": "Associazione Calcio Prato 1999-2000", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 1999-2000."}
{"id": "5988485", "revid": "46291", "url": "https://it.wikipedia.org/wiki?curid=5988485", "title": "Aurantioideae", "text": "Le Aurantioideae (sin.: Citroideae ) sono una sottofamiglia della famiglia Rutaceae.\nDescrizione.\nLa sottofamiglia comprende specie in prevalenza arboree ed arbustive che producono fiori tipicamente bianchi e fragranti.\nLe foglie della maggior parte delle specie sono persistenti, con alcune eccezioni tra cui \"Citrus trifoliata\" e poche altre specie dei generi \"Aegle\", \"Clausena\" e \"Murraya\".\nIl frutto \u00e8 un esperidio con polpa succosa, suddivisa in logge, e scorza coriacea, di colore dal giallo-verde al rosso.\nFoglie e frutti posseggono ghiandole che secernono sostanze aromatiche.\nDistribuzione e habitat.\nLa maggior parte delle specie della sottofamiglia Aurantioidea \u00e8 concentrata nell'Asia meridionale, nel sud-est asiatico e nell'Australasia (arcipelago indo-malese, Nuova Guinea e Australia); il loro areale si estende a est sino alla Nuova Caledonia e alla Melanesia, e a ovest sino all'Africa tropicale.\nTassonomia.\nLa sottofamiglia comprende 33 generi in due trib\u00f9: Clauseneae, con 5 generi, e Citreae (sin.: Aurantieae) con 28 generi, tra cui \"Citrus\".\nTrib\u00f9 Clauseneae\nTrib\u00f9 Citreae"}
{"id": "5988487", "revid": "585241", "url": "https://it.wikipedia.org/wiki?curid=5988487", "title": "Musica del Romanticismo", "text": ""}
{"id": "5988496", "revid": "583609", "url": "https://it.wikipedia.org/wiki?curid=5988496", "title": "Birmingham Royal Ballet", "text": "Il Birmingham Royal Ballet (BRB) \u00e8 una delle quattro principali compagnie di balletto del Regno Unito, al fianco del Royal Ballet, l'English National Ballet e lo Scottish Ballet. Fondata nel 1946 come Sadler's Wells Theatre Ballet, la compagnia fu costituita sotto la direzione del ballerino John Field, come una consorella della precedente societ\u00e0 Sadler's Wells, che si spost\u00f2 alla Royal Opera House. La nuova compagnia rimase al Sadler's Wells per molti anni, diventando nota come Sadler's Wells Royal Ballet. Ha anche fatto il tour del Regno Unito e all'estero, prima di trasferirsi a Birmingham nel 1990, come la compagnia di danza residente del Birmingham Hippodrome. Nel 1997, il Birmingham Royal Ballet divenne indipendente dal Royal Ballet di Londra. Come una societ\u00e0 residente, Birmingham Royal Ballet ha ampie strutture su misura, tra cui una suite di studi per danza, il \"Centro Jerwood per la Prevenzione e il Trattamento delle Lesioni da danza\" e un teatro studio noto come il \"Patrick Centre\". Nel 2002, la necessit\u00e0 del Birmingham Royal Ballet di avere una propria scuola ha portato ad una nuova associazione con Elmhurst School per la Danza, che ora \u00e8 la sua scuola ufficiale balletto.\nStoria.\nNel 1926, la ballerina di origine irlandese Ninette de Valois fond\u00f2 l'\"Accademia di Arte Coreografica\", una scuola di danza per ragazze. La sua intenzione era quella di formare una compagnia di balletto di repertorio e la scuola, portandola a collaborare con la produttrice teatrale inglese e proprietaria di teatro Lilian Baylis. Baylis possedeva i teatri Old Vic e Sadler's Wells e nel 1925 ingaggi\u00f2 la de Valois per mettere in scena spettacoli di danza in entrambe le sedi.\nIl Sadler's Wells riapr\u00ec nel 1931 e il \"Balletto Vic-Wells\" e \"Vic-Wells Ballet School\" furono istituiti in locali del teatro. Questi sarebbero diventati i predecessori degli odierni \"Royal Ballet\", \"Birmingham Royal Ballet\" e Royal Ballet School.\nNel 1939, la compagnia perse il suo legame con il teatro Old Vic e nel 1940 il teatro Sadler Wells fu bombardato durante la seconda guerra mondiale. Questi eventi costrinsero la compagnia ad iniziare un tour del paese, diventando nota come Sadler's Wells Ballet. La compagnia fece ritorno al teatro Sadler's Wells, dove rimase fino al 1946, quando fu invitata a diventare la compagnia di danza residente del Royal Opera House del Covent Garden recentemente riaperto. La compagnia si trasfer\u00ec al teatro dell'opera quello stesso anno 1946, quando fu messa in scena in sede la prima produzione di Ninette de Valois, de \"La Bella Addormentata\" .\nIn seguito al trasferimento della compagnia la scuola fu trasferita in una sede propria nel 1947 e fu creata una consociata per continuare gli spettacoli al Sadler's Wells, chiamato \"Sadler's Wells Theatre Ballet\". Questa compagnia consorella sarebbe diventata quella che precedette l'odierna Birmingham Royal Ballet. Il primo direttore artistico del Sadler's Wells Theatre Ballet fu John Field, che fu poi nominato co-direttore del Royal Ballet e lavor\u00f2 anche come direttore artistico del Corpo di Ballo del Teatro alla Scala e dell'English National Ballet.\nNel 1955, il \"Sadler's Wells Theatre Ballet\" perse temporaneamente il suo legame con il teatro Sadler' Wells e fu trasferito alla Royal Opera House come unit\u00e0 itinerante della compagnia principale.\nNel 1956 fu concesso un contratto Reale ad entrambe le compagnie ed alla scuola, che furono successivamente ribattezzati Royal Ballet, Sadler's Wells Royal Ballet e Royal Ballet School.\nIl Sadler's Wells Royal Ballet torn\u00f2 al teatro Sadler Wells nel 1970, pur continuando ad andare in tour per il paese. Il primo segnale che la compagnia avrebbe lasciato Londra venne nel 1987, quando fu invitata a diventare la compagnia di danza residente al teatro \"Birmingham Hippodrome\". Di conseguenza, l'azienda si trasfer\u00ec a Birmingham nel 1990 e le venne assegnato il suo nome attuale \"Birmingham Royal Ballet\".\nSir Peter Wright rimase come direttore artistico della compagnia e ricopr\u00ec la carica fino al suo pensionamento nel 1995, quando David Bintley fu nominato direttore artistico al suo posto. Nel 1997, il \"Birmingham Royal Ballet\" fu reso indipendente dal \"Royal Ballet\" e cess\u00f2 di essere gestito dalla \"Royal Opera House\". Carlos Acosta \u00e8 subentrato a Bintley come direttore artistico nel luglio 2019 dopo ventiquattro anni di servizio.\nIn qualit\u00e0 di compagnia di danza indipendente, il Birmingham Royal Ballet non ha pi\u00f9 legami ufficiali con il Royal Ballet o con la Royal Ballet School. Per affermare di nuovo la sua notoriet\u00e0 come un'entit\u00e0 separata, nel 2002, inizi\u00f2 un nuovo rapporto con la Scuola Elmhurst per la danza, che ora \u00e8 la sua scuola ufficiale associata. La Elmhurst \u00e8 la pi\u00f9 antica scuola di danza professionistica con sede nel Regno Unito, ed ha avuto in precedenza sede a Camberley, nel Surrey. Si trasfer\u00ec in dei locali a Edgbaston, Birmingham nel 2004, diventando conosciuta come la \"Scuola Elmhurst per la Danza, in collaborazione con il Birmingham Royal Ballet\"."}
{"id": "5988497", "revid": "124123", "url": "https://it.wikipedia.org/wiki?curid=5988497", "title": "Agnes Baldwin Brett", "text": "Agnes Baldwin Brett ha lavorato come curatore alla American Numismatic Society dal 1910 al 1913. \u00c8 stata la prima donna a ricoprire questo incarico alla American Numismatic Society. Ha dato importanti contributi allo studio della monetazione antica, delle medaglie e della scultura. \u00c8 stata anche lettore di archeologia alla Columbia University nel 1936.\nBiografia.\nBrett \u00e8 cresciuta a Newark, New Jersey. Ha frequentato il Barnard College e ha ricevuto il Bachelor of Arts nel 1897 e ha completato gli studi alla Columbia University nel 1900. Ha passato due anni come Fellow alla American School of Classical Studies at Athens. Nel 1910 \u00e8 diventata curatore alla American Numismatic Society, la prima donna a ricoprire questo incarico. Ha collaborato con questa istituzione fino alla sua morte.\n\u00c8 stata Associate Curator of Ancient Coins onoraria dal 1923 al 1955 e \u00e8 stata al vertice del ANS Publications Committee dal 1923 al 1946. Il suo epistolario e i suoi manoscritti sono ora ospitati negliarchivi della American Numismatic Society.\nRiconoscimenti.\nMedaglia della Royal Numismatic Society.\nNel 1943 \u00e8 stata premiata con l'assegnazione della medaglia della Royal Numismatic Society. Non fu in grado di essere presenta alla cerimonia di consegna e gli atti della Royal Numismatic Society del 1943 descrivono come John Allan abbia ricevuto la medaglia per procura e letto la lettera di accettazione. Il presidente della Royal Numismatic Society, Harold Mattingly, not\u00f2 che Agnes Brett era la seconda statunitense (dopo Edward Theodore Newell), e la seconda donna (dopo Helen Farquhar) a ricevere la medaglia. Mattingly concluse il discorso notando: \nArcher M. Huntington Medal.\nNel 1919 ad Agnes Brett \u00e8 stata assegnata la Archer M. Huntington Medal, un premio conferito dalla American Numismatic Society. \u00c8 stata la seconda persona a ricevere questo riconoscimento.\nCollezioni.\nAgnes Brett raccolse una collezione di sigilli cilindrici babilonesi e la sua collezione \u00e8 stata pubblicata nel 1936 dall'Istituto orientale della Universit\u00e0 di Chicago (University of Chicago Oriental Institute).\nVita privata.\nAgnes Baldwin spos\u00f2 George Monroe Brett nel 1914 ed ha avuto una figlia, Barbara Brett Sanders (5 marzo 1920 \u2013 11 febbraio 2013)."}
{"id": "5988498", "revid": "1543377", "url": "https://it.wikipedia.org/wiki?curid=5988498", "title": "Thunder (Jessie J)", "text": "Thunder \u00e8 un singolo della cantante britannica Jessie J, il terzo estratto dal secondo album in studio \"Alive\", pubblicato l'8 dicembre 2013.\nDescrizione.\n\"Thunder\" \u00e8 stato scritto dalla cantante stessa, Mikkel S. Eriksen, Tor Erik Hermansen, Claude Kelly e Benny Blanco. \u00c8 stato prodotto da Eriksen e Hermansen, accreditato sotto il loro nome di produzione StarGate, insieme a Blanco. La voce di Jessie \u00e8 stata registrata da Chris Sclafani, Joel Peters, e Justin Pancionendon, con Mark Exit Goodchild contribuendo come il suo ingegnere. Kelly ha fornito delle vocali supplementari sulla canzone. \"Thunder\" \u00e8 stato mixato da Phil Tan e assistenti Daniela Rivera e Phil Seaford. Eriksen e Hermansen ha registrato la strumentazione della canzone, e Tim Blacksmith e Danny D. sono stati assegnati come i suoi produttori esecutivi. Andrew \"McMuffin\" Luftman e Scott \"Yarmov\" Yarmovsky sono stati accreditati come coordinatori di produzione sulla canzone.\nVideo musicale.\nIl videoclip \u00e8 stato diretto da Emil Nava. La fede cristiana della cantante ha assunto un ruolo importante nello sviluppo sia di \"Alive\" che di \"Thunder\" e, per questo, fu significativamente incorporata nella produzione del video. \u00abEcco perch\u00e9 nel video sto lievitando, quella sensazione di essere sollevata verso la luce\u00bb, ha detto Jessie alla rivista \"The Mirror\". \nIl video la vede che dimostra alcuni passi di danza pi\u00f9 classici. In esso, si \u00e8 mostrata con un taglio corto di cappelli biondi indossando un costume di pelle tonica con ricami neri in posizione strategica e un mantello nero. Ha anche un aspetto pi\u00f9 gotico, con il trucco degli occhi nero e il rossetto rosso scuro. Jessie levita, e balla nella sabbia e di fronte a una macchina come le luci lampeggiano intorno a lei."}
{"id": "5988499", "revid": "287204", "url": "https://it.wikipedia.org/wiki?curid=5988499", "title": "Giacomo Contiero", "text": ""}
{"id": "5988500", "revid": "46291", "url": "https://it.wikipedia.org/wiki?curid=5988500", "title": "Atalantia", "text": "Atalantia \u00e8 un genere di piante della famiglia delle Rutacee (sottofamiglia Aurantioideae).\nTassonomia.\nIl genere comprende le seguenti specie:"}
{"id": "5988505", "revid": "228587", "url": "https://it.wikipedia.org/wiki?curid=5988505", "title": "Craig Wood", "text": "\u00c8 noto per i suoi lavori in \"La maledizione della prima luna\" nel 2003, \"Pirati dei Caraibi - La maledizione del forziere fantasma\" nel 2006, \"Pirati dei Caraibi - Ai confini del mondo\" nel 2007, \"Guardiani della Galassia\" nel 2014 e \"Guardiani della Galassia Vol. 2\" nel 2017."}
{"id": "5988509", "revid": "1305772", "url": "https://it.wikipedia.org/wiki?curid=5988509", "title": "Charles-Fran\u00e7ois F\u00e9lix", "text": "Biografia.\nOriginario di Avignone, Charles-Fran\u00e7ois F\u00e9lix era figlio di Fran\u00e7ois F\u00e9lix, chirurgo e primo barbiere del re.\nDivenne primo chirurgo di re Luigi XIV succedendo a Jean Mesnard nel 1662 e lo accompagn\u00f2 nella campagna militare del 1666. La sua fama \u00e8 legata soprattutto alla celebre operazione che egli comp\u00ec sul sovrano, risolvendogli un problema di fistola anale, il 18 novembre 1682.\nPrima di operare direttamente sul re, egli si esercit\u00f2 su altri 75 \"fistolosi di Parigi\" ed invent\u00f2 un bisturi apposito \"ricurvato alla royale\", introducendolo lungo la fistola tramite un divaricatore.. L'operazione, condotta senza anestesia, dur\u00f2 tre ore e fu un successo, al punto che il chirurgo ricevette un'onorificenza ed un compenso di 150.000 \"livres\", oltre a lanciare la moda della cura della fistola anale tra i cortigiani che si fecero operare in massa, anche senza averne la necessit\u00e0.\nIl 2 marzo 1690, Luigi XIV decise di concedergli un titolo nobiliare (signore di Flains), oltre a riconfermarlo come primo chirurgo e primo valletto del guardaroba del re. Il 29 ottobre di quello stesso anno fu lo stesso sovrano a decidere che, dopo la morte di Charles-Fran\u00e7ois avrebbe continuato a concedere alla vedova la somma di 1000 \"livres\" annue come pensione.\nSpos\u00f2 Marguerite Brochaud. Suo figlio, Charles-Louis F\u00e9lix de Tassy, gli succedette come primo chirurgo di Luigi XIV qualche anno pi\u00f9 tardi."}
{"id": "5988512", "revid": "125605466", "url": "https://it.wikipedia.org/wiki?curid=5988512", "title": "Fantasma di Catalina Lercaro", "text": "Il fantasma di Catalina Lercaro \u00e8 una leggenda popolare di Tenerife (Spagna).\nCatalina Lercaro era una donna appartenente alla ricca famiglia dei Lercaro, importanti mercanti genovesi che si stabilirono, alla fine del XVI secolo, a Tenerife dopo la sua conquista. Essi si stabilirono nella citt\u00e0 di San Crist\u00f3bal de La Laguna, l'antica capitale delle Isole Canarie.\nCaterina era la figlia di Antonio Lercaro. Venne costretta a sposare un uomo molto pi\u00f9 vecchio, che godeva di una buona posizione economica. Questo matrimonio di convenienza, non fu da lei apprezzato e il giorno del suo matrimonio decise di suicidarsi gettandosi nel pozzo che si trovava nel cortile della sua casa-palazzo. La leggenda suggerisce che il corpo di Catalina fu sepolto in una delle sale del palazzo, perch\u00e9, essendosi suicidata, la Chiesa cattolica si oppose ad una sepoltura cristiana in un cimitero. Questi fatti portarono la famiglia Lercaro a trasferirsi a La Orotava. Da allora molte persone affermano di aver visto lo spettro di Catalina Lercaro passeggiando per le sale del museo. Pi\u00f9 tardi, nel 1993, la casa-palazzo \u00e8 diventata l'attuale Museo di storia e antropologia di Tenerife.\nQuello di Catalina Lercaro \u00e8 il pi\u00f9 famoso spettro delle Isole Canarie ed \u00e8 una delle storie di fantasmi pi\u00f9 conosciute della Spagna."}
{"id": "5988521", "revid": "921573", "url": "https://it.wikipedia.org/wiki?curid=5988521", "title": "Katja Weitzenb\u00f6ck", "text": " \nSul piccolo schermo, \u00e8 apparsa in oltre un'ottantina di differenti produzioni, a partire dalla met\u00e0 degli anni ottanta, lavorando soprattutto in vari film TV. Tra i suoi ruoli principali, figurano, tra l'altro, quello della Dott.ssa Elke Lehman nella serie televisiva \"Stadtklinik\" (1995-1997), quello di Lady Nicole Sheberton nel film TV del ciclo \"Rosamunde Pilcher\" \"Le ragioni del cuore\" (2011) ), quello della Dott.ssa Patricia Engel nei film TV del ciclo \"Engel der Gerechtigkeit\" (2013), quello di Ella Kemp nella serie televisiva \"Paul Kemp - Alles kein Problem\" (2013) ), ecc.\nBiografia.\nKatja Weitzenb\u00f6ck nasce il 10 giugno 1967 a T\u014dky\u014d, in Giappone, dove i suoi genitori lavorano come ingegneri.\nNell'aprile 2015, l'attrice e i suoi due figli Lina e Henry, rispettivamente di 10 e 6 anni, si salvano da un violento incendio scoppiato nel loro appartamento di Berlino, situato al quinto piano, dopo essere stati allertati dal miagolio dei propri gatti."}
{"id": "5988523", "revid": "599013", "url": "https://it.wikipedia.org/wiki?curid=5988523", "title": "Sindrome di Foville", "text": "La sindrome di Foville (o sindrome pontina tegmentale) \u00e8 una condizione medica causata dal blocco dei rami dell'arteria basilare che portano sangue alla regione del tronco cerebrale, nota come Ponte di Varolio.\nStoria.\nLa sindrome di Foville \u00e8 stata inizialmente descritta, nel 1859, da Achille-Louis-Fran\u00e7ois Foville, un medico francese.\nPresentazione.\nQuesta condizione comporta:"}
{"id": "5988525", "revid": "984922", "url": "https://it.wikipedia.org/wiki?curid=5988525", "title": "La sostituzione", "text": "La sostituzione \u00e8 un film per la televisione del 1971 diretto da Franco Brogi Taviani.\nTrama.\nIn un futuro imprecisato, un gruppo di esseri invisibili chiamati \"gli stranieri\" ha preso il controllo della Terra, richiedendo agli abitanti dei sacrifici umani. Quando tocca ad Emo, la moglie Miriam accetta di prendere il suo posto per salvargli la vita, e si prepara cos\u00ec a morire lentamente a causa di una malattia incurabile.\nProduzione.\nIl film faceva parte del ciclo promosso dalla Rai \"Serie sperimentali per la TV - Autori nuovi\"."}
{"id": "5988527", "revid": "74801", "url": "https://it.wikipedia.org/wiki?curid=5988527", "title": "Antoine d'Aquin", "text": "Biografia.\nSuo nonno era Mordecai Cresque (c. 1576 - 1650), figlio di un rigattiere ebreo di Carpentras, che era stato cacciato dalla sua sinagoga ed aveva deciso quindi di trasferirsi in Italia dove si era convertito al cristianesimo, venendo battezzato ad Aquino (da cui il cognome) e ricevendo il nome di Filippo. Il figlio di Mordecai e padre di Antoine, Louis Henri Thomas (Avignone, 1602 - Parigi, 1673), studi\u00f2 medicina e divenne medico della regina Maria de Medici, venendo nominato cavaliere nel 1669.\nLouis Henri Antoine comp\u00ec i propri studi di medicina a Montpellier dove si laure\u00f2 nel 1648. Tornato a Parigi dove il padre era medico personale del re, lo affianc\u00f2 in questa attivit\u00e0. Nel 1660 venne nominato medico personale della regina madre e sette anni pi\u00f9 tardi venne nominato medico personale del delfino di Francia. Venne nominato cavaliere come suo padre. Godendo del favore di Madame de Montespan, conquist\u00f2 l'incarico di protomedico del re alla morte di Vallot nell'aprile del 1672. Malgrado questa nuova posizione, pare che egli non brillasse di grandi capacit\u00e0 e si opponeva in continuazione a tutte le innovazioni della medicina moderna, continuando a prescrivere suffumigi e impacchi per curare semplici febbri. Si oppose anche al chirurgo Charles-Fran\u00e7ois F\u00e9lix sul trattamento della fistola anale del re che egli consigliava di trattare con impacchi e lavaggi anzich\u00e9 ricorrere alla chirurgia. Cadde in disgrazia nel 1693 e gli venne preferito il suo rivale Fagon.\nPer via della sua ambizione e della sua avidit\u00e0, d'Aquin si era fatto tra l'altro molti nemici e Saint-Simon ha lasciato di lui un ritratto poco lusinghiero: \"Fu un grande cortigiano, ma ricco e avido. Continuava a chiedere pensioni, abbazie e vescovadi per i membri della sua famiglia; il suo incarico costava \"livres\" l'anno, il che gli permise di acquistare la contea di Jouy-en-Josas e l'incarico di sovrintendente ai bagni, alle acque termali ed alle fonti mediche della Francia\". Fu uno dei personaggi che ispirarono Moli\u00e8re nella creazione dei personaggi de \"Il malato immaginario\"."}
{"id": "5988528", "revid": "1728", "url": "https://it.wikipedia.org/wiki?curid=5988528", "title": "Mikhail Barataev", "text": ""}
{"id": "5988530", "revid": "46291", "url": "https://it.wikipedia.org/wiki?curid=5988530", "title": "Aegle (botanica)", "text": "Aegle \u00e8 un genere di piante della famiglia delle Rutacee (sottofamiglia Aurantioideae).\nTassonomia.\nIl genere comprende le seguenti specie:"}
{"id": "5988532", "revid": "159341", "url": "https://it.wikipedia.org/wiki?curid=5988532", "title": "Palazzina Majani", "text": "La Palazzina Majani \u00e8 un edificio in stile \"liberty\" nel centro di Bologna, in via Indipendenza 4.\nStoria e descrizione.\nL'edificio viene costruito fra il 1904 e il 1908 dall'azienda dolciaria Majani, fondata a Bologna nel 1796 da Teresa Majani. L'edificio viene progettato da Augusto Sezanne in stile \"liberty\" su commissione di Giuseppe Majani all'azienda costruttrice di Angelo Brunetti e Francesco Gaiba. \nL'idea dell'architetto era quella di costruire nel pieno centro della citt\u00e0 una \"sedia viennese\" che si distinguesse nel panorama medievale del centro storico. La costruzione fu tuttavia oggetto di aspre critiche per via della disarmonia che essa veniva a creare con la continuit\u00e0 dei portici medievali e lo stile barocco della dirimpettaia cattedrale di San Pietro.\nLa palazzina Majani conteneva un bar, una sala da t\u00e8 e una pasticceria, rinomata a quel tempo per le gelatine di frutta, i confetti, i cremini FIAT, le uova pasquali e i grandi gelati a forma di pigna o di ananas. Al piano superiore si trovava una sala da ballo e un'ampia terrazza, dalla quale molto spesso suonava un'orchestra, il cui suono era udibile dai passanti.\nLa palazzina divent\u00f2 molto presto uno dei pi\u00f9 importanti centri di aggregazione della nobilt\u00e0 e dell'alta borghesia cittadina, ed era frequentata da artisti e dagli ospiti del vicino Grand Hotel Baglioni.\nNel 1937 Melchiorre Bega cur\u00f2 una ristrutturazione degli interni in stile moderno, ma dopo pochi mesi gran parte degli arredi venne distrutta da un incendio.\nIl caff\u00e8 chiuse definitivamente nel 1953 per far posto alla sede di una banca, fino ad essere completamente convertita ad uso commerciale nel 2004 per opera della catena di abbigliamento H&amp;M."}
{"id": "5988534", "revid": "339392", "url": "https://it.wikipedia.org/wiki?curid=5988534", "title": "Mordecai Cresque", "text": ""}
{"id": "5988535", "revid": "1965277", "url": "https://it.wikipedia.org/wiki?curid=5988535", "title": "Jos\u00e9 Francisco Corr\u00eaa da Serra", "text": ""}
{"id": "5988542", "revid": "110157", "url": "https://it.wikipedia.org/wiki?curid=5988542", "title": "Basilica di Santa Maria Assunta (Adria)", "text": "La basilica di Santa Maria Assunta detta della Tomba \u00e8 un edificio sacro sito ad Adria in via Francesco Bocchi. Chiesa elevata a basilica minore \u00e8, pur soggetta a ripetute ristrutturazioni e ampliamenti, l'edificio sacro esistente pi\u00f9 antico della cittadina bassopolesana, edificata sulla preesistente basilica della Tomba risalente ai primi secoli dell'era cristiana e presumibilmente costruita sui resti di una pi\u00f9 antica basilica pagana.\nIl suo riferimento alla tomba \u00e8 contrastante, dovuta o alla vicinanza dell'edificio e una tomba di epoca romana o alla sopraelevazione (ad tumulum) della zona rispetto a quelle vicine.\nL'attuale aspetto \u00e8 dovuto principalmente all'ultima ristrutturazione conclusa nel 1718 con lo spostamento e costruzione della nuova facciata, in posizione avanzata rispetto alla precedente, e di alcuni interventi minori realizzati tra gli anni trenta e quaranta del XX secolo.\nTra le opere che impreziosiscono l'edificio, le principali sono la statua dell'Assunta, posta nel frontone spezzato sopra il portale maggiore, opera dello scultore padovano Giacomo Contiero, mentre all'interno sono presenti dipinti del XV e XVI secolo e, nella cappella, un altorilievo in terracotta raffigurante una Dormitio Virginis attribuito a Michele da Firenze. Di importanza storica \u00e8 anche il fonte battesimale a immersione a pianta ottagonale, risalente tra il VII e il VIII secolo, sul quale corre un'iscrizione relativa al vescovo Bono, il secondo della diocesi di Adria. \nStruttura.\nInterno.\nFonte battesimale.\nIl fonte battesimale \u00e8 l'elemento architettonico interno pi\u00f9 antico della struttura e il suo aspetto si deve alla composizione dell'originaria vasca risalente al VI secolo assieme al catino di epoca leggermente successiva.\nLa vasca, ampia e di forma ottagonale, venne estratta da scavi effettuati nella zona delle terme di Adria, non lontano dalla zona della tomba, e ricostruito in epoca posteriore all'interno dell'edificio.\nIl catino, realizzato successivamente, fu originariamente collocato in un sacello intitolato a santo Stefano nei pressi della pi\u00f9 antica struttura della chiesa creando un complesso di edifici del quale facevano parte anche un battistero a pianta ottagonale. Dopo la demolizione del sacello, effettuata nel 1478, il catino venne utilizzato come acquasantiera fino alla definitiva collocazione al centro della vasca.\nQuesto presenta una testa di leone, simbologia relativa al Leone di San Marco, l'unica delle quattro iconografie degli Evangelisti distribuite a croce sul labbro e che vennero presumibilmente consumate nei secoli per lo strofinio delle mani dei fedeli. Sempre sul labbro sono presenti delle iscrizioni risalenti al pi\u00f9 all'VIII secolo, una relativa al vescovo Bono e le altre due agli arcipreti Romoaldo (a. 740) e Lupicino (a. 750).\nIl fonte, cos\u00ec completato com'\u00e8 nella forma odierna, venne collocato in un nuovo battistero, costruito nel 1804 e realizzato con marmi pregiati, retrospostato di qualche cubito rispetto alla collocazione del battistero demolito, per poi essere definitivamente collocato nella prima cappella di sinistra dell'odierno edificio basilicale nel 1961 su iniziativa dell'allora parroco, il padre cappuccino Geremia di santo Stefano.\nArte sacra.\nAll'interno sono inoltre presenti opere risalenti al XVI secolo; un affresco raffigurante una Madonna del Latte, un crocifisso e un altorilievo in cotto dipinto, da alcune fonti indicato come parte di un altare del XV secolo del quale esistono altri frammenti nella collezione del Museo Bocchi, raffigurante una Dormitio Virginis vegliata da tredici figure dall'attribuzione incerta, indicata nel tempo sia al Maestro delle statuine di Modena, scartato successivamente per Niccol\u00f2 Baroncelli, che a Jacopo della Quercia e a Michele da Firenze."}
{"id": "5988543", "revid": "107636106", "url": "https://it.wikipedia.org/wiki?curid=5988543", "title": "Saturn Relay", "text": "La Relay \u00e8 un'autovettura prodotta dalla Saturn Corporation dal 2005 al 2006. \u00c8 stata commercializzata con un solo tipo di carrozzeria, monovolume quattro porte. Era basata sul pianale U della General Motors ed aveva il motore anteriore e trasversale. La trazione era anteriore oppure integrale.\nStoria.\nIl modello \u00e8 stato introdotto nel model year 2005 ed \u00e8 stato assemblato insieme ai suoi modelli omologhi, la Buick Terraza, la Chevrolet Uplander e la Pontiac Montana SV6, negli stabilimenti General Motors di Doraville, Georgia, Stati Uniti. La Relay \u00e8 stata la prima vettura Saturn senza pannelli laterali in plastica, la prima Saturn che venne prodotta anche con marchio Chevrolet e Pontiac tramite badge engineering e il primo e unico modello Saturn con carrozzeria monovolume.\nIl modello venne inizialmente introdotto con un solo motore disponibile, un V6 da 3,5\u00a0L di cilindrata che erogava 200\u00a0CV di potenza e 300\u00a0N\u00b7m di coppia. Nel 2006 venne aggiunto tra le opzioni un V6 da 3,9\u00a0L che sviluppava 240\u00a0CV e 332\u00a0N\u00b7m. Nel 2007 il motore da 3,5\u00a0L venne tolto dai listini e quindi il propulsore da 3,9\u00a0L rest\u00f2 l'unica opzione disponibile. Nell'occasione l'opzionale sistema a trazione integrale fu eliminato dall'offerta dato che non era in grado di supportare la grande coppia del propulsore da 3,9\u00a0L. Sempre nel 2007, per gli esemplari venduti alle aziende, venne previsto, tra le opzioni, un motore Flex. L'unica trasmissione disponibile per tutti i modelli e per l'intero periodo in cui la Relay rest\u00f2 in commercio fu un cambio automatico a quattro rapporti.\nLa Relay raggiunse tre giudizi di \"buono\" (massimo punteggio possibile) e due \"accettabile\" (il secondo giudizio pi\u00f9 alto) nei crash test effettuati dall'Insurance Institute for Highway Safety (IIHS). In termini di utilizzo di carburante il modello consumava 12 L/100\u00a0km nel ciclo urbano e 9,4\u00a0L/100\u00a0km in autostrada.\nErano disponibili tre livelli di allestimento, \"2FWD\", \"3FWD\" e \"3AWD\". Tutte le Relay erano in grado di ospitare sette passeggeri grazie a tre file di sedili. L'ultima fila di sedili era abbattibile e frazionabile 50/50. Era offerto il sistema OnStar e un lettore DVD per i passeggeri posteriori, mentre era opzionale il navigatore satellitare. Sull'allestimento pi\u00f9 lussuoso erano installati di serie gli air bag laterali per i passeggeri anteriori, mentre sul secondo allestimento erano un \"optional\". Gli airbag laterali per la seconda fila di sedili erano opzionali su tutti gli allestimenti.\nNel 2007, ultimo anno prima di uscire dai listini, i loghi della General Motors vennero tolti dalle portiere. Questi loghi erano stati aggiunti l'anno precedente. Sempre nel 2007 venne tolta dalle opzioni la trazione integrale. La Relay fu tolta dai listini nel 2007, mentre lo stabilimento di Doraville, dove veniva assemblata, chiuse il 26 settembre del 2008. L'ultima Relay usc\u00ec dalle catene di montaggio nel 2006. La Relay fu sostituita dalla Saturn Outlook, un crossover SUV a otto posti."}
{"id": "5988544", "revid": "751106", "url": "https://it.wikipedia.org/wiki?curid=5988544", "title": "Philippe d'Aquin", "text": ""}
{"id": "5988552", "revid": "110157", "url": "https://it.wikipedia.org/wiki?curid=5988552", "title": "Prima Categoria Friuli-Venezia Giulia 1968-1969", "text": "Il campionato di calcio di Prima Categoria 1968-1969 \u00e8 massimo torneo dilettantistico italiano di quell'annata. A carattere regionale, fu il decimo ed ultimo (in Friuli-Venezia Giulia) con questo nome dopo la riforma voluta da Zauli del 1958.\nNella stagione 1968-1969 solo in Piemonte, Lombardia, Liguria, Toscana, Lazio, Campania e Sardegna fu giocato il campionato di Promozione. Nelle altre regioni nella stessa stagione fu giocato il campionato di Prima Categoria.\nQuesti sono i gironi organizzati dal Comitato Regionale Friuli-Venezia Giulia per la regione Friuli-Venezia Giulia.\nIn questa stagione a parit\u00e0 di punteggio non era prevista alcuna discriminante: le squadre a pari punti erano classificate a pari merito (la F.I.G.C. in questa stagione non teneva conto della differenza reti, la utilizzava solo per il Settore Giovanile).\nIn caso di assegnazione di un titolo sportivo (sia per la promozione che per la retrocessione) era previsto uno spareggio in campo neutro.\nRistrutturazione dei campionati.\nNell'estate del 1969 in Friuli V.G. nasce il campionato di Promozione che vedr\u00e0 la nascita del girone unico (formato dalle prime 8 classificate dei 2 gironi di Prima Categoria). Le restanti squadre, assieme alle prime 4 quattro classificate di ognuno 4 gironi di Seconda Categoria, formeranno la nuova Prima Categoria (passata al 2\u00ba livello regionale)."}
{"id": "5988553", "revid": "101175", "url": "https://it.wikipedia.org/wiki?curid=5988553", "title": "Gran Premio motociclistico di Francia 2016", "text": "Il Gran Premio motociclistico di Francia 2016 \u00e8 stata la quinta prova del motomondiale del 2016 e si \u00e8 disputato l'8 maggio sul circuito Bugatti di Le Mans. Si tratta della 59\u00aa edizione del Gran Premio motociclistico di Francia valida per il motomondiale.\nLe vittorie nelle tre classi sono andate rispettivamente a Jorge Lorenzo in MotoGP, a \u00c1lex Rins in Moto2 e a Brad Binder in Moto3.\nMotoGP.\nSolo 13 dei piloti partiti sono anche stati classificati al termine della gara; in questo modo non sono stati neppure assegnati tutti i punti a disposizione.\nLa vittoria \u00e8 andata allo spagnolo Jorge Lorenzo che ottiene in questo modo il suo secondo successo stagionale dopo quello nel gran premio iniziale dell'anno, davanti all'italiano Valentino Rossi e all'altro spagnolo Maverick Vi\u00f1ales che riesce a riportare la Suzuki sul palco di premiazione del podio, fatto che non si verificava dal Gran Premio della Repubblica Ceca del 2008.\nCon questa vittoria Lorenzo ha superato in classifica generale di 5 punti il connazionale Marc M\u00e1rquez, caduto in gara e in seguito ripartito, ma classificatosi solo al tredicesimo posto. Al terzo posto resta Rossi distaccato di 12 punti dal capo-classifica.\nMoto2.\nCome per Lorenzo in MotoGP, anche per lo spagnolo \u00c1lex Rins si tratta del secondo successo della stagione, ottenuto davanti all'italiano Simone Corsi e allo svizzero Thomas L\u00fcthi.\nVisto che il britannico Sam Lowes \u00e8 giunto solo al sesto posto, vi \u00e8 stato uno scambio di posizioni al vertice della classifica, con Rins che ora precede Lowes di 5 punti.\nMoto3.\nIl sudafricano Brad Binder ottiene il suo secondo successo consecutivo dopo quello del Gran Premio motociclistico di Spagna 2016 precedendo sul traguardo l'italiano Romano Fenati e lo spagnolo Jorge Navarro. Binder che gi\u00e0 capeggiava la classifica provvisoria, aumenta cos\u00ec il divario sugli inseguitori."}
{"id": "5988558", "revid": "155634", "url": "https://it.wikipedia.org/wiki?curid=5988558", "title": "Campionato europeo femminile di pallacanestro 1962", "text": "L'8\u00ba Campionato Europeo Femminile di Pallacanestro FIBA si \u00e8 svolto a Mulhouse, in Francia dal 22 al 29 settembre 1962."}
{"id": "5988559", "revid": "22475", "url": "https://it.wikipedia.org/wiki?curid=5988559", "title": "Anita Muraro", "text": "Biografia.\nNata a Thiene, ma cresciuta ad Asiago, si \u00e8 formata nelle giovanili della locale squadra dell'Asiago Hockey 1935.\nNella stagione 2014-2015 ha fatto, giovanissima, il suo esordio in una squadra seniores, affiancando agli impegni con la giovanile asiaghese, la disputa di campionato italiano e EWHL con la squadra altoatesina dell'EV Bozen Eagles.\nFa parte sin dal 2014 della nazionale Under-18, con cui ha disputato i mondiali di categoria nel 2015 e 2016. Dopo aver superato le qualificazioni in Finlandia nel luglio 2015, ha difeso i colori azzurri in occasione dei II Giochi olimpici giovanili invernali, durante i quali ha vinto la medaglia d'argento nella gara di abilit\u00e0.\nIn occasione dei mondiali di Prima Divisione Gruppo B del 2016 ha fatto il suo esordio in nazionale maggiore.\nNell'estate del 2017 si \u00e8 trasferita ad Oakville, in Canada per motivi di studio, militando nella formazione Under-17 delle Oakville Hornets. Il 20 gennaio 2018 ha esordito anche con la formazione Under-21 della stessa societ\u00e0, nella lega giovanile femminile PWHL.\nNella stagione successiva ha giocato stabilmente in PWHL, per poi fare ritorno in Europa: faceva parte di quel nutrito gruppo di giocatrici italiane (oltre a lei, Greta Niccolai, Franziska Stocker e Aurora Abatangelo, oltre alle confermate Giulia Mazzocchi e Anneke Orlandini) che nell'estate del 2019 si sono accasate al Lugano, nel massimo campionato svizzero, agli ordini dell'allenatore Massimo Fedrizzi, anch'egli italiano. La stagione venne interrotta a causa della pandemia di COVID-19, con le Ladies eliminate in semifinale.\nNella stagione successiva ha inizialmente fatto parte ancora del roster del Lugano, pur senza mai scendere in campo, per poi passare all'HC Ambr\u00ec-Piotta Girls in Swiss Women\u2019s Hockey League B, con cui raccolse una sola presenza prima che anche questo campionato fosse dapprima sospeso e poi definitivamente interrotto, ancora una volta a causa della pandemia di COVID-19."}
{"id": "5988561", "revid": "1266208", "url": "https://it.wikipedia.org/wiki?curid=5988561", "title": "Super League 2016-2017", "text": "La Super League 2016-2017, nota come Raiffeisen Super League 2016-2017 per motivi di sponsorizzazione, \u00e8 stata la 120\u00aa edizione della massima divisione del campionato svizzero di calcio, la 14\u00aa edizione sotto il nome Super League. Il campionato \u00e8 iniziato il 23 luglio 2016 e si \u00e8 concluso il 2 giugno 2017.\nStagione.\nNovit\u00e0.\nDalla Super League 2015-2016 \u00e8 stato retrocesso in Challenge League lo Zurigo, classificatosi all'ultimo posto. Dalla Challenge League 2015-2016 \u00e8 stato promosso il Losanna, classificatosi al primo posto.\nFormula.\nLe 10 squadre partecipanti si affrontano in un doppio girone all'italiana con partite di andata e ritorno per un totale di 36 giornate.\nLa squadra campione di Svizzera si qualifica per la fase a gironi della UEFA Champions League 2017-2018.\nLa 2\u00aa classificata \u00e8 ammessa al terzo turno di qualificazione della UEFA Champions League 2017-2018.\nLa 3\u00aa classificata \u00e8 ammessa al terzo turno di qualificazione della UEFA Europa League 2017-2018.\nLa 4\u00aa classificata \u00e8 ammessa al secondo turno di qualificazione della UEFA Europa League 2017-2018.\nL'ultima classificata retrocede in Challenge League.\nAvendo il vinto sia il campionato che la Coppa Svizzera 2016-2017, le modalit\u00e0 di qualificazione alle Competizioni UEFA subirono le seguenti variazioni:\nClassifica finale.\nLegenda:\nNote:\nStatistiche.\nDream Team 2016.\nDi seguito il Dream Team dell'anno 2016, come di consueto il SFL Award Night avviene nei primi mesi invernali per l'anno solare precedente.\nSquadre.\nClassifica in divenire.\nLegenda:"}
{"id": "5988563", "revid": "12458", "url": "https://it.wikipedia.org/wiki?curid=5988563", "title": "FIBA EuroBasket Women 1962", "text": ""}
{"id": "5988564", "revid": "12458", "url": "https://it.wikipedia.org/wiki?curid=5988564", "title": "FIBA EuroBasket Women 1960", "text": ""}
{"id": "5988574", "revid": "12458", "url": "https://it.wikipedia.org/wiki?curid=5988574", "title": "FIBA EuroBasket Women 1958", "text": ""}
{"id": "5988575", "revid": "16758", "url": "https://it.wikipedia.org/wiki?curid=5988575", "title": "Campionato italiano di hockey su ghiaccio femminile 2014-2015", "text": ""}
{"id": "5988579", "revid": "117379681", "url": "https://it.wikipedia.org/wiki?curid=5988579", "title": "Nuovo illuminismo greco", "text": "Lilluminismo greco (in greco \u0394\u03b9\u03b1\u03c6\u03c9\u03c4\u03b9\u03c3\u03bc\u03cc\u03c2 - \"Diafotismos\", lett. \"illuminazione\"), spesso indicato come nuovo illuminismo greco, per distinguerlo dalla Sofistica del V secolo a.C., fu il movimento culturale innescato in Grecia dalla diffusione delle tesi rivoluzionarie dell'Illuminismo. Tale fermento condusse alla Guerra d'indipendenza greca e alla nascita dello stato greco moderno.\nOrigini.\nL'affermarsi dell'Illuminismo in Grecia, pur vessata dal controllo dell'Impero ottomano, fu la diretta conseguenza del potere commerciale e culturale che i Greci erano riusciti a mantenere a discapito del loro stato di sudditanza. I ricchi mercanti greci finanziarono i viaggi dei giovani greci in Italia e nelle terre del Sacro Romano Impero Germanico, ove ebbero modo di entrare in contatto con le tesi illuministe massicciamente diffuse dalla Rivoluzione francese. Gli stessi mecenati, in patria, fornirono i capitali per la fondazione delle universit\u00e0 e costituirono i circoli culturali che crearono l\"humus\" per la rinascita culturale della Grecia. Non a caso, i principali centri di propagazione delle idee che portarono alla guerra d'indipendenza greca furono tutti ricchi e prosperi centri commerciali: Giannina, Chio, Smirne e Ayval\u0131k.\nFondamentale fu poi il ruolo giocato dai fanarioti, i ricchissimi mercanti greci di Istanbul tra le cui file le autorit\u00e0 ottomane sceglievano gli alti funzionari non-musulmani che allacciarono contatti con le personalit\u00e0 e le organizzazioni sviluppatesi nel territorio greco.\nLa \"Filik\u00ed Eter\u00eda\".\nLa \"Filik\u00ed Eter\u00eda\" (), Eteria degli Amici o anche Societ\u00e0 degli Amici, fu un'associazione segreta creata a Odessa nel 1814. Fu la pi\u00f9 importante tra le societ\u00e0 segrete nate nei domini dell'Impero ottomano dalla diffusione delle idee della Rivoluzione americana e della Rivoluzione francese e fu a un tempo manifestazione del sentimento nazionale greco e causa della declinazione dello stesso nella Guerra d'indipendenza greca."}
{"id": "5988582", "revid": "37401", "url": "https://it.wikipedia.org/wiki?curid=5988582", "title": "Illuminismo greco", "text": ""}
{"id": "5988585", "revid": "2114436", "url": "https://it.wikipedia.org/wiki?curid=5988585", "title": "Giovani liberali radicali svizzeri", "text": "I Giovani Liberali Radicali Svizzera (GLRS; in lingua tedesca: \"Jungfreisinnige Schweiz\", JFS; in lingua francese: \"Jeunes Lib\u00e9raux-Radicaux suisse\" JLRS; in lingua romancia: \"Giuvens Liberals Svizra\", GLS) \u00e8 il movimento giovanile del partito liberale radicale (PLR) fondato nel 2008 a seguito della fusione tra Partito liberale svizzero (PLS) e Partito radicale democratico svizzero (PRD). Analogamente, i GLRS sono frutto dell'unione tra i Giovani liberali svizzeri e i Giovani radicali svizzeri, che ha avuto luogo il 12 aprile 2008. Tuttavia, la prima citazione del partito negli archivi risale al 1904, quando un membro GLR fu eletto nel municipio di Bienne. Il presidente \u00e8 lo zurighese Matthias M\u00fcller.\nAttivit\u00e0.\nIl movimento associa 3800 membri, tra i 15 e i 35 anni, ed \u00e8 rappresentato in tutti i Cantoni e le regioni svizzere, costituendo la pi\u00f9 grande ed estesa forza politica giovanile del paese. Nonostante il movimento sia totalmente indipendente, questo \u00e8 affiancato al PLR e, sul piano internazionale, al Lymec (European Liberal Youth) cos\u00ec come all'IFLRY (International Federation of Liberal Youth).\nI Giovani liberali radicali sono attivi a livello federale, cantonale, locale e nelle universit\u00e0 svizzere. Il partito pu\u00f2 inoltre vantare quattro rappresentanti al Consiglio nazionale (camera bassa della Confederazione elvetica), ossia Andri Silberschmidt, Philippe Nantermod, Christa Markwalder e Christian Wasserfallen; e uno rappresentante al Consiglio degli Stati (camera alta della Confederazione), ovvero Johanna Gapany. Infine i GLRS sono anche rappresentati da molti membri dei parlamenti cantonali.\nOrganizzazione.\nIl Congresso \u00e8 l'organo supremo dei GLRS. Lo stesso si riunisce una volta all'anno (di solito in primavera). Il congresso elegge singolarmente i membri del comitato direttivo e approva i documenti politici strategici che ne costituiscono il manifesto. Nel corso dell'anno, l'assemblea dei delegati si riunisce almeno quattro volte e si pronuncia sui temi correnti, decidendo ad esempio la posizione del partito sulle votazioni popolari. Il Comitato direttivo \u00e8 invece l'organo esecutivo ed \u00e8 responsabile per l'applicazione della strategia e la concretizzazione degli ideali."}
{"id": "5988586", "revid": "767487", "url": "https://it.wikipedia.org/wiki?curid=5988586", "title": "Non voltarti indietro", "text": "Non voltarti indietro \u00e8 un film documentario del 2016 diretto da Francesco Del Grosso, primo docufilm sugli errori giudiziari in Italia.\nIl film \u00e8 andato in onda in tv la prima volta il 19 novembre 2016, durante lo speciale TG5.\nTra i numerosi riconoscimenti, il film si \u00e8 aggiudicato una menzione speciale al Nastro d'argento DOC.\nTrama.\nLa storia tratta di una commercialista, un impiegato postale, uno stilista di moda, un assessore comunale e una dipendente pubblica, cinque persone comuni incarcerate ingiustamente.\nLe storie di Bottaro, Candeloro, Fiumberti, Gallo e Lattanzi sono al centro del docufilm \"Non voltarti indietro\" che, attraverso un ritratto a pi\u00f9 voci, restituisce la misura incolmabile di autentici calvari consumati tra le celle dei penitenziari, le mura domestiche e i tribunali, per poi trovarsi a fare i conti con la rinascita e il tentativo di mettere alle spalle quell'esperienza che ha lasciato ferite che non si rimargineranno mai."}
{"id": "5988603", "revid": "80598", "url": "https://it.wikipedia.org/wiki?curid=5988603", "title": "Finnvox Studios", "text": "I Finnvox Studios sono uno studi di registrazione, situati a Helsinki, Finlandia. Fondati nel 1965, sono lo studio di registrazione finlandese da pi\u00f9 tempo in attivit\u00e0.\nGli strumenti di registrazione multitraccia originali, cos\u00ec come i frequenti aggiornamenti tecnologici su strumentazione e acustica delle sale, hanno reso i Finnvox Studios lo studio pi\u00f9 ricercato del paese. Fino agli anni 90 i Finnvox Studios offrirono anche servizio di mastering e stampa di vinili.\nIn anni recenti i Finnvox Studios sono diventati un punto di riferimento in ambito metal. Band di primissimo piano come Sonata Arctica, Nightwish, Finntroll, HIM, Moonsorrow, Apocalyptica, Masterplan e molti altri hanno usufruito dei servizi di registrazione, missaggio e mastering degli studi.\nIn particolare il tecnico Mika Jussila pu\u00f2 vantare collaborazioni a livello di mastering in oltre 1400 produzioni."}
{"id": "5988610", "revid": "594360", "url": "https://it.wikipedia.org/wiki?curid=5988610", "title": "Kim Ho-chang", "text": ""}
{"id": "5988611", "revid": "383359", "url": "https://it.wikipedia.org/wiki?curid=5988611", "title": "Midway Island", "text": ""}
{"id": "5988631", "revid": "466539", "url": "https://it.wikipedia.org/wiki?curid=5988631", "title": "Rainbow washing", "text": "Rainbow washing \u00e8 una parola formata dalla crasi tra \"\"rainbow\", arcobaleno, e \"whitewashing\"\", imbiancare o nascondere. Questa parola rappresenta una forma pi\u00f9 specifica del pinkwashing, identificando un'attivit\u00e0 sociale o di marketing indirizzata a presentare una realt\u00e0 come \"gay-friendly\" allo scopo di aumentarne il consenso presso il pubblico. Si differenzia dal pinkwashing per il fatto che il termine pinkwashing viene utilizzato in senso pi\u00f9 ampio: si parla infatti di pinkwashing non solo per identificare tecniche sociali o di marketing che fanno leva sulla presentazione di eventi \"gay-friendly\" ma, pi\u00f9 in generale, tale termine, pu\u00f2 essere riferito anche a tutte quelle tecniche comunicative che promuovono realt\u00e0 (apparentemente) a favore dell'emancipazione femminile, sempre allo scopo di aumentarne il consenso a livello sociale.\nStoria.\nIl termine, recentissimo, discende dal neologismo pinkwashing e, come detto, ne costituisce una accezione pi\u00f9 specifica orientata al solo mondo gay. Il \"rainbow washing\" \u00e8 dunque utilizzato e sfruttato allo scopo di rendere pi\u00f9 accattivante l'immagine di un prodotto, presentandolo come \"gay-friendly\" in termini pubblicitari o di brand.\nMarketing.\nIl neologismo \"rainbow washing\" \u00e8 considerabile quale nuova frontiera del marketing internazionale. Esso deriva dal termine pinkwashing e ne rappresenta un aspetto maggiormente specifico, incentrato unicamente sullo sfruttamento delle tematiche LGBT al fine di proporre al pubblico un prodotto accattivante e gay-friendly, allo scopo di aumentarne le vendite. Lo scopo \u00e8 quello di abbassare la soglia di attenzione del consumatore sugli aspetti qualitativi del prodotto, aumentandone le vendite grazie ad una politica comunicativa di marketing inclusiva che sfrutti forme pubblicitarie specifiche ovvero l'uso di brand che richiamino, attraverso forme, colori e simboli il mondo gay.\nAl pari delle altre frontiere del marketing internazionale (greenwashing, pinkwashing) pu\u00f2 essere sfruttata solo laddove sia stato raggiunto un adeguato senso civico di rispetto per le minoranze. Il \"rainbow washing\" fa leva su un diffuso senso civile di carattere inclusivo e pu\u00f2 influenzare, in contesti socialmente sviluppati, le leve del marketing mix, soprattutto la leva del prodotto e la leva pubblicitaria. Anche la leva del prezzo e della distribuzione possono rimanere coinvolte, seppur in maniera minore, da tecniche di \"rainbow washing\".\nIl termine \"rainbow washing\", nella sua specificit\u00e0, non si estende per\u00f2 a tecniche di marketing simili che basino le proprie tecniche preponenti sul tema dell'emancipazione femminile o sul tema della lotta al tumore al seno. In quei casi, infatti, si pu\u00f2 fare riferimento unicamente al neologismo pinkwashing.\nIl termine identifica, quindi, una forma pi\u00f9 specifica di pinkwashing indirizzata a fare diminuire l'attenzione sugli eventuali difetti del prodotto proponendolo unicamente tramite una visione \"gay-friendly\", sfruttando una visione della vita gay senza stereotipi.\nAccade spesso che il termine \"rainbow washing\" sia sostituito dal termine pinkwashing (di cui alcuni studiosi di marketing internazionale lo ritengono sinonimo) che, in maniera pi\u00f9 ampia, comprende attivit\u00e0 di marketing che basino le proprie tecniche di comunicazione su una visione positiva (abilmente orientata e talvolta persino mixata) sia del mondo gay, sia del mondo femminile, sia della dinamica della lotta al tumore al seno."}
{"id": "5988636", "revid": "657000", "url": "https://it.wikipedia.org/wiki?curid=5988636", "title": "Qualidea Code", "text": " \u00e8 una serie televisiva anime prodotta dalla A-1 Pictures per la regia di Ken'ichi Kawamura, trasmessa in Giappone dal 9 luglio al 24 settembre 2016. La serie \u00e8 stata ideata come parte di un progetto multimediale pensato dalla Marvelous in collaborazione con Speakeasy (un trio di scrittori formato da K\u014dshi Tachibana, S\u014d Sagara e Wataru Watari) e pubblicato dalle etichette Dash X Bunko di Sh\u016beisha, Fujimi Fantasia Bunko di Fujimi Shob\u014d, MF Bunko J di Media Factory, Gagaga Bunko di Shogakukan e dalla rivista \"Jump Square\" di Sh\u016beisha.\nProduzione.\nIl progetto anime originale \u00e8 stato annunciato ufficialmente al Jump Festa il 19 dicembre 2015. La serie televisiva, prodotta dalla A-1 Pictures e diretta da Ken'ichi Kawamura, \u00e8 andata in onda dal 9 luglio al 24 settembre 2016. La sigla di apertura \u00e8 \"Brave Freak Out\" di LiSA, mentre le due sigle di chiusura sono \"Gravity\" delle ClariS e di Garnidelia. Nei territori di lingua italiana e francese gli episodi sono stati trasmessi in streaming, in contemporanea col Giappone, da Wakanim (solo in francese), mentre nei territori di lingua inglese, tedesca e nel resto d'Europa il simulcast \u00e8 stato offerto rispettivamente da Crunchyroll, Akiba Press e Daisuki."}
{"id": "5988640", "revid": "287204", "url": "https://it.wikipedia.org/wiki?curid=5988640", "title": "Clube 15 de Novembro", "text": "Il Clube 15 de Novembro, noto anche come 15 de Campo Bom o semplicemente come 15 de Novembro, \u00e8 una societ\u00e0 calcistica brasiliana con sede nella citt\u00e0 di Campo Bom, nello stato del Rio Grande do Sul.\nStoria.\nIl 3 marzo 1893 e il 15 novembre 1911, vennero fondate rispettivamente la \"Sociedade Alem\u00e3 de Atiradores\" (con la moralit\u00e0 di tiro a segno) e l\"Esporte Clube 15 de Novembro\", quest'ultimo fondato dai dipendenti della Vetter &amp; Irm\u00e3os.\nIl 3 ottobre 1917, la Sociedade Alem\u00e3 de Atiradores cambi\u00f2 nome in Sociedade Conc\u00f3rdia.\nIl 30 aprile 1975, la Sociedade Conc\u00f3rdia e l'Esporte Clube 15 de Novembro si fusero per dare vita al Clube 15 de Novembro.\nNel 1994, il club divenne professionistico.\nNel 2001 e nel 2002, il club \u00e8 stato finalista del Campionato Ga\u00facho, dove perse entrambe le volte in finale contro l'Internacional.\nNel 2004, il club ha raggiunto le semifinali della Coppa del Brasile, dove \u00e8 stato eliminato dal Santo Andr\u00e9 (che pi\u00f9 tardi vincer\u00e0 la competizione). Al primo turno ha eliminato la Portuguesa Santista, ai sedicesimi di finale ha eliminato il Vasco da Gama, agli ottavi di finale ha eliminato l'Americano, e ai quarti di finale ha eliminato il Palmas.\nNel 2005, il 15 de Novembro fu di nuovo finalista del Campionato Ga\u00facho, dove perse anche questa volta contro l'Internacional.\nNel 2006, il 15 de Novembro vinse il suo unico titolo professionistico, la Copa Em\u00eddio Perondi, dopo aver sconfitto in finale l'Ulbra di Canoas."}
{"id": "5988643", "revid": "110157", "url": "https://it.wikipedia.org/wiki?curid=5988643", "title": "Coppa Continentale 1999-2000 (hockey su pista)", "text": "La Coppa Continentale 1999-2000 \u00e8 stata la 19\u00aa edizione (la seconda con la denominazione Coppa Continentale) dell'omonima competizione europea di hockey su pista. Alla manifestazione hanno partecipato gli spagnoli dell', vincitore della CERH Champions League 1998-1999, e i connazionali del , vincitore della Coppa CERS 1998-1999. A conquistare il trofeo \u00e8 stato l'Igualada al quinto successo nella sua storia."}
{"id": "5988654", "revid": "879165", "url": "https://it.wikipedia.org/wiki?curid=5988654", "title": "WWE Wellness program", "text": ""}
{"id": "5988657", "revid": "287204", "url": "https://it.wikipedia.org/wiki?curid=5988657", "title": "Delta Ethniki 2009-2010", "text": "La Delta Ethniki 2009-2010 \u00e8 la 28\u00aa edizione del campionato greco di calcio di quarto livello.\nGruppo 1.\nClassifica.\nLegenda:\nGruppo 2.\nClassifica.\nLegenda:\nGruppo 3.\nClassifica.\nLegenda:\nGruppo 4.\nClassifica.\nLegenda:\nGruppo 5.\nClassifica.\nLegenda:\nGruppo 6.\nClassifica.\nLegenda:\nGruppo 7.\nClassifica.\nLegenda:\nGruppo 8.\nClassifica.\nLegenda:\nGruppo 9.\nClassifica.\nLegenda:\nGruppo 10.\nClassifica.\nLegenda:"}
{"id": "5988659", "revid": "123690967", "url": "https://it.wikipedia.org/wiki?curid=5988659", "title": "M\u00e1rcio Borges", "text": "Carriera.\nProveniente dal calcio, praticato in patria fino al raggiungimento della maggiore et\u00e0, viene notato da Leopoldo Capurso che nell'estate del 2010 lo propone al Bisceglie. Nonostante l'accordo con la societ\u00e0, per un'intera stagione alcuni problemi burocratici impediscono l'utilizzo del giocatore che debutta in Serie A solamente nel dicembre 2011. Nella seconda met\u00e0 della stagione, si ritaglia un discreto spazio in prima squadra, realizzando 5 reti. La stagione successiva si trasferisce all'Imola con cui gioca tre campionati di Serie B, vincendone l'edizione 2014-15."}
{"id": "5988661", "revid": "767487", "url": "https://it.wikipedia.org/wiki?curid=5988661", "title": "Arco di Nerone", "text": "L'Arco di Nerone () era un arco trionfale dell'antica Roma, ora perduto, dedicato all'imperatore romano Nerone.\nStoria.\nL'arco fu eretto negli anni compresi tra il 58 e il 62 d.C. per commemorare le vittorie di Gneo Domizio Corbulone in Partia.\nMolto probabilmente, l'arco fu distrutto poco dopo la morte di Nerone nel 68 d.C..\nTopografia.\nL'arco era collocato sul pendio del Campidoglio, in un luogo chiamato \"inter duos lucos\" (\"tra i due boschi sacri\"), coincidente con l'\"Asylum\", in mezzo fra le colline dell'\"Arx\" e quella del \"Capitolium\" (\"in medio Capitolini montis\").\nSecondo un'ipotesi, sormontava il \"Clivus Capitolinus\" alla stessa maniera degli archi trionfali repubblicani antecedenti, come l'arco di Scipione l'Africano, e potrebbe essere stato l'ultimo che si attraversava prima di entrare nell'\"Area Capitolina\".\nDescrizione.\nNoto da raffigurazioni su monete coniate a partire dal 64 d.C. dove \u00e8 raffigurato in visione prospettica sul rovescio, l'arco era a singolo fornice ed era sormontato da una quadriga condotta dalle figure della \"Victoria\" e della \"Pax\".\nGli angoli dell'attico erano occupate da statue in bronzo di soldati romani. La vista prospettica permette di porre in evidenza la presenza di una statua colossale raffigurante Marte, che occupava un vano laterale dell'arco.\nLe colonne e l'arco erano decorati con rilievi elaborati, una pratica innovativa all'epoca che fu poi ampiamente riutilizzata."}
{"id": "5988679", "revid": "1543377", "url": "https://it.wikipedia.org/wiki?curid=5988679", "title": "Gor\u014d Hasegawa", "text": "Biografia.\nNativo di Mito (Ibaraki), Hasegawa ide\u00f2 il concetto alla base di \"Othello\" quando ancora frequentava la scuola locale. Traendo ispirazione dai tappi di bottiglie di latte con cui era solito giocare durante l'infanzia, modific\u00f2 leggermente le regole dell'antesignano \"Reversi\" utilizzando le pedine bianche e nere di un altro gioco da tavolo tradizionale, il \"go\". \nNonostante il gioco fosse divenuto molto popolare tra gli studenti della sua scuola, Hasegawa dovette attendere fino al 1973 per vedere pubblicata la sua creazione, quando mostr\u00f2 la sua idea al produttore di giocattoli Tsukuda. Nel frattempo lavor\u00f2 anche per un'azienda medica. Nel marzo del 1973 Hasegawa istitu\u00ec la Japan Othello Association e nell'aprile dello stesso anno si tenne il primo torneo a livello nazionale. Il nome \"Othello\" fu scelto dal padre di Gor\u014d, Shir\u014d Hasegawa, che si ispir\u00f2 alla omonima tragedia di William Shakespeare.\nGor\u014d Hasegawa mor\u00ec il 20 giugno 2016 nella sua casa a Kashiwa, nella prefettura di Chiba, all'et\u00e0 di 83 anni."}
{"id": "5988680", "revid": "1605525", "url": "https://it.wikipedia.org/wiki?curid=5988680", "title": "Non guardare nell'abisso", "text": "Non guardare nell'abisso \u00e8 il secondo romanzo thriller del giornalista e scrittore Massimo Polidoro pubblicato da Edizioni Piemme nel 2016. \u00c8 il seguito de \"Il passato \u00e8 una bestia feroce\" (2015) e vede di nuovo protagonista il giornalista di cronaca nera milanese Bruno Jordan."}
{"id": "5988681", "revid": "81607364", "url": "https://it.wikipedia.org/wiki?curid=5988681", "title": "Fiume Menago", "text": ""}
{"id": "5988683", "revid": "1652635", "url": "https://it.wikipedia.org/wiki?curid=5988683", "title": "Pietro Sassu", "text": "Biografia.\nNato in una famiglia di musicisti, il padre Giuseppe era un cornista, aveva ricevuto subito una buona educazione musicale. Ancora adolescente si trasfer\u00ec a Roma dove, presso l'Accademia di Santa Cecilia, studi\u00f2 il corno e consegu\u00ec il diploma, sotto la direzione del maestro Domenico Ceccarossi. All'accademia aveva frequentato anche il \"Centro Nazionale di Studi di Musica Popolare\", diretto da Diego Carpitella. Studier\u00e0 poi Composizione al Conservatorio Arrigo Boito di Parma e Paleografia musicale presso la Scuola Superiore di Paleografia e Filologia Musicale a Cremona. \nSassu \u00e8 stato uno studioso della musica popolare italiana, promuovendo ricerche etnomusicali interdisciplinari in diverse regioni italiane, tra cui la Lombardia, il Trentino e la Basilicata.\nHa pubblicato numerosi contributi sulla musica sarda, tra cui uno riferito al virtuoso delle launeddas Efisio Melis e una Collana discografica dedicata alla polivocalit\u00e0 religiosa di tradizione orale in Sardegna.\nNegli anni ottanta \u00e8 stato componente del Comitato di Direzione della rivista \"Culture Musicali\". Nel 1999 Sassu aveva fondato una rivista intitolata \u00abArchivio di etnografia\u00bb.\nNel 2007 a Sassari \u00e8 nata l'associazione intitolata \"Archivi Sassu\"."}
{"id": "5988686", "revid": "584834", "url": "https://it.wikipedia.org/wiki?curid=5988686", "title": "Diocesi di Odessa-Simferopoli", "text": ""}
{"id": "5988692", "revid": "584834", "url": "https://it.wikipedia.org/wiki?curid=5988692", "title": "Filovia Simferopoli-Alu\u0161ta-Jalta", "text": ""}
{"id": "5988694", "revid": "584834", "url": "https://it.wikipedia.org/wiki?curid=5988694", "title": "Aeroporto Internazionale di Simferopoli", "text": ""}
{"id": "5988696", "revid": "158913", "url": "https://it.wikipedia.org/wiki?curid=5988696", "title": "Anna Dostoevskaja", "text": ""}
{"id": "5988698", "revid": "101175", "url": "https://it.wikipedia.org/wiki?curid=5988698", "title": "Gran Premio motociclistico d'Italia 2016", "text": "Il Gran Premio motociclistico d'Italia 2016 \u00e8 stato la sesta prova del motomondiale del 2016; si \u00e8 disputata il 22 maggio sull'autodromo internazionale del Mugello ed \u00e8 stata la 68\u00aa edizione del Gran Premio motociclistico d'Italia valida per il titolo iridato.\nNelle gare delle tre classi si sono imposti Jorge Lorenzo in MotoGP, Johann Zarco in Moto2 e Brad Binder in Moto3.\nMotoGP.\nLa gara della classe regina si \u00e8 decisa al fotofinish: sulla linea del traguardo Jorge Lorenzo \u00e8 riuscito a sopravanzare Marc M\u00e1rquez di 19 millesimi di secondo. Al terzo posto \u00e8 invece giunto Andrea Iannone.\nViene ricordato anche il ritiro di Valentino Rossi dovuto ad un guasto meccanico al propulsore; erano quasi 9 anni che non veniva fermato in gara da problemi meccanici.\nIn classifica generale Lorenzo raddoppia il suo vantaggio su M\u00e1rquez, portandolo ora a 10 punti; Rossi che \u00e8 terzo si trova staccato di 37 punti.\nMoto2.\nLa gara della classe intermedia si \u00e8 disputata in due parti: al quarto giro dalla prima partenza Xavi Vierge \u00e8 caduto, danneggiando le protezioni della pista e obbligando la direzione della gara ad interrompere la prova. \u00c8 stata data una nuova ripartenza con riduzione dei giri previsti e sul traguardo si \u00e8 imposto il campione mondiale in carica, il francese Johann Zarco, con un vantaggio di 30 millesimi di secondo sull'italiano Lorenzo Baldassarri. Sul terzo gradino del podio il britannico Sam Lowes che continua a comandare la classifica provvisoria.\nMoto3.\nIl sudafricano Brad Binder ottiene in Italia il suo terzo successo consecutivo della stagione; in questo caso ha preceduto due piloti italiani, Fabio Di Giannantonio che ha ottenuto il suo primo podio nel motomondiale e Francesco Bagnaia.\nGrazie alla sequenza di risultati positivi, Binder ha ora 49 punti di vantaggio nella classifica generale sul suo pi\u00f9 diretto inseguitore."}
{"id": "5988704", "revid": "594414", "url": "https://it.wikipedia.org/wiki?curid=5988704", "title": "Oasi di Torrile", "text": ""}
{"id": "5988708", "revid": "1379854", "url": "https://it.wikipedia.org/wiki?curid=5988708", "title": "Tail Star", "text": " \u00e8 un manga scritto e disegnato da Okama pubblicato su Ultra Jump della Sh\u016beisha dal 18 febbraio 2012 al 19 giugno 2014 e raccolto in un totale di 4 volumi. In Italia \u00e8 inedito. \nTrama.\nSu un pianeta lontano nell'universo e simile alla Terra, due regine, dell'oscurit\u00e0 e della Luce, si sono combattute l'una per controllare il pianeta, l'altra per difenderlo. La Regina della Luce tuttavia fu sconfitta e quella dell'oscurit\u00e0 ridusse in schiavit\u00f9 l'umanit\u00e0 servendosi dei suoi guerrieri, le Stelle Cadenti. L'unica nazione a uscirne indenne fu Ageha, in possesso dei Tail Hunter, esseri umani in grado di sconfiggere le stelle cadenti, esseri identici agli esseri umani ma con una coda radicata nella nuca che fornisce loro superpoteri. \nTuttavia ad un certo punto ad Ageha compare la nuova Regina della Luce e la Regina dell'Oscurit\u00e0, per sradicare il pericolo, decide di distruggere l'isola. Si salva solo un gruppo di persone tra cui Sanagi, un giovanissimo Tail Hunter che per difendere la sua gente ha gi\u00e0 ucciso una Stella cadente. Assieme a Mayu, la sua amica d'infanzia e nuova regina della Luce, e un gruppo di Ageha tra cui un Tail Hunter supremo, cercher\u00e0 di sconfiggere la Regina dell'Oscurit\u00e0."}
{"id": "5988710", "revid": "594414", "url": "https://it.wikipedia.org/wiki?curid=5988710", "title": "Oasi di Bianello", "text": ""}
{"id": "5988714", "revid": "594414", "url": "https://it.wikipedia.org/wiki?curid=5988714", "title": "Isola Bianca", "text": ""}
{"id": "5988719", "revid": "594414", "url": "https://it.wikipedia.org/wiki?curid=5988719", "title": "Oasi LIPU Castel di Guido", "text": ""}
{"id": "5988723", "revid": "287204", "url": "https://it.wikipedia.org/wiki?curid=5988723", "title": "Parigi-Roubaix 1971", "text": "La Parigi-Roubaix 1971, sessantanovesima edizione della corsa, fu disputata il 18 aprile 1971, per un percorso totale di 265,5\u00a0km. Fu vinta dal belga Roger Rosiers, giunto al traguardo con il tempo di 6h17'53\" alla media di 36,187\u00a0km/h davanti a Herman Van Springel e Marino Basso.\nPresero il via da Compi\u00e8gne 135 ciclisti, 45 di essi tagliarono il traguardo a Roubaix."}
{"id": "5988729", "revid": "46291", "url": "https://it.wikipedia.org/wiki?curid=5988729", "title": "Aeglopsis", "text": "Aeglopsis \u00e8 un genere di piante della famiglia delle Rutacee (sottofamiglia Aurantioideae).\nTassonomia.\nIl genere comprende le seguenti specie:"}
{"id": "5988731", "revid": "729019", "url": "https://it.wikipedia.org/wiki?curid=5988731", "title": "Volo Japan Airlines 350", "text": "Il volo Japan Airlines 350 era un volo di linea della Japan Airlines tra l'Aeroporto di Fukuoka e l'Aeroporto di Haneda. Il 9 febbraio 1982 il Douglas DC-8 che operava il volo precipit\u00f2 nella baia di Tokyo durante l'avvicinamento all'Aeroporto di Haneda. La causa dell'incidente \u00e8 da attribuire a un'azione volontaria del comandante affetto da problemi psichici.\nL'aereo.\nIl velivolo era un quadrimotore a reazione Douglas DC-8-61 con numero di registrazione JA8061 e S/N 45889 costruito nel marzo 1967 motorizzato da quattro Pratt &amp; Whitney JT3D-3B.\nL'equipaggio.\nIl comandante del DC-8 era Seiji Katagiri di 35 anni mentre il primo ufficiale era Yoshifumi Ishikawa di 33 anni.\nL'incidente.\nIl Douglas ai comandi del comandante Katagiri decoll\u00f2 senza riportare alcun'anomalia dall'Aeroporto di Fukuoka e un'ora pi\u00f9 tardi, alle 08:35, venne autorizzato all'atterraggio strumentale sulla pista 33R di Haneda.\nAlle 08:43, secondo le regole di compagnia, il copilota chiam\u00f2 i \"500 piedi\" senza ricevere per\u00f2 risposta dal comandante. Due minuti pi\u00f9 tardi poco dopo aver raggiunto la \"decision height\" il comandante disattiv\u00f2 l'autopilota, port\u00f2 le manette al minimo e spinse in avanti la cloche. Il primo ufficiale tent\u00f2 di intervenire ma invano. Il DC-8 impatt\u00f2 500 metri prima della pista 33R in acque basse nella baia di Tokyo.\nKatagiri sopravvisse all'incidente ma quando i soccorritori lo raggiunsero non si identific\u00f2 come il comandante del velivolo bens\u00ec come il primo ufficiale.\nLe indagini.\nLa commissione di inchiesta analizzando il Cockpit Voice Recorder (CVR) e il Flight Data Recorder (FDR) e potendo interrogare direttamente Katagiri stabilirono che la causa dello schianto fosse il risultato di un'azione deliberata del comandante durante la fase finale di avvicinamento all'Aeroporto di Haneda. Il comandante infatti era affetto da problemi psichici e per questo motivo era rimasto a terra per alcuni mesi del 1980 per poi essere riabilitato."}
{"id": "5988732", "revid": "232551", "url": "https://it.wikipedia.org/wiki?curid=5988732", "title": "Casina dei Gesuiti alle Balate", "text": "La casina dei Gesuiti alle Balate \u00e8 un edificio di Caltanissetta nato come residenza estiva per i padri gesuiti.\nCostruita tra il 1840 e il 1843, la casina and\u00f2 a sostituire la vecchia residenza estiva dei gesuiti, villa Cappellano nei pressi di Delia, costruita alla fine del XVI secolo su un fondo donato all'ordine religioso da Luisa Moncada e ritenuta non pi\u00f9 idonea. Il \"fondo Balate\", su cui sorse la casina, fu acquistato da Francesco Morillo, rettore del Collegio, ma i lavori vennero portati a termine dal suo successore, Carmelo Narbone.\nNel 1860 l'ordine gesuitico venne soppresso e dal 1872 la casina \u00e8 di propriet\u00e0 del comune di Caltanissetta. Negli anni cinquanta del Novecento \u00e8 stata assegnata all'Istituto tecnico agrario e in seguito \u00e8 diventata sede del convitto per gli studenti fuori sede.\nLa casina presenta due elevazioni. Il portale sull'asse principale, su cui \u00e8 scolpito l'anno 1843, \u00e8 sormontato da un balcone monumentale. Al pian terreno vi si trova una cappella decorata con stucchi."}
{"id": "5988735", "revid": "1543377", "url": "https://it.wikipedia.org/wiki?curid=5988735", "title": "Okama", "text": "Biografia.\nInizia la carriera pubblicando vari doujinshi, debuttando ufficialmente nel 1998 con alcuni lavori hentai. Sul finire del 1999 comincia la sua prima serializzazione, \"Cat's World\". Okama in giapponese significa anche omosessuale e l'autore ha spiegato di usarlo perch\u00e9 nei giochi online impersonava solitamente personaggi femminili."}
{"id": "5988740", "revid": "300067", "url": "https://it.wikipedia.org/wiki?curid=5988740", "title": "Abdel Fall", "text": ""}
{"id": "5988751", "revid": "765341", "url": "https://it.wikipedia.org/wiki?curid=5988751", "title": "Canzoni spericolate", "text": "Canzoni spericolate \u00e8 stato un programma televisivo italiano trasmesso in prima serata il mercoled\u00ec su Canale 5 nel 1993 e nel 1994, con la conduzione di Enrica Bonaccorti nella prima edizione e di Marco Columbro nella seconda.\nLa trasmissione.\nIl programma era una gara canora tra personaggi famosi (non cantanti), che in ogni puntata si sfidavano - suddivisi in due differenti squadre - interpretando classici della musica italiana e internazionale, diretti dall'orchestra di Augusto Martelli.\nIl pubblico in studio esprimeva la propria votazione per ogni brano proposto durante la puntata, fino a decretare le migliori performance. Ogni squadra aveva la possibilit\u00e0 di incrementare il proprio punteggio attraverso un'esibizione corale.\nLa regia della trasmissione, registrata nello Studio 10 di Cologno Monzese, era di Egidio Romio.\nPrima edizione.\nLa prima edizione del variet\u00e0 and\u00f2 in onda dal 16 giugno 1993, condotta da Enrica Bonaccorti e la partecipazione di Massimo Boldi, per tre serate, due eliminatorie pi\u00f9 la finale. Tra i personaggi noti che hanno partecipato a questa edizione vi erano la signora Emma Coriandoli (personaggio interpretato da Maurizio Ferrini) che interpret\u00f2 \"Le colline sono in fiore\", Maria Teresa Ruta con \"Quando quando quando\", Licia Col\u00f2 con \"St. Tropez Twist\", Patrizio Oliva con \"Una carezza in un pugno\", Marco Predolin con \"La pelle nera\", Eleonora Giorgi con \"Tropicana\", Giorgio Chinaglia con \"Vita spericolata\", Sergio Vastano con \"Diavolo in me\", Maria Giovanna Elmi con \"Bello e impossibile\", Davide Mengacci con \"Stessa spiaggia stesso mare\", mentre Susanna Messaggio propone \"Con il nastro rosa\".\nLe due differenti squadre venivano nominate \"Sole\" e \"Luna\".\nSeconda edizione.\nLa seconda edizione \u00e8 stata trasmessa dal 5 aprile 1994 e condotta da Marco Columbro, con il medesimo regolamento dell'anno precedente. Le due squadre erano denominate rispettivamente \"rossa\" e \"blu\".\nLa squadra rossa era capitanata da Gabriella Carlucci (che interpret\u00f2 \"La bambola\") ed era composta inoltre da Eva Grimaldi che rinterpret\u00f2 il \"Tuca tuca\" in versione veneta, Giucas Casella con \"Fatti mandare dalla mamma a prendere il latte\", Agostina Belli con \"Due\" e Ugo Pagliai con \"Eri piccola cos\u00ec\". La squadra blu invece, capitanata da Giuliano Gemma che interpret\u00f2 \"Pippo non lo sa\", rispondeva con Gigi e Andrea con \"Nord sud ovest est\", Ramona Dell'Abate con \"Ancora\", Aldo Serena con \"Il tempo di morire\" e Paola Quattrini con \"Tintarella di luna\". Altri partecipanti furono Natalia Estrada insieme a Giorgio Mastrota, Alberto Castagna, Federica Moro, Stefano Tacconi e Sandro Paternostro.\nAccoglienza.\nLa trasmissione ottenne buoni ascolti in particolar modo nella prima edizione, che tocc\u00f2 i sei milioni di telespettatori."}
{"id": "5988755", "revid": "113091271", "url": "https://it.wikipedia.org/wiki?curid=5988755", "title": "Unione Sportiva Pro Vercelli 1999-2000", "text": "Questa pagina raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1999-2000."}
{"id": "5988758", "revid": "729019", "url": "https://it.wikipedia.org/wiki?curid=5988758", "title": "Nicolas de Neufville de Villeroy", "text": "Biografia.\nNicolas de Neufville discendeva dalla famiglia dei Neufville de Villeroy, una delle famiglie della nobilt\u00e0 lorenese che aveva ricevuto il titolo nel XVI secolo da Luigi XII. Egli era figlio primogenito di Charles de Neufville (1566-1642), marchese di Villeroy e d'Alincourt, e della sua seconda moglie, Jacqueline de Harlay de Sancy.\nNicolas de Neufville venne accolto a corte da Luigi XIII ancora giovanissimo. Dal 29 maggio 1615 ottenne il governo della provincia del Lionnese sino alla morte di suo padre.\nIn Italia si distinse militarmente con Lesdigui\u00e8res e venne elevato alla dignit\u00e0 di maresciallo di Francia il 20 ottobre 1646 grazie alla protezione accordatagli dal cardinale Giulio Mazzarino.\nIl 9 marzo 1646, il maresciallo de Villeroy venne nominato dalla regina madre quale tutore militare di Luigi XIV sotto l'autorit\u00e0 del cardinale Mazzarino. Per quanti studi siano stati fatti, appare oggi molto difficile attribuire una qualche influenza del pensiero del Villeroy sulla formazione del giovane re.\nVenne creato \"duca di Villeroy\" nel settembre 1651 e venne ammesso alla par\u00eca nel 1663.\nGran maestro di Francia all'incoronazione di Luigi XIV, venne creato cavaliere dell'Ordine dello Spirito Santo il 31 dicembre 1661. Luigi XIV lo nomin\u00f2 capo del Consiglio reale delle finanze il 15 settembre 1661, conservando tale funzione sino alla propria morte e rivestendo un ruolo di una certa importanza sino alla soppressione della sovrintendenza delle finanze quando il titolo divenne meramente onorifico.\nMatrimonio e figli.\nL'11 luglio 1617 spos\u00f2 Madeleine Blanchefort Cr\u00e9quy dalla quale ebbe quattro figli:\nFu tra l'altro amante di Catherine Charlotte de Gramont, principessa di Monaco."}
{"id": "5988760", "revid": "339392", "url": "https://it.wikipedia.org/wiki?curid=5988760", "title": "Eolo SpA", "text": ""}
{"id": "5988768", "revid": "584834", "url": "https://it.wikipedia.org/wiki?curid=5988768", "title": "Canal de l'Ourcq", "text": ""}
{"id": "5988770", "revid": "2519", "url": "https://it.wikipedia.org/wiki?curid=5988770", "title": "Riserva naturale di Crava Morozzo", "text": ""}
{"id": "5988772", "revid": "594414", "url": "https://it.wikipedia.org/wiki?curid=5988772", "title": "Riserva naturale Isola delle Femmine", "text": ""}
{"id": "5988773", "revid": "1573940", "url": "https://it.wikipedia.org/wiki?curid=5988773", "title": "Passerina caerulea", "text": "Il beccogrosso azzurro (Passerina caerulea ) \u00e8 un uccello della famiglia Cardinalidae diffuso in varie parti del continente americano.\nDescrizione.\nIl beccogrosso azzurro misura circa 17 cm di lunghezza e presenta un accentuato dimorfismo sessuale. Il maschio ha una colorazione azzurro brillante con coda e barre alari marroni e alcune parti del capo di colore nero, mentre la colorazione dell femmina \u00e8 assai pi\u00f9 smorzata, spaziando dai toni del bruno a quelli del marrone.\nBiologia.\nSi nutre di una grande variet\u00e0 di semi (il becco robusto consente anche l'apertura dei semi pi\u00f9 duri), insetti e frutti. Nidifica su cespugli o alberi e il nido, a forma di coppa, \u00e8 costituito da erbe e rametti.\nDistribuzione e habitat.\n\u00c8 un uccello migratore che passa l'inverno in una vasta area compresa tra Stati Uniti meridionali, Caraibi e America centrale; la nidificazione avviene invece in Messico e in gran parte del territorio statunitense. \u00c8 piuttosto comune ai margini delle aree boschive."}
{"id": "5988775", "revid": "594414", "url": "https://it.wikipedia.org/wiki?curid=5988775", "title": "Riserva naturale Biviere di Gela", "text": ""}
{"id": "5988779", "revid": "594414", "url": "https://it.wikipedia.org/wiki?curid=5988779", "title": "Riserva naturale Saline di Priolo", "text": ""}
{"id": "5988781", "revid": "1363832", "url": "https://it.wikipedia.org/wiki?curid=5988781", "title": "Cucina kazaka", "text": "La cucina kazaka (\"\u049a\u0430\u0437\u0430\u049b\u0442\u044b\u04a3 \u0442\u0430\u0493\u0430\u043c\u0434\u0430\u0440\u044b\", traslitterato \"Kazakt\u0131\u00f1 ta\u011famdar\u0131\") \u00e8 l'espressione culinaria del Kazakistan. Gli elementi principali di questa cucina sono la carne (di cavallo, pecora, manzo e cammello) e i latticini. \u00c8 una cucina basata molto sulle tradizioni dei nomadi: infatti molte tecniche di cottura usate servivano un tempo per la conservazione a lungo termine degli alimenti; inoltre vi \u00e8 una grande pratica di salatura ed essiccamento della carne, e si predilige il latte acido, pi\u00f9 facile da conservare. La cucina kazaka risente inoltre di influenze turche, russe e mongole.\nPiatti tipici.\nCarne.\nLa carne, in particolare quella di cavallo e montone, \u00e8 base fondante della cucina kazaka. Tra i piatti pi\u00f9 diffusi ricordiamo il \"\u0161u\u017euk\" (una salsiccia di cavallo affumicata), il \"kuyrdak\", un piatto a base di interiora di cavallo, pecora o mucca, e il \"basturma\", un piatto a base di montone tipicamente accompagnato da cetrioli e pomodori freschi. Altri piatti nazionali sono il \"be\u0161barmak\", costituito da carne di montone cotta in un impasto nel brodo dell'animale, e il \"qazy\", una salsiccia di cavallo affumicata spesso servita su noodle freddi. Tra le zuppe a base di carne troviamo il \"kespe\".\nRiso e pasta.\nIl piatto di riso pi\u00f9 noto in Kazakistan \u00e8 certamente il \"plov\", un piatto diffuso in Asia centrale che nella versione kazaka pu\u00f2 essere condito con datteri, albicocche, prugne o mele. Un piatto comunemente preparato in occasione dell'Id al-fitr sono i \"baursaki\", ovvero degli gnocchi di impasto fritti. I \"kurt\" invece sono delle frittelle di caglio essiccato che hanno la propriet\u00e0 di rimuovere l'umidit\u00e0 dalla bocca. Come in tutta l'Asia centrale, anche in Kazakistan sono diffusi sono i \"mant\u0131\", fagottini di pasta ripieni di carne, di origine turca.\nIl pane \u00e8 alla base della dieta kazaka. Ve ne sono di diversi tipi, ma il pi\u00f9 comune \u00e8 certamente il \"nan\", un tipo di pane piatto. Tra le varianti di nan vi \u00e8 il \"taba-nan\", cotto al forno o sui carboni. Il \"lep\u00eb\u0161ka\" \u00e8 invece un tipo di pane rotondo non lievitato.\nIl miglio \u00e8 ampiamente usato: pu\u00f2 essere sia sbriciolato che intero, e pu\u00f2 essere fritto nel grasso, bollito nel latte o aggiunto nelle zuppe.\nFrutta.\nI tipi di frutta pi\u00f9 comuni sono albicocche, pesche, mele, meloni e uva.\nBevande.\nBevande piuttosto comuni sono il t\u00e8 nero e la vodka, diffusesi nel Paese grazie all'influenza russa. Sebbene non sia popolare quanto il t\u00e8, il caff\u00e8 \u00e8 abbastanza diffuso. Di norma viene bevuto con zucchero, ma si pu\u00f2 trovare una versione pi\u00f9 forte come quello turco. Anche il \"kymyz\" \u00e8 una bevanda tipica.\nAbitudini culinarie.\nIl popolo kazako \u00e8 ritenuto essere molto ospitale. Generalmente agli ospiti viene offerta della frutta oppure dei \"baursaki\", nonch\u00e9 il posto d'onore del tavolo. T\u00e8 e kymyz vengono serviti in una \"pjala\", una tipica teiera asiatica, oppure in una ciotola di legno.\nIn occasione delle feste \u00e8 tipico imbandire il classico banchetto denominato \"dastarkhan\". Tra gli antipasti vengono solitamente serviti carne affumicata o bollita, la \"\u017euta\" (un tipo di pasta riempita con carote o zucca), della sorba e una bevanda a base di latte chiamata \"\u0161ubat\". All'ospite spetta l'onore di servire la testa di pecora bollita agli altri commensali a seconda dell'importanza e dello status sociale."}
{"id": "5988792", "revid": "767487", "url": "https://it.wikipedia.org/wiki?curid=5988792", "title": "Idrettsklubben Start 2010", "text": "Questa voce raccoglie le informazioni riguardanti l'Idrettsklubben Start nelle competizioni ufficiali della stagione 2010.\nStagione.\nLo Start ha chiuso l'annata all'8\u00ba posto finale, mentre l'avventura nel Norgesmesterskapet \u00e8 terminata ai quarti di finale con l'eliminazione per mano del Rosenborg. Il calciatore pi\u00f9 utilizzato in stagione \u00e8 stato Kenneth H\u00f8ie con 35 presenze tra tutte le competizioni, mentre Ole Martin \u00c5rst \u00e8 stato il miglior marcatore con 16 reti, 12 in campionato e 4 in coppa.\nMaglie e sponsor.\nLo sponsor tecnico per la stagione 2010 \u00e8 stato Umbro, mentre lo sponsor ufficiale \u00e8 stato Sparebanken S\u00f8r. La divisa casalinga era composta da una maglietta gialla con una inserti neri, pantaloncini neri e calzettoni gialli. Quella da trasferta era invece costituita da una maglia blu con inserti bianchi, pantaloncini bianchi e calzettoni blu."}
{"id": "5988799", "revid": "767487", "url": "https://it.wikipedia.org/wiki?curid=5988799", "title": "Unione Sportiva Sanremese Calcio 1999-2000", "text": "Questa pagina raccoglie le informazioni riguardanti l'Unione Sportiva Sanremese Calcio nelle competizioni ufficiali della stagione 1998-1999."}
{"id": "5988801", "revid": "1573940", "url": "https://it.wikipedia.org/wiki?curid=5988801", "title": "Pieve di San Pietro (Tizzano Val Parma)", "text": "La pieve di San Pietro \u00e8 un luogo di culto cattolico dalle forme romaniche situato in strada della Pieve 4 a Tizzano Val Parma, in provincia e diocesi di Parma; appartiene al gruppo delle pievi parmensi.\nStoria.\nL'originario luogo di culto fu innalzato probabilmente nel X secolo, anche se la prima testimonianza della sua esistenza risale al 1005.\nTra l'XI e il XII secolo la chiesa fu completamente ricostruita sull'attuale impianto basilicale a tre navate terminanti in altrettante absidi semicircolari.\nDocumenti risalenti al 1230 testimoniano la coeva dipendenza dalla pieve dell'eremo di San Matteo sul monte Caio e di quattro cappelle del circondario: Albazzano, Cereto, Carobbio e Casola.\nNella seconda met\u00e0 del XVIII secolo l'edificio fu profondamente modificato, con la sostituzione delle capriate lignee di copertura con una serie di volte, la demolizione delle absidi, la ricostruzione del presbiterio a pianta rettangolare, l'aggiunta di tre cappelle laterali e delle due sagrestie, la decorazione degli interni e infine la realizzazione del nuovo portale neoclassico nel 1788.\nNella seconda met\u00e0 del XX secolo furono avviati importanti lavori di ristrutturazione degli interni, che, completati nel 1964, consentirono di riportare alla luce la veste romanica dell'edificio, grazie all'eliminazione delle volte e degli intonaci settecenteschi e alla ricostruzione delle capriate di copertura.\nNel 2011 l'edificio fu nuovamente interessato da interventi di restauro e di consolidamento strutturale.\nDescrizione.\nLa pieve si sviluppa isolata in posizione collinare su un impianto basilicale a tre navate affiancate da 6 cappelle laterali, con ingresso preceduto da portico a ovest e presbiterio rettangolare fiancheggiato da due sagrestie a est.\nLa facciata, interamente rivestita in conci di pietra come il resto dell'edificio, \u00e8 caratterizzata dalla presenza della massiccia torre campanaria innalzata al centro del prospetto in corrispondenza dell'ingresso, secondo lo schema a clocher-porche molto diffuso fra le chiese romaniche francesi ma molto raro nelle strutture italiane dell'epoca; il portale d'accesso, delimitato da una cornice in pietra coronata da frontone triangolare, \u00e8 preceduto da un alto esonartece con capriate lignee di copertura.\nDai fianchi aggettano le cappelle laterali, aggiunte in pi\u00f9 riprese al pi\u00f9 alto corpo romanico, caratterizzato dalla presenza di piccole monofore strombate ad arco a tutto sesto e di archetti pensili a coronamento; al centro del lato meridionale si apre l'antico portale d'ingresso secondario ad arco ribassato, decorato sull'archivolto con bassorilievi rappresentanti una serie di figure geometriche e, nel mezzo, una croce.\nIl rustico e asimmetrico prospetto retrostante a capanna, risalente al XVIII secolo, si distingue per la presenza di due finestre rettangolari aperte in corrispondenza del presbiterio, prive di decorazioni.\nAll'interno la navata principale, coperta da capriate lignee, \u00e8 suddivisa dalle laterali da una serie di arcate a tutto sesto, rette da massicce colonne in pietra coronate da capitelli sbozzati a cubo scantonato; le pareti, oggi rivestite in rozzi blocchi di pietra, furono probabilmente intonacate gi\u00e0 nel XII secolo e furono ornate con affreschi nel XV; alcuni dipinti, rinvenuti durante i restauri novecenteschi, furono commissionati dal marchese di Torre nel 1485; staccati e ricollocati nella chiesa di Santa Maria del Rosario nel centro di Tizzano Val Parma, i decori residui raffigurano uno \"Scudiero con cavalli\", \"Sant'Antonio Abate\" e una \"Madonna col Bambino\".\nIl neoclassico presbiterio a pianta rettangolare si distingue dalle navate per la presenza degli intonaci di rivestimento e della cornice decorativa in corrispondenza del piano d'imposta della volta a crociera di copertura, risalenti alla ristrutturazione settecentesca.\nSui fianchi si aprono all'interno di arcate a tutto sesto le 6 cappelle laterali, tre per parte, intonacate e parzialmente ornate con affreschi e stucchi realizzati nel XVIII secolo."}
{"id": "5988805", "revid": "1543377", "url": "https://it.wikipedia.org/wiki?curid=5988805", "title": "Westerlund 1-26", "text": "Westerlund 1-26 \u00e8 una stella supergigante o ipergigante rossa situata nell'ammasso stellare Westerlund 1, distante dalla Terra. Si tratta di una delle stelle pi\u00f9 grandi conosciute, con un raggio stimato in volte quello del Sole. Se fosse posta al centro del sistema solare, la sua fotosfera arriverebbe fino all'orbita di Giove.\nCaratteristiche.\nLa stella \u00e8 quasi totalmente oscurata nelle lunghezze d'onda visibili a causa dell'estinzione dovuta alla polvere interstellare, ma \u00e8 stata ampiamente studiata nelle lunghezze d'onda dell'infrarosso e delle onde radio. La stella ha un tipo spettrale tipico di una supergigante rossa di elevata luminosit\u00e0. Nelle lunghezze d'onda radio \u00e8 volte pi\u00f9 luminosa del Sole, e la sua magnitudine assoluta \u00e8 .\nLa temperatura superficiale \u00e8 di circa , situandosi nell'angolo in alto a destra del diagramma Hertzsprung-Russell, di conseguenza, a quella temperatura, la stella emette gran parte della sua energia nello spettro infrarosso. Mostra anche un'enorme perdita di massa, il che suggerisce che possa evolversi, in futuro, in una stella di Wolf-Rayet. Westerlund 1-26 cambia anche la sua classe spettrale in alcuni periodi, tuttavia non sono stati osservati cambiamenti di luminosit\u00e0.\nNell'ottobre del 2013, utilizzando il Very Large Telescope, gli astronomi dell'European Southern Observatory (ESO) hanno scoperto che Westerlund 1-26 \u00e8 circondata da una nube incandescente di idrogeno ionizzato. Si tratta della prima nebulosa di gas ionizzato ad essere stata scoperta attorno a una stella supergigante rossa tramite le sue righe di emissione ottiche, che segue la scoperta di una nebulosa ionizzata attorno a NML Cygni, nel 1982.\nLa nebulosa si estende fino a 1,30 parsec dalla stella."}
{"id": "5988811", "revid": "712828", "url": "https://it.wikipedia.org/wiki?curid=5988811", "title": "Gran Demone Piccolo", "text": ""}
{"id": "5988812", "revid": "599013", "url": "https://it.wikipedia.org/wiki?curid=5988812", "title": "Chiesa di San Paolo (Brugherio)", "text": "Nella zona sud di Brugherio, a due passi dal quartiere Edilnord, sorge la chiesa parrocchiale dedicata a san Paolo Apostolo.\nStoria.\nDopo la costruzione del centro residenziale dell'Edilnord, nella zona sud di Brugherio nasce l'esigenza di fornire assistenza religiosa agli abitanti del nuovo quartiere. Viene quindi edificato un centro pastorale sussidiario alla parrocchia San Bartolomeo, su un vasto terreno donato dalla famiglia Cazzaniga. All'inizio la comunit\u00e0 si raduna presso la scuola materna dell'Edinord e successivamente in un ampio salone del centro pastorale sussidiario dove vengono posti tutti gli arredi sacri. La parrocchia viene canonicamente istituita nel 1970, e nell'anno 1971, arriva il primo parroco: padre Michele Raffo, ex membro del destituito Istituto degli Oblati di Cristo Re del Venerabile Padre Enrico Mauri. Nell'anno 1992 iniziano i lavori di ristrutturazione che doneranno al salone le sembianze di una chiesa, il cui esterno rimane sempre un centro pastorale, un condominio a tre piani. Il luogo di culto verr\u00e0 consacrato il 9 marzo 1996 dal Cardinale Carlo Maria Martini. \nArchitettura e note artistiche.\nNell'ambito dei diversi lavori di ristrutturazione dell'edificio, l'intervento pi\u00f9 importante e significativo riguarda il presbiterio: la scultrice francese Marie-Mich\u00e8le Poncet viene incaricata di realizzarne i principali arredi quali ambone, altare, tabernacolo e battistero. L'artista realizza le sue opere in marmo rosa del Portogallo, le cui caratteristiche formali e cromatiche si accostano armonicamente al macchiavecchia rosso-verde, pregiato materiale proveniente dalla Svizzera, ampiamente utilizzato nelle chiese ambrosiane, con cui \u00e8 realizzato il presbiterio. La Poncet si ispira al significato della croce di Cristo che, nella via crucis del 1990, viene descritta da Papa Giovanni Paolo II come \"l'inizio di tutto\". Posiziona, quindi, al centro dell'altare, una croce che compare tra due blocchi di marmo portanti e che rappresenta la creazione, nonch\u00e9 origine e cuore della vita. L'ambone \u00e8 invece rappresentato da due figure, posizionate una di fronte all'altra, ed \u00e8 descritto come il 'luogo della Parola'. I due personaggi sono un profeta, che reca in mano le tavole della legge e che rappresenta l'Antico Testamento, ed un evangelista, simbolo del Nuovo Testamento, che regge una croce. Attraverso la posizione delle braccia e dei corpi viene disegnata una X, che ancora una volta rappresenta la croce di Cristo. La mensola sottostante il tabernacolo ricorda un'ala d'angelo, poich\u00e9 l'eucaristia viene celebrata come \"pane degli angeli\". L'ultimo elemento marmoreo opera dell'artista francese \u00e8 il fonte battesimale, che si trova nella cappella posta in controfacciata. Il fonte battesimale ricorda la forma di un capitello e rappresenta l'acqua, il fuoco, la veste e l'olio, simboli fondamentali della liturgia del battesimo. Altre presenze artistiche sono:"}
{"id": "5988814", "revid": "1315817", "url": "https://it.wikipedia.org/wiki?curid=5988814", "title": "Nicolao Coletti", "text": ""}
{"id": "5988830", "revid": "339392", "url": "https://it.wikipedia.org/wiki?curid=5988830", "title": "Studentesca Milardi", "text": ""}
{"id": "5988832", "revid": "339392", "url": "https://it.wikipedia.org/wiki?curid=5988832", "title": "Biblioteca Civica di Rovereto", "text": ""}
{"id": "5988835", "revid": "547034", "url": "https://it.wikipedia.org/wiki?curid=5988835", "title": "Spezia Calcio 1999-2000", "text": "Questa pagina raccoglie le informazioni riguardanti lo Spezia Calcio nelle competizioni ufficiali della stagione 1999-2000."}
{"id": "5988836", "revid": "110157", "url": "https://it.wikipedia.org/wiki?curid=5988836", "title": "Drew Houston", "text": "Biografia.\nNato ad Acton, Massachusetts, il 4 marzo del 1983, il cofondatore di Dropbox trascorre un'infanzia e un'adolescenza tranquilla nei sobborghi di Boston. Dopo l'high school riesce ad entrare al MIT, dal quale uscir\u00e0 con un bachelor degree (equivalente della nostra laurea triennale) in scienze informatiche e ingegneria elettronica.\nAccolade.\nLa prima esperienza imprenditoriale di Drew Houston risale al 2003. Appena ventunenne e con una carriera universitaria ancora da terminare, Houston e il suo amico Andrew Crick decidono di metter su una start-up che aiuti gli studenti a preparare il test SAT, un test attitudinale molto diffuso, generalmente richiesto e quasi universalmente riconosciuto per l'ammissione ai college degli Stati Uniti. I due fondano Accolade Group (accolade \u00e8 un termine utilizzato nell'ambito del test SAT e indica un risultato particolarmente brillante), la Accolade chiuse presto i battenti e Houston torn\u00f2 a fare vita da studente.\nDropbox.\nL'idea della piattaforma Dropbox venne a Drew Houston quasi casualmente. Drew dimenticava troppo spesso la sua pennetta USB. Un giorno, dimenticandola di nuovo, si mise a scrivere le prime righe di codice sorgente di Dropbox.\nPolitica.\nDrew Houston figura nella lista dei fondatori della lobby FWD.us, un gruppo di pressione fondato da personaggi di spicco della Silicon Valley (come Mark Zuckerberg, ad esempio) che mira ad ottenere una riforma della Legge sull'immigrazione negli Stati Uniti, cambi nel sistema educativo statunitense per ottenere maggiori fondi a favore delle materie scientifiche e tecnologiche e il finanziamento di ricerche scientifiche di alto valore con ingenti quantitativi di denaro pubblico."}
{"id": "5988840", "revid": "1873017", "url": "https://it.wikipedia.org/wiki?curid=5988840", "title": "K\u014dta Ibushi", "text": "\u00c8 l'unico wrestler della storia ad aver raggiunto quattro volte consecutive la finale del G1 Climax, il torneo annuale pi\u00f9 importante della NJPW.\nBiografia.\nHa iniziato la sua carriera nel 2005 nella Dramatic Dream Team, dove ha vinto tre volte il KO-D Openweight Championship, cinque volte il KO-D Tag Team Championship e due volte il KO-D 6-Man Tag Team Championship.\nNel 2009 ha iniziato a lavorare per la New Japan Pro-Wrestling, ma ha firmato ufficialmente solo nel 2013. Nella principale federazione nipponica ha conquistato una volta l'IWGP Intercontinental Championship, tre volte l'IWGP Junior Heavyweight Championship e una volta l'IWGP Junior Heavyweight Tag Team Championship con Kenny Omega nel tag team noto come Golden Lovers; ha inoltre vinto il torneo Best of Super Juniors nel 2011 e la New Japan Cup nel 2015.\nDal febbraio 2016 si \u00e8 impegnato come \"freelancer\" in diverse federazioni giapponesi e statunitensi (tra cui la WWE, partecipando al torneo Cruiserweight Classic) per poi tornare alla NJPW riformando i Golden Lovers con Omega, poi confluiti nella \"Golden Elite\" assieme agli Young Bucks. Successivamente all'uscita di Omega e dei Bucks dalla NJPW ha ripreso la carriera individuale."}
{"id": "5988841", "revid": "287204", "url": "https://it.wikipedia.org/wiki?curid=5988841", "title": "Kota Ibushi", "text": ""}
{"id": "5988842", "revid": "767487", "url": "https://it.wikipedia.org/wiki?curid=5988842", "title": "Let's Go (film 2014)", "text": "Let's Go \u00e8 un film documentario del 2014, diretto da Antonietta De Lillo, prodotto da marechiarofilm in collaborazione con Rai Cinema, \u00e8 stato presentato al 32\u00ba Torino Film Festival \u2013 sezione Diritti &amp; Rovesci, curata dal guest director Paolo Virz\u00ec."}
{"id": "5988846", "revid": "339392", "url": "https://it.wikipedia.org/wiki?curid=5988846", "title": "La leggenda del Grande Tempio", "text": ""}
{"id": "5988848", "revid": "2039709", "url": "https://it.wikipedia.org/wiki?curid=5988848", "title": "Istituto francese d'Italia", "text": "L'Istituto francese d'Italia, il cui nome ufficiale \u00e8 Institut fran\u00e7ais Italia, \u00e8 l'organismo che rappresenta ed organizza l'Institut fran\u00e7ais, ovvero la rete culturale della diplomazia francese in Italia negli ambiti culturale, educativo, scolastico e universitario. Agisce in base agli accordi culturali bilaterali sottoscritti dalla Francia e dall'Italia gi\u00e0 a partire dal 4 novembre 1949, e che sono stati da allora regolarmente aggiornati.\nFinalit\u00e0.\nL'Istituto francese d'Italia \u00e8 nato il 1\u00ba gennaio 2012 e raggruppa il servizio di cooperazione e d'azione culturale dell'Ambasciata di Francia in Italia (SCAC), l'Ufficio di Cooperazione linguistica ed artistica (BCLA), cos\u00ec come pure gli istituti francesi di Firenze a Palazzo Lenzi, Palermo ai Cantieri Culturali alla Zisa, a Napoli presso il Palazzo dell'Istituto Grenoble, ed a Milano presso il Palazzo delle Stelline. Altri centri culturali francesi sono stati sostituiti dall'Alliance fran\u00e7aise in Italia. L'Istituto francese d'Italia fa parte della vasta rete degli Institut fran\u00e7ais all'estero: ne esistono oggi circa un centinaio nel mondo.\nLa missione dell'Istituto francese d'Italia \u00e8 intrattenere le relazioni bilaterali tra la Francia e l'Italia negli ambiti della cultura, della cooperazione universitaria e linguistica. Queste relazioni si fondano sulla contiguit\u00e0 storica della Francia e dell'Italia e sul profondo intreccio di culture e legami che intercorrono tra i loro popoli. \u00c8 una finalit\u00e0 alla quale la diplomazia francese assegna una importanza particolare nel contesto contemporaneo della crescente globalizzazione.\nIn dettaglio, l'Istituto si occupa di:\nL'Institut fran\u00e7ais de Florence \u00e8 stato il primo aperto dalla Francia all'estero nel 1907. Esso beneficia anche del sostegno di partner privati, sia italiani sia francesi. \nL'Istituto francese d'Italia agisce in stretta cooperazione con l'Institut fran\u00e7ais - Centre Saint-Louis, collegato con l'Ambasciata di Francia presso la Santa Sede che oltre alle sue specifiche missioni culturali per gli ambienti ecclesiastici romani, assicura l'insegnamento della lingua francese e offre diplomi e certificati a Roma.\nOltre che con gli Istituti francesi sopra riportati, collabora regolarmente con la rete delle \"Alliance fran\u00e7aise\" in Italia, presenti in numerosissime citt\u00e0 grandi e piccole."}
{"id": "5988850", "revid": "585241", "url": "https://it.wikipedia.org/wiki?curid=5988850", "title": "Ioannis Paleokrassas", "text": ""}
{"id": "5988862", "revid": "287204", "url": "https://it.wikipedia.org/wiki?curid=5988862", "title": "Ioannis Palaiokrassas", "text": ""}
{"id": "5988869", "revid": "481666", "url": "https://it.wikipedia.org/wiki?curid=5988869", "title": "Charles Chase", "text": ""}
{"id": "5988871", "revid": "126257", "url": "https://it.wikipedia.org/wiki?curid=5988871", "title": "Distribuzione bialbero", "text": ""}
{"id": "5988872", "revid": "107633392", "url": "https://it.wikipedia.org/wiki?curid=5988872", "title": "Saturn Outlook", "text": "La Outlook \u00e8 un'autovettura full-size prodotta dalla Saturn Corporation dal 2006 al 2010. \u00c8 stata commercializzata con un solo tipo di carrozzeria, crossover SUV cinque porte. Era basata sul pianale Lambda della General Motors ed aveva il motore anteriore e trasversale. La trazione era anteriore oppure integrale.\nStoria.\nIl modello, che ha debuttato al salone dell'automobile di New York, condivideva il pianale con la Buick Enclave, la Chevrolet Traverse e la GMC Acadia. Come prezzo di vendita, era posizionata sotto la GMC Acadia e la Buick Enclave e allo stesso livello della Chevrolet Traverse.\nLa Outlook era in grado di trasportare fino a otto passeggeri, che potevano essere ospitati su tre file di sedili. La prima fila consisteva il due sedili singoli, mentre le altre due file erano dei sedili a divanetto che potevano essere abbattuti e ripartiti con un rapporto di 60/40.\nLa Outlook usc\u00ec di produzione nel 2010 a causa della soppressione del marchio Saturn, che avvenne proprio nell'ottobre di quell'anno. Il marchio Saturn venne soppresso in seguito al fallimento della trattativa di acquisto da parte della Penske Automotive.\nGruppo motopropulsore.\nL'unico motore disponibile sulla Outlook era un V6 bialbero con fasatura di distribuzione su 24 valvole, che aveva una cilindrata da 3,6 L. Era offerto sia con singolo che con doppio terminale di scarico. Entrambe le versioni avevano associato un cambio automatico a sei rapporti.\nSicurezza.\nI risultati dei test sulla sicurezza effettuati dalla National Highway Traffic Safety Administration (NHTSA) sono stati:"}
{"id": "5988874", "revid": "20768", "url": "https://it.wikipedia.org/wiki?curid=5988874", "title": "Gavignano Sabino", "text": "Gavignano Sabino \u00e8 una frazione del comune di Forano nella provincia di Rieti, nella regione del Lazio.\nGeografia fisica.\nTerritorio.\nGavignano sorge nella valle del Tevere, sopra una bassa collina sulla sponda sinistra del fiume. Si trova 3\u00a0km a sud di Forano.\nIl paese fortificato medievale, detto anche \"Gavignano Alto\", si \u00e8 oggi espanso a valle della collina con il paese di \"Gavignano Basso\", sorto in tempi recenti attorno alla stazione ferroviaria.\nStoria.\nLa leggenda vuole che Gavignano (nota anticamente anche come \"Sabinianum\" o \"Gabinianum\") sia stata costruita l\u00e0 dove si trovava una villa della Gens Gabinia e che il paese abbia tratto il nome dal console romano Sabiniano o Gabiniano. Secondo altri sarebbe invece stata fondata sulle rovine di \"Gabiniano\" o \"Gabio in Sabina\", citt\u00e0 fondata dal console Aulo Gabinio.\nIl paese era comunque popolato gi\u00e0 in et\u00e0 romana, come testimoniano le tracce di muri in opera reticolata. La prima menzione del paese nei documenti d'archivio risale al 1097.\nNel medioevo il castello di Gavignano fu possesso dell'abbazia di Farfa, degli Orsini, dei conti di Ravenna, poi della famiglia Cesi di Acquasparta, dei principi Vaini, dei marchesi Simonetti e infine dei Pellegrini e dei De Somma.\nInfrastrutture e trasporti.\nStrade.\nIl paese \u00e8 attraversato dalla strada regionale 657 Sabina, che lo collega con Civita Castellana (VT) e Poggio Mirteto.\nSull'altra sponda del Tevere, nel territorio comunale di Ponzano Romano, \u00e8 facilmente accessibile l'Autostrada del Sole con il casello di \"Ponzano Romano-Soratte\".\nFerrovie.\nIl paese \u00e8 attraversato dalla ferrovia Roma-Orte (linea lenta) ed \u00e8 servito dalla stazione di Gavignano Sabino. Sulla linea si svolge il servizio della linea regionale FL1, con treni ogni ora verso Poggio Mirteto, Fara Sabina, Roma Tiburtina e l'aeroporto di Fiumicino."}
{"id": "5988880", "revid": "741597", "url": "https://it.wikipedia.org/wiki?curid=5988880", "title": "I quattro giorni del pover'uomo", "text": "I quattro giorni del pover uomo (\"Les quatres jours du pauvre homme\") \u00e8 un romanzo dello scrittore belga di lingua francese Georges Simenon, scritto a Tucson, Arizona, nel periodo americano di Simenon. e pubblicato da Presses de la Cit\u00e9, a Parigi, nel 1949.\nTrama.\nIl romanzo \u00e8 diviso in due parti:\nI quattro giorni del titolo non si riferiscono a quattro giorni consecutivi ma a due giorni di due periodi diversi fondamentali nella vita del protagonista.\nPrima parte.\nFran\u00e7ois Lecoin, trentasei anni, \u00e8 disoccupato da pi\u00f9 di un mese. Vive in un piccolo appartamento di rue Delambre, in un quartiere popolare di Parigi, con il figlio undicenne Bob. La figlia, Odile, \u00e8 a pensione presso dei parenti in Savoia per motivi di salute e la moglie, Germaine, \u00e8 ricoverata in ospedale per essere sottoposta a un'ennesima pericolosa operazione. \nFino a questo momento Fran\u00e7ois ha vissuto di espedienti, ma ora si trova senza risorse e con debiti presso i negozianti del quartiere, potendosi concedere solo qualche bicchiere di alcolici per attutire la propria disperazione. Una sera, al rientro da uno dei suoi giri, Fran\u00e7ois trova in casa il fratello maggiore Raoul, avvocato, che si era trasferito in Africa anni prima. Raoul \u00e8 un uomo sarcastico, ma dalla penetrante capacit\u00e0 psicologica, e ravviva, nel cuore e nella memoria di Fran\u00e7ois, amari ricordi di famiglia. Fran\u00e7ois si sente un fallito e il suo decadimento contrasta con la brillante riuscita del terzo fratello, Marcel, anche lui avvocato, ma datosi alla politica dopo un matrimonio di interesse.\nIl giorno successivo, la moglie non sopravvive all'operazione, lasciandolo solo e smarrito, senza nemmeno i soldi per provvedere alle spese del funerale. Fran\u00e7ois decide di recarsi dal fratello Marcel, per chiedergli una somma per far fronte alla situazione \nIn casa per\u00f2 c'\u00e8 solo Ren\u00e9e, l'avvenente e spregiudicata moglie, e Fran\u00e7ois tenta un bluff: annuncia alla cognata che ha appena trovato un impiego come redattore di un foglio elettorale al servizio di un tale Gianini, un ricco e ambizioso commerciante e il pi\u00f9 serio rivale politico di Marcel nelle imminenti elezioni. Temendo che la sua firma sul giornale potrebbe nuocere alla carriera di Marcell, Ren\u00e9e gli stacca un assegno importante, con cui pu\u00f2 pagare i debiti e concedersi di avvicinare Viviane, una prostituta da sempre desiderata, ma che non poteva permettersi. \nSeconda parte.\nTre anni dopo, Fran\u00e7ois Lecoin \u00e8 direttore/proprietario de \"Il Frustino\", un giornale semi scandalistico, che usa come paravento di un'attivit\u00e0 di ricatti a personaggi influenti: finti coscienziosi reporter, in cambio di soldi, si dichiarano in grado di far cestinare le notizie che potrebbero screditare gli interessati agli occhi della pubblica opinione. Fran\u00e7ois ha assunto anche il fratello Raoul, e ha iniziato una convivenza con Viviane. Il rapporto con il figlio Bob \u00e8 invece incerto: \u00e8 un alunno esemplare e adesso studia in un prestigioso collegio, ma il padre teme che venga a sapere troppo sulla sua attivit\u00e0, e che ne sia deluso.\nLa polizia intanto si \u00e8 messa a sorvegliarlo e alcuni dei ricattati iniziano a reagire con minacce e aggressioni. Arriva il giorno della resa dei conti: alcuni dipendenti del giornale sottraggono dei soldi e si danno alla fuga, la polizia interroga Viviane e ne perquisisce l'alloggio. Fran\u00e7ois pensa di fuggire a Bruxelles con il figlio e si dirige verso il vecchio appartamento che ha, malgrado tutto, mantenuto in rue Delambre. L\u00e0, scopre che Bob si \u00e8 impiccato. Accanto a lui, una lettera: il direttore del collegio non gli permette di proseguire gli studi a causa dell'attivit\u00e0 illecita del padre.\nOrmai distrutto, Fran\u00e7ois si incammina verso il Quai des Orf\u00e8vres per consegnarsi alla giustizia."}
{"id": "5988892", "revid": "46291", "url": "https://it.wikipedia.org/wiki?curid=5988892", "title": "Poa annua", "text": "La fienarola annuale (Poa annua \u00e8 una pianta erbacea della famiglia delle Poaceae (o Graminacee), molto diffusa nei tappeti erbosi dei climi temperati.\nNonostante \"P. annua\" sia considerata semplicemente una pianta annuale, esistono delle variet\u00e0 perenni.\n'Poa' deriva dal termine greco utilizzato per indicare il foraggio. Nonostante il suo nome, non \u00e8 una gran specie foraggiera.\nQuesta specie pu\u00f2 essersi formata come ibrido tra \"Poa supina\" e \"Poa infirma\".\nDescrizione.\n\u00c8 una piccola pianta, fibrosa, con radici robuste. Cresce fino a 15\u201325\u00a0cm di altezza. Spesso presenta portamento prostrato a causa del calpestio che ben sopporta.\nLa spiga \u00e8 a perta e di forma triangolare lunga 5\u20137\u00a0cm. Le spighette misurano 1 \u2013 2\u00a0cm, il periodo di fioritura \u00e8 lungo, e formano spighe lasse appaiate o debolmente ramificate, a volte si tingono di viola.\nLe foglie sono verde brillante, corte e spuntate alle estremit\u00e0, morbide, con forma simile a quella di una piccola canoa, morbide, aderiscono lungamente al fusto. Le foglie sono ricoperte da una sottile peluria sui due lati e con margini finemente dentellati. A volte vi \u00e8 una pelosit\u00e0 pi\u00f9 pronunciata trasversalmente.\nLe ligula \u00e8 tronca ed argentea. Confronta con la Fienarola comune \"Poa pratensis\", che presenta ligula squadrata, e \"Poa trivialis\", che \u00e8 sempre tronca ma non argentea.\nFiorisce durante tutto l'anno ad eccezione dei periodi pi\u00f9 freddi. Il seme matura e germina per 8 mesi all'anno. La germinazione \u00e8 rapida, e fiorisce dopo 6 settimane, formando i semi per poi seccarsi.\nDistribuzione e habitat.\n\u00c8 una pianta comunemente coltivata. \u00c8 comune nei prati ma spesso trattata come specie infestante, cresce anche su suoli poveri. Comune nei campi da golf presso le buche, compreso il famoso Oakmont Country Club, sebbene molti impianti siano stati convertiti a \"Agrostis stolonifera\".\n\u00c8 stata trovata come infestante sull'isola di re Giorgio (Shetland Meridionali) e nell'Antartico nonch\u00e9 nelle isole subantariche australiane Heard e McDonald e isola Macquarie."}
{"id": "5988901", "revid": "84184", "url": "https://it.wikipedia.org/wiki?curid=5988901", "title": "Parisini", "text": ""}
{"id": "5988902", "revid": "247222", "url": "https://it.wikipedia.org/wiki?curid=5988902", "title": "Chicago II", "text": ""}
{"id": "5988906", "revid": "729019", "url": "https://it.wikipedia.org/wiki?curid=5988906", "title": "DFS Kranich", "text": "Il DFS Kranich (\"gru cenerina)\", codice RLM 108-30 (per il Kranich II di produzione in serie), citato anche come Schweyer Kranich dal nome della ditta costruttrice, fu un aliante biposto da primato e competizione ad alte prestazioni progettato dall'ingegner Hans Jacobs, sviluppato in Germania dal Deutsche Forschungsanstalt f\u00fcr Segelflug (DFS) nei primi anni trenta e prodotto principalmente dalla Karl Schweyer AG."}
{"id": "5988925", "revid": "1494169", "url": "https://it.wikipedia.org/wiki?curid=5988925", "title": "Morpho", "text": ""}
{"id": "5988931", "revid": "991694", "url": "https://it.wikipedia.org/wiki?curid=5988931", "title": "Vive Tauron Kielce", "text": ""}
{"id": "5988932", "revid": "991694", "url": "https://it.wikipedia.org/wiki?curid=5988932", "title": "Vive Kielce", "text": ""}
{"id": "5988933", "revid": "991694", "url": "https://it.wikipedia.org/wiki?curid=5988933", "title": "KS Vive Tauron Kielce", "text": ""}
{"id": "5988934", "revid": "991694", "url": "https://it.wikipedia.org/wiki?curid=5988934", "title": "KS Vive Kielce", "text": ""}
{"id": "5988935", "revid": "599013", "url": "https://it.wikipedia.org/wiki?curid=5988935", "title": "Juan Carlos Buzzetti", "text": "Carriera.\nDal 1981 al 1999 ha lavorato come allenatore in seconda delle Nazionali Under-17 ed Under-20 dell'Australia.\nDal gennaio del 2000 al luglio del 2004 ha allenato la Nazionale di Vanuatu, con la quale ha preso parte a tre edizioni consecutive della Coppa delle nazioni oceaniane: sia nel 2000 che nel 2002 la sua squadra ha terminato la manifestazione al quarto posto, mentre nell'edizione del 2004, strutturata con un girone unico con partite di andata e ritorno che andavano dal 29 maggio al 12 ottobre 2004, ha perso 4 delle 5 partite giocate (vincendo solo contro la Nuova Zelanda) non qualificandosi per la finale.\nDal luglio del 2006 al giugno del 2009 ha allenato la Nazionale figiana: durante questo periodo ha ottenuto un secondo posto nei Giochi del Pacifico del 2007 ed un terzo posto nella Coppa delle nazioni oceaniane 2008. Dopo aver allenato per due anni in squadre di club di Vanuatu, dal gennaio del 2011 al 15 ottobre 2015 ha nuovamente allenato la Nazionale figiana, con cui ha ottenuto due quarti posti consecutivi nelle edizioni del 2011 e del 2015 dei Giochi del Pacifico ed ha partecipato alla Coppa delle nazioni oceaniane 2012, nella quale le Isole Figi sono state eliminate al termine della fase a gironi. Oltre ad allenare la Nazionale maggiore, dal luglio del 2014 al 15 ottobre 2015 ha anche allenato la Nazionale Under-23 delle Isole Figi, con cui ha ottenuto la qualificazione alle Olimpiadi del 2016."}
{"id": "5988937", "revid": "110157", "url": "https://it.wikipedia.org/wiki?curid=5988937", "title": "Nerjungrinskij rajon", "text": "Il Nerjungrinskij rajon () \u00e8 un distretto municipale della Russia siberiana orientale, tra i 34 distretti di cui si compone la Repubblica Autonoma della Jacuzia-Sacha; il centro amministrativo \u00e8 la citt\u00e0 di Nerjungri. Si trova a sud della repubblica, confina a nord con l'Aldanskij ulus, ad ovest con l'Ol\u00ebkminskij ulus, a sud con l'Oblast' di Irkutsk e ad est con il Territorio di Chabarovsk.\nIl distretto ha una superficie di 98\u00a0889,52\u00a0km\u00b2 e una popolazione di 75\u00a0973 abitanti. Si trova in una posizione geografica favorevole, essendo situato nei pressi della ferrovia transiberiana e del porto di Ochotsk. Lo sfruttamento di giacimenti di carbone e miniere d'oro, continua ad essere la base dell'economia dell'area.\nGeografia fisica.\nLa zona \u00e8 per lo pi\u00f9 montagnosa, il maggiore fiume \u00e8 l'Aldan e il lago pi\u00f9 grande il Bol'\u0161oe Toko."}
{"id": "5988942", "revid": "436907", "url": "https://it.wikipedia.org/wiki?curid=5988942", "title": "The North Stands for Nothing", "text": "The North Stand for Nothing \u00e8 l'EP di debutto della band metalcore britannica While She Sleeps, pubblicato dalla Smalltown Records il 26 luglio 2010, per poi riuscire in una versione deluxe con il brano \"Be(lie)ve\" come traccia bonus nel 2011.\nLa band ha registrato l'album in un home studio tra gennaio e aprile 2010."}
{"id": "5988944", "revid": "767487", "url": "https://it.wikipedia.org/wiki?curid=5988944", "title": "Kaettekita Doraemon", "text": "Kaettekita Doraemon \u00e8 un cortometraggio del 1998 appartenente alla saga di \"Doraemon\", inedito in Italia.\nTrama.\nMentre torna da scuola Nobita incontra Gian, che lo vuole picchiare. Fortunatamente, riesce a sfuggire dal bullo, ma tornato a casa ha comunque una brutta sorpresa: per Doraemon, infatti, \u00e8 terminato il periodo che doveva passare con Nobita e dovr\u00e0 per forza ritornare nel futuro. Dopo la sua partenza, non potr\u00e0 per\u00f2 ritornare pi\u00f9 nel passato. I due amici fanno allora una lunga passeggiata, e Doraemon esprime a Nobita un suo desiderio: che lui riesca a risolvere i suoi problemi in futuro da solo, senza pi\u00f9 dipendere costantemente dagli altri. L'ultimo giorno insieme a Doraemon, Nobita incontra nuovamente Gian, che cerca nuovamente di picchiarlo. Invece di fuggire a casa, Nobita decide di affrontare il bullo e dopo una lunga lotta, quest'ultimo si arrende. Doraemon, che nel frattempo \u00e8 giunto dall'amico, si congratula con lui, e parte sereno, avendo capito che Nobita ce l'avrebbe fatta anche senza di lui.\nMesi dopo, per il Pesce d'Aprile, Nobita \u00e8 vittima di uno scherzo crudele: Gian e Suneo affermano infatti che Doraemon \u00e8 tornato, per poi deriderlo amaramente dicendogli che non era vero. Nobita si vendica utilizzando una scatola lasciata da Doraemon prima di partire, contenente un ciusky speciale, che Nobita avrebbe potuto usare se si fosse trovato in seria difficolt\u00e0. Il ciusky che esce dalla scatola \u00e8 la \"pozione inverte bugie\", capace di trasformare le bugie in realt\u00e0. Con essa Nobita ha la sua vendetta nei confronti dei due nemici / amici Gian e Suneo, ma rimane comunque triste sapendo che non avrebbe pi\u00f9 visto Doraemon. Pronuncia per\u00f2 involontariamente davanti alla madre quest'ultima frase quando \u00e8 ancora sotto l'effetto della pozione, e quasi magicamente Doraemon riappare nella stanza dell'amico dal cassetto della sua scrivania. Nobita \u00e8 commosso, e per festeggiare il ritorno arrivano anche, oltre a Shizuka, Gian e Suneo, che si scusano per il loro comportamento.\nDistribuzione.\nIl cortometraggio \u00e8 stato distribuito nei cinema giapponesi il 7 marzo 1998, insieme a \"Doraemon: Nobita no nankai daib\u014dken\".\nSuccessivamente, la trama del cortometraggio \u00e8 stata ripresa ed inserita nel 2014 in \"Doraemon - Il film\".\nIl titolo internazionale del cortometraggio \u00e8 Doraemon Comes Back."}
{"id": "5988965", "revid": "92723", "url": "https://it.wikipedia.org/wiki?curid=5988965", "title": "M\u00e9sz\u00e1ros", "text": "M\u00e9sz\u00e1ros \u00e8 un cognome ungherese, derivato dalla professione di macellaio."}
{"id": "5988967", "revid": "123571689", "url": "https://it.wikipedia.org/wiki?curid=5988967", "title": "Lamberto Landi", "text": "\u00c8 stato per vari anni direttore dell'istituto di alta formazione musicale \"Luigi Boccherini\" di Lucca avendo anche un rapporto di amicizia con Giacomo Puccini e fu proprio grazie al suo aiuto che riusc\u00ec ad affermarsi nella societ\u00e0 musicale del tempo ed esporre le sue opere nei pi\u00f9 grandi teatri italiani.\nBiografia.\nNacque nel 1882 da Alessandro Landi e Mery Lippi. Nel corso della sua attivit\u00e0 ha composto diverse opere, pezzi per pianoforte e per orchestra vedendole rappresentate nei pi\u00f9 famosi teati d'Italia, molte anche al Teatro alla Scala di Milano. \nInizi\u00f2 a studiare musica presso l'istituto musicale della sua citt\u00e0. Si trasfer\u00ec in seguito a Milano dove fu allievo dei maestri Saladino e Coronaro e si diplom\u00f2 in composizione all'et\u00e0 di 26 anni. Nel 1909 diresse al Teatro del Giglio di Lucca il Lohengerin di Wagner. Inizi\u00f2 quindi la carriera di compositore e direttore d'orchestra e nel 1910 vide rappresentata la sua prima opera, \"Bianca\". Vi furono tredici recite di Bianca consistenti nell'accorpamento di \"Scene liriche in un atto\" (composta nel 1907 da Landi) abbinate a \"Cavalleria rusticana\" di Mascagni, apprezzate per il contrasto tra la delicatezza dell'opera del Landi e la sanguinosa opera di Mascagni.\nTornato a Lucca si dedic\u00f2 all'insegnamento presso la scuola di musica di San Michele a Pescia e in seguito insegnando canto corale al conservatorio \"G.Pacini\" (poi Boccherini). Nel 1913 \"Il pergolese\" venne acquisito e pubblicato dall'editore Sonzogno e rappresentato alla fine della grande guerra a Milano. Nel 1922 Giacomo Puccini apprezz\u00f2 molto \"Laurette\" candidandola al concorso governativo dello stesso anno. Al massimo del suo successo, lo stesso Puccini gli propose di iniziare a insegnare al conservatorio di Milano ma Landi non se la sent\u00ec di lasciare la famiglia rimanendo a Lucca e continuando a insegnare al conservatorio di Lucca del quale diverr\u00e0 direttore negli anni a venire. Ad un anno dalla morte di Puccini, ebbe luogo al Teatro del Giglio la commemorazione e venne eseguito il suo poema sinfonico. Nel periodo della seconda guerra mondiale, Landi compose altre opere tra cui \"La gorgona\", inedite e, sfortunatamente, mai rappresentate. In quegli anni il maestro inizi\u00f2 la sua carriera di direttore del conservatorio di Lucca. Successivamente, nel 1947, compose \"Nelly\", il suo pi\u00f9 grande ed anche ultimo successo, che esord\u00ec al Teatro del giglio e venne rappresentato solo un anno dopo a Milano e Piacenza. \nSi spense all'et\u00e0 di 62 anni, reso invalido da una forma precoce della malattia di Parkinson.\n\u00c8 sepolto nel cimitero urbano di Lucca nella tomba della famiglia Landi.\nNello stesso cimitero gli \u00e8 stato dedicato un ritratto sulla parete del famelio insieme alle pi\u00f9 importanti personalit\u00e0 lucchesi.\nTutti i manoscritti originali delle sue opere sono custoditi nel palazzo natale dalla famiglia Landi.\nMonumenti.\nNel conservatorio di Lucca sono presenti vari monumenti alla sua memoria: un busto, un medaglione e il suo nome inciso sulle pareti della hall insieme a quelli dei maggiori musicisti lucchesi. \u00c8 inoltre presente un monumento su una parete del Teatro del Giglio e una targa sulla facciata del palazzo natale. In localit\u00e0 Ponte a Moriano (Lucca) gli \u00e8 stata dedicata una via che ha preso il suo nome.\n\u00c8 stato significativo l'impegno dei figli Sandro, Gabriella, Maria, Silvana e soprattutto Anna nell'organizzazione di rappresentazioni postume delle sue opere e nella creazione di monumenti alla sua memoria."}
{"id": "5988970", "revid": "767487", "url": "https://it.wikipedia.org/wiki?curid=5988970", "title": "Oggi insieme, domani anche", "text": "Oggi insieme, domani anche \u00e8 un film documentario del 2015 diretto da Antonietta De Lillo. \u00c8 il secondo film partecipato della regista.\nTematiche.\nDopo il precedente \"Il pranzo di Natale\", la regista ha voluto indagare il tema dell'amore attraverso frammenti di materiali diversi \u2013 documentari, inchieste, animazioni, immagini di attualit\u00e0, filmini di famiglia e di repertorio \u2013 nel tentativo di comporre un ritratto che rispecchi l'Italia e i suoi cambiamenti. A quarant'anni dal referendum sul divorzio e all'indomani dell'approvazione della legge sulle unioni civili, \"Oggi insieme, domani anche\" si confronta con lo sfaldamento dell'idea di matrimonio e di famiglia tradizionale, con la crisi umana ed economica, la disoccupazione, l'immigrazione e la difficolt\u00e0 di confrontarsi con culture diverse, il cambiamento dei costumi sessuali, la rivoluzione bio-tecnologica.\nProduzione.\n\"Oggi insieme, domani anche\", oltre al lavoro autoriale, \u00e8 nato grazie al crowdsourcing ed \u00e8 stato possibile realizzarlo con l'aiuto di filmmaker, studenti delle scuole di cinema e persone comuni che, con i loro materiali, hanno contribuito a rendere il film un progetto corale.\nDistribuzione.\nIl film \u00e8 stato presentato al 33\u00b0 Torino Film Festival. \u00c8 uscito nella sale il 19 Maggio 2016."}
{"id": "5988972", "revid": "716642", "url": "https://it.wikipedia.org/wiki?curid=5988972", "title": "Varadaraju Sundramoorthy", "text": ""}
{"id": "5988973", "revid": "1494169", "url": "https://it.wikipedia.org/wiki?curid=5988973", "title": "Fortier", "text": ""}
{"id": "5988976", "revid": "74801", "url": "https://it.wikipedia.org/wiki?curid=5988976", "title": "Giovanni Antonio Aliprandi", "text": "Biografia.\nOriginario di Pavia e proveniente forse da Mantova dove gli Aliprandi si erano stabiliti dal XIII secolo, ricopr\u00ec l'incarico di zecchiere di corte dei Gonzaga di Castiglione. \nSpos\u00f2 Camilla Pavesi ed ebbero una figlia, Elena, nata nel 1573. Costei spos\u00f2 segretamente nel 1588 il marchese di Castiglione Rodolfo Gonzaga, che si era invaghito di lei, ma il matrimonio fu reso noto solo alla fine di febbraio del 1590. Dal matrimonio nacquero quattro figlie, tre delle quali, Cinzia, Olimpia e Gridonia, fonderanno l'ordine religioso delle Vergini di Ges\u00f9. Rodolfo Gonzaga fu accusato da papa Sisto V di aver battuto monete contraffatte (le \"baiocchelle\") e venne scomunicato dal pontefice. Per lo stesso motivo il suocero Giovanni Antonio, dopo la morte di Rodolfo, venne accusato da papa Clemente VIII di contraffazione e fatto arrestare dal duca di Mantova nel luglio 1595 per disposizione papale, ma non venne mai estradato. \nGiovanni Antonio era proprietario di Corte Molinello, del XV secolo, sita a Molinello di Casaloldo, che la famiglia utilizzava per vacanza e presso il quale la figlia Elena trov\u00f2 rifugio, nel 1594, dopo l'assassinio del marito, avvenuto a Castel Goffredo il 3 gennaio 1593. Il palazzo della corte divenne nel 1645 sede del convento delle Vergini di Ges\u00f9, assieme all'altro palazzo della famiglia Aliprandi a Castiglione delle Stiviere, tuttora esistente."}
{"id": "5988996", "revid": "1305772", "url": "https://it.wikipedia.org/wiki?curid=5988996", "title": "Inside Outing", "text": "Inside Outing \u00e8 un videogioco di avventura dinamica pubblicato a inizio 1988 per Commodore 64, ZX Spectrum e Amstrad CPC dalla The Edge, un marchio della britannica Softek International. Usc\u00ec anche per Amiga e Atari ST nel 1989 e per CDTV nel 1991 con il titolo Raffles, utilizzato anche da alcune riedizioni per i primi tre computer.\nIn America venne pubblicato dalla Epyx, con il titolo Devon Aire in the Hidden Diamond Caper.\nIl protagonista \u00e8 un ladro che deve trovare dei tesori risolvendo rompicapi all'interno di una grande villa.\nIl titolo \"Raffles\", non dichiaratamente, pu\u00f2 essere un riferimento ad A.J. Raffles, un ladro gentiluomo della letteratura britannica.\nTrama.\nIl vecchio Lord Crutcher \u00e8 deceduto senza rivelare alla moglie dove ha nascosto le proprie ricchezze, sotto forma di una serie di gemme, all'interno della sua grande magione. Per ritrovarle, la vedova si serve di un ladro professionista, che ha l'aspetto di un ordinario giovane con maglione a righe. La casa \u00e8 per\u00f2 infestata da pericolosi canarini e topi giganti, risultato degli esperimenti dell'eccentrico Crutcher. Il ladro, scoprendo passaggi e nascondigli segreti, deve ritrovare una a una le gemme e portarle alla vedova che attende in una delle tante stanze della villa.\nModalit\u00e0 di gioco.\nLa villa \u00e8 formata da numerose stanze tridimensionali, ciascuna una schermata fissa con visuale isometrica inclinata. Il giocatore controlla il ladro, che ha la capacit\u00e0 di camminare nelle quattro direzioni, saltare, raccogliere e trasportare un oggetto alla volta, e spostare mobilio e suppellettili varie, spingendoli o tirandoli.\nPer risolvere l'avventura pu\u00f2 essere necessario ad esempio spostare e sovrapporre mobili per formare una scala con cui arrivare a punti altrimenti irraggiungibili.\nIl contatto con gli animali mutanti riduce la barra di energia del ladro, al termine della quale il gioco finisce senza ulteriori vite."}
{"id": "5989000", "revid": "767487", "url": "https://it.wikipedia.org/wiki?curid=5989000", "title": "Everyman (romanzo)", "text": "Everyman \u00e8 un romanzo dello scrittore statunitense Philip Roth, pubblicato nel 2006. Il titolo \u00e8 tratto da un anonimo \"morality play\" quattrocentesco, un classico della prima drammaturgia inglese, che ha per tema la chiamata di tutti i viventi alla morte.\nTrama.\nIl romanzo si apre con il funerale del protagonista (di cui non si sa il nome) e i vari parenti e amici ne ricordano la vita secondo il tradizionale rito ebraico. Il narratore ci porta a ripercorrere la storia del protagonisti e tutti i suoi incontri avuti con la morte. Quando da bambino fu operato per un'ernia, quando col fratello ritrovarono il corpo di un soldato tedesco. Il romanzo racconta l'incontro di un uomo con la propria mortalit\u00e0, infatti la vita del protagonista ci \u00e8 raccontata sia tramite i suoi avvenimenti pi\u00f9 importanti (la giovinezza, i matrimoni, il tradimento della seconda moglie) sia tramite morte di personaggi e le diverse esperienze ospedaliere del protagonista."}
{"id": "5989004", "revid": "438678", "url": "https://it.wikipedia.org/wiki?curid=5989004", "title": "Teatro dell'Opera di Firenze", "text": ""}
