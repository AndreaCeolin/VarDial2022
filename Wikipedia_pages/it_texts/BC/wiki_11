{"id": "5982941", "revid": "124623446", "url": "https://it.wikipedia.org/wiki?curid=5982941", "title": "Margherita Zoebeli", "text": "Lavor\u00f2 in un primo tempo in tutta Europa con lo scopo di aiutare le famiglie di operai o le famiglie in fuga dalle guerre. Si trasfer\u00ec poi in Italia, in particolare a Rimini, dove nel 1946 fond\u00f2 e a lungo diresse il villaggio del CEIS (Centro educativo italo-svizzero).\nBiografia.\nMargherita Zoebeli nacque a Zurigo pochi anni prima dell'inizio della prima guerra mondiale e quindi respir\u00f2, durante la sua infanzia, il clima sociale profondamente marcato dalle conseguenze della Grande guerra. Fin da subito, inoltre, la sua vita e le sue idee furono segnate da un forte attaccamento al socialismo del quale il padre condivideva l'ideologia. Seguendo quindi le orme del padre, si affacci\u00f2 attorno agli anni 30 alla vita pubblica e con grandissimo impegno offr\u00ec aiuto alle famiglie operaie tedesche colpite dalla crisi americana del '29 con campeggi e doposcuola rivolti appunto ai figli degli operai. A partire dal 1933, dopo la nascita del Soccorso operaio svizzero, port\u00f2 aiuto anche alle famiglie ebree che, opponendosi al nazismo, trovavano il rifugio pi\u00f9 vicino proprio in Svizzera. E fu a partire da queste esperienze che Margherita approd\u00f2 al campo dell'educazione e della pedagogia.\nComp\u00ec una delle imprese pi\u00f9 eclatanti della sua vita nel 1938, quando si rec\u00f2 in Spagna per dare conforto agli orfani di guerra di una comunit\u00e0 di Barcellona. Dopo poche settimane dal suo arrivo, visto il precipitare degli avvenimenti bellici e i continui bombardamenti alla citt\u00e0, decise di portare con s\u00e9 in Francia, per la precisione in una colonia sulla spiaggia di S\u00e8te, un centinaio di bambini per donare loro un rifugio sicuro dove potersi stabilire. In occasione di questo viaggio in Francia conobbe C\u00e9lestin Freinet.\nNegli anni successivi si laure\u00f2 all'universit\u00e0 di Zurigo e segu\u00ec dei corsi di approfondimento di pedagogia differenziale curativa. La laurea l'abilit\u00f2 all'insegnamento nella scuola dell'obbligo, che intraprese nel 1940 portandolo avanti per quattro anni.\nIl suo impegno nella lotta antifascista si concretizz\u00f2 con il soccorso ai partigiani italiani colpiti dalla rivolta nazifascista nell'Alta Val d'Ossola.\nNell'inverno tra il 1944 e il 1945 la Zoebeli fu inviata a Saint-\u00c9tienne per organizzare aiuti ai cittadini francesi di quella regione mineraria. In questa occasione perfezion\u00f2 sul campo la sua preparazione come assistente sociale.\nDopo questa esperienza in Francia, Margherita Zoebeli si dichiar\u00f2 disponibile a continuare questo tipo di lavoro anche in Italia ed \u00e8 proprio in questa veste che dopo essere giunta a Rimini nel dicembre del 1945 a capo di una \u00e9quipe del Soccorso operaio svizzero, accett\u00f2 la richiesta del sindaco della citt\u00e0 romagnola perch\u00e9 creasse una struttura baraccata capace di ospitare una scuola materna e un centro sociale. Dopo l'organizzazione strutturale e burocratica del Centro Educativo Italo-Svizzero (CEIS), inaugurato simbolicamente il primo maggio 1946, Margherita pass\u00f2 quasi pi\u00f9 di trent'anni come direttrice del CEIS finch\u00e9, verso gli inizi degli anni Settanta, fu quasi costretta ad abbandonare questo progetto per le svariate critiche che la generazione del '68 le rivolse. Sostenuta, per\u00f2, dai vecchi anarchici e socialisti che l'avevano appoggiata fin dall'inizio, continu\u00f2 questa avventura fino circa alla met\u00e0 degli anni Settanta, quando si sfior\u00f2 la chiusura del CEIS. Per evitare ci\u00f2, la Zoebeli cedette con molto dispiacere la direzione del centro a Gianfranco Iacobucci pur rimanendo un punto di riferimento fondamentale del CEIS.\nL'abbandono dell'impegno come direttrice assicur\u00f2 a Margherita Zoebeli molto tempo libero per partecipare a seminari e convegni che favorirono molto la conoscenza del Centro Educativo al di fuori degli ambienti della pedagogia d'avanguardia.\nA 64 anni la Zoebeli fu mandata dal Soccorso operaio in Friuli, colpito nel 1976 da un tremendo terremoto, per organizzare una scuola materna e per seguire l'aggiornamento delle insegnanti.\nNonostante i settant'anni d'et\u00e0, all'inizio degli anni Ottanta sent\u00ec il bisogno di partire per il Nicaragua insieme a degli amici per lavorare ad un progetto di aggiornamento per gli insegnanti delle scuole speciali di quel paese centroamericano. Dopo essere tornata nella citt\u00e0 romagnola per rimanere vicina al CEIS, ricevette negli ultimi anni della sua vita meritati riconoscimenti. Si spense il 25 febbraio 1996 nel suo appartamento di Rimini.\nIl pensiero pedagogico.\nMargherita Zoebeli non intraprese subito la strada della pedagogia ma ci arriv\u00f2 per vie traverse, in particolare attraverso l'impegno sociale e politico; perci\u00f2 non scrisse mai dei veri e propri manuali di pedagogia in quanto punt\u00f2 soprattutto all'attuazione pratica delle sue idee; si pu\u00f2 dire quindi che sia stata una pedagogista poco astratta e un'educatrice molto concreta. Nonostante le poche fonti scritte, Margherita, una volta abbandonato l'impegno di direttrice del CEIS, parl\u00f2 ad alcune conferenze e ad alcuni seminari, perci\u00f2 si possono comunque individuare dei punti focali nella sua concezione pedagogica.\nLa formazione di Margherita Zoebeli cominci\u00f2 a circa vent'anni quando lesse i primi libri di autori socialisti ottocenteschi, come Godwin, Owen e Proudhon; prosegu\u00ec con l'approfondimento dello studio pedagogico, in particolare attraverso autori come Piaget e Dewey. In verit\u00e0, comunque, anche se di molto rilievo, questi studi non mutarono l'impostazione pedagogica che la Zoebeli aveva gi\u00e0 maturata.\n\"Margherita riteneva che educare fosse un termine molto \"delicato\" e che ci fosse una netta differenza tra \"insegnare\", per fornire gli strumenti che servono all'autonomia dell'alunno e \"istruire\", per costringere l'individuo in un modello confacente al gruppo\". Al centro della sua idea di educazione c'\u00e8 la libert\u00e0, intesa non tanto come possibilit\u00e0 assoluta di fare tutto ci\u00f2 che si desidera ma, come \"libert\u00e0 responsabile\". Il bambino, quindi, attraverso scelte, prove, errori e collaborazioni deve riuscire a trovare le proprie regole di condotta. I bambini non devono essere sorvegliati, giudicati e tanto meno puniti; essi sono liberi di fare in uno spazio definito di regole condivise.\nUn'altra caratteristica del suo pensiero educativo \u00e8 il rifiuto di un insegnamento direttivo e frontale che costringesse gli alunni ad attivit\u00e0 uniformi e collettive, all'interno di uno spazio organizzato come \"blocco unico\"; infatti, seguendo le idee di Alfred Adler, ogni bambino ha il diritto ineliminabile di essere tutelato nel suo bisogno di espressione e di creativit\u00e0, perci\u00f2 un insegnamento frontale avrebbe soltanto represso la creativit\u00e0 del bambino. Gli spazi organizzati come nelle scuole pubbliche, con una cattedra e i banchi, avrebbero impedito agli alunni la collaborazione, il lavoro in piccoli gruppi e la formazione di cerchi per delle discussioni: il suo progetto educativo era quello di trasformare la scuola autoritaria del Ventennio fascista in una scuola-comunit\u00e0 e cercava un modo per rispondere ai bisogni dei bambini: la \"libert\u00e0\", la \"scoperta\" e la \"compagnia\" sono per la Zoebeli i principi irrinunciabili in ogni processo educativo.\nLe insegnanti ed educatrici del centro dovevano inoltre trasmettere agli alunni quel senso di protezione che era loro sempre mancato; infatti questi bambini erano state vittime di bombardamenti, alcuni erano orfani, perci\u00f2 quello di cui avevano bisogno era un luogo accogliente, sicuro e confortevole. Anche per questo Margherita Zoebeli aveva a cuore gli elementi spaziali e architettonici della sua scuola: le baracche, i giardini, i fiori e gli alberi: infatti dava molta importanza all'ambiente, ritenendo che l'ambiente architettonico fosse in grado di stimolare la creativit\u00e0, l'interesse e la comunicazione. Inoltre riteneva che uno sviluppo armonioso del corpo attraverso la musica e l'esercizio psico-fisico avrebbero permesso al bambino una pi\u00f9 facile comunicazione a livello orale e scritto.\nC'\u00e8 da dire anche per\u00f2 che Margherita esplicit\u00f2 queste sue idee in un periodo storico non molto favorevole; infatti l'Italia risentiva ancora dell'eredit\u00e0 del fascismo e gli insegnanti erano abituati ad una scuola autoritaria, dove i bambini erano costretti all'uniformit\u00e0 e all'obbedienza; smorzare, quindi, il ruolo autoritario delle maestre non era cos\u00ec semplice, ma era un obiettivo profondamente sentito dalla Zoebeli che, nel fare questo, assunse un ruolo di primo piano tra coloro che, a vario titolo, sentivano la necessit\u00e0 di rinnovare il volto dell'insegnamento e della scuola italiani. Tra la fine degli anni Quaranta e l'inizio degli anni Cinquanta, infatti, anni di fermento per la scuola italiana, nasce il \u2018'movimento dell'educazione attiva'\u2019, che come si pu\u00f2 intuire, promuoveva quelle idee tipiche dell'attivismo pedagogico. Si deve principalmente ad Ernesto Codignola, un docente di pedagogia di Firenze, la diffusione a Firenze e in Italia di queste nuove idee pedagogiche, sempre negate dalla cultura fascista. Codignola fu animatore della casa editrice La Nuova Italia, la quale pubblic\u00f2 per la prima volta in Italia i testi tradotti di John Dewey all'interno di una raccolta intitolata \"Educatori antichi e moderni\". Successivamente, in questa collana trovarono il loro spazio anche i lavori di Lamberto Borghi, pedagogista deweyano. Sempre ad Ernesto Codignola si deve la notoriet\u00e0 in territorio italiano di associazioni come i CEMEA (Centri di Esercitazione ai Metodi dell'Educazione Attiva), oppure come la CTS (Cooperativa della tipografia a scuola), poi diventata MCE (Movimento di cooperazione educativa). CEMEA e CTS/MCE nacquero pressoch\u00e9 nello stesso periodo e coinvolsero per buona parte le stesse persone promuovendo entrambi il rinnovamento dell'educazione e della scuola. Il primo congresso della CTS si svolse a Rimini, all'interno del Villaggio del CEIS, nel giugno del 1952.\nNell'ideazione del Centro educativo italo-svizzero Margherita Zoebeli accolse a braccia aperte l'attivismo arrivato in Italia grazie a queste associazioni e dopo pochi anni dalla nascita il CEIS divenne subito un esempio di scuola moderna e un luogo di formazioni per i giovani insegnanti aderenti a queste associazioni che svolgevano un'attivit\u00e0 di tirocinio proprio all'interno del Centro educativo.\nIl CEIS.\nMargherita Zoebeli, come si \u00e8 detto, dopo l'esperienza di Saint-\u00c9tienne nel 1945, si trasfer\u00ec a Rimini il 7 dicembre 1945 e vedendo le disastrose condizioni in cui versava la citt\u00e0, fortemente colpita dai peggiori bombardamenti della seconda guerra mondiale, accolse la richiesta che il sindaco Arturo Clari aveva inoltrato al Soccorso operaio svizzero perch\u00e9 fosse costruita una struttura da adibire a scuola materna e orfanotrofio per i bambini riminesi, facendo affidamento sulla solidariet\u00e0 nazionale. In effetti il vice sindaco riminese Gomberto Bordoni, di orientamento socialista, aveva contatti con il sindaco della citt\u00e0 di Milano Antonio Greppi, anch'egli socialista, che durante la guerra si era rifugiato in Svizzera ed aveva fatto conoscenza con gli ambienti del Soccorso operaio. Si era creato quindi un passaggio Rimini-Milano-Svizzera sotto la bandiera socialista che contribu\u00ec in maniera essenziale alla realizzazione del Villaggio; a partire da questi contatti, nel gennaio del 1946 giunse a Rimini un convoglio ferroviario con il legno necessario alla costruzione del Villaggio.\nPer quanto concerne la costruzione, si opt\u00f2 per una struttura baraccata, simile ai campi di concentramento, in quanto la situazione a Rimini era molto grave e l'intervento doveva essere rapido, ma quando si entrava nel Villaggio si aveva tutt'altra impressione. Infatti, il primo maggio, giorno dell'inaugurazione ufficiale, se si entrava al villaggio si percepiva che il Centro educativo italo-svizzero non era nato dal caso, dal semplice fatto che si avessero a disposizione soltanto delle baracche di legno, ma che era il frutto di uno studio, di una progettazione consapevole e che aveva come coordinate determinati valori culturali. La preoccupazione principale di Margherita Zoebeli era, quindi, quella di creare una struttura pi\u00f9 lontana possibile dalla visione militaristica delle baracche. Tanto che, decontestualizzando la funzione delle baracche, riusc\u00ec a farle sopravvivere per molto tempo. In effetti ancora oggi il CEIS \u00e8 quasi interamente in legno e delle tredici baracche iniziali ancora tre sono funzionanti. \nIl progetto iniziale fu elaborato a Zurigo ancora nel novembre 1945; la Zoebeli collabor\u00f2 con Felix Schwarz, un architetto svizzero, e insieme diedero vita ad una casa pronta ad ospitare venti orfani, tra i 3 e i 6 anni, che versavano in condizioni fisiche e psichiche gravemente compromesse dai problemi che la guerra aveva portato; in un'intervista la stessa Zoebeli dichiar\u00f2: \"Casina \u00e8 il nome che hanno dato i bambini alla casa dove li abbiamo accolti, [...] tutti vittime della guerra, orfani\" - a sottolineare l'affetto e il conforto che questi bambini provavano all'interno del Centro educativo. Oltre alla casa per gli orfani, pensarono anche ad una scuola materna, capace di ospitare 150 bambini che presentavano pressappoco le stesse condizioni, perci\u00f2 era necessario farli sentire a casa; ci si orient\u00f2, quindi, verso un ambiente protettivo, quasi somigliante ad un nido, capace di ristabilire i bisogni primari sul piano affettivo ed emotivo in modo da andare esplicitamente contro le logiche autoritarie che avevano caratterizzato il clima sociale ed educativo del Ventennio fascista in Italia. \nLe tredici baracche erano disposte in modo tale da permettere l'inserimento di viali che collegassero i padiglioni e di grandi spazi verdi che impedissero che lo sguardo dei bambini raggiungesse l'esterno del Villaggio dove il paesaggio era ancora spettrale. La Zoebeli riteneva che l'ambiente fosse molto importante ai fini di una corretta educazione; inoltre i giardini, i molti alberi e fiori permettevano lo svolgersi di attivit\u00e0 di educazione ambientale. Inizialmente la Zoebeli avrebbe voluto tenere anche degli animali, ma le fu proibito per il pericolo di infezioni. \nLe aule del nuovo Centro educativo italo-svizzero si distaccavano totalmente dal tipo di aule caratterizzanti la scuola del regime fascista: niente cattedra a simboleggiare l'autorit\u00e0 dell'insegnante, solo gruppi di banchi per favorire il lavoro di gruppo, ma anche spazi ampi per consentire ad ogni bambino di scegliere se stare in gruppo oppure appartarsi per qualche tempo in solitudine. Inoltre, le lavagne erano mobili, cos\u00ec la stanza poteva diventare in pochi minuti un ambiente pi\u00f9 intimo. La grande novit\u00e0 riconosciuta a Margherita Zoebeli furono gli sgabelli trasformabili in giganteschi cubi da costruzione. Le aule erano contrassegnate con un colore (giallo, verde, rosso) e per entrare i bambini percorrevano una scalinata con una dolce pendenza. Qui erano immediatamente invitati al gioco perch\u00e9 erano presenti attrezzi e giocattoli di ogni tipo; inoltre l'aula, che era molto spaziosa, offrendo molti angoli diversi: l'angolo della pittura, l'angolo delle bambole, l'angolo delle costruzioni, ecc.\nAvendo Margherita Zoebeli uno spirito anticonformista, proponendo una pedagogia antiautoritaria, estranea ad ortodossie e dogmatismi e ispirata al principio di comunit\u00e0 autoeducante, si cre\u00f2 molti oppositori. La sua impostazione pedagogica provoc\u00f2 un clima di grande sospetto da parte di alcuni settori della politica locale. Fin dalle elezioni del '48 il CEIS fu colpito da numerose critiche, ma fu con la contestazione studentesca del '68 che la struttura del Centro italo-svizzero fu duramente messa alla prova. Infatti, quando la citt\u00e0 di Rimini cap\u00ec che il progetto del Villaggio non era un elemento transitorio ma costitutivo della realt\u00e0 riminese, la Zoebeli fu oggetto di numerose critiche.\nCon il cambio generazionale, cambi\u00f2 anche la visione del lavoro: al Centro Educativo si lavorava da mattina a sera e se era necessario anche la domenica, ma lo stipendio delle educatrici era dimezzato rispetto a quello delle insegnanti della scuola pubblica. La frattura pi\u00f9 concreta era allora di ordine puramente sindacale, anche se ci furono discordie anche sul piano educativo, in quanto la Zoebeli si batteva per un'educazione rispettosa della libert\u00e0 del bambino, ma venne mal interpretata: l'ideologia pedagogica ingenerata dal '68 portava a perdere di vista il giusto rapporto tra autocontrollo e libero sfogo e conduceva a preferire la permissivit\u00e0 all'autorit\u00e0 dell'insegnante.\nA malincuore, nel 1976, la Zoebeli abbandon\u00f2 la direzione del CEIS, che per\u00f2 continu\u00f2 la sua strada con un nuovo direttore, Gianfranco Iacobucci, il quale fu capace di interpretare i mutamenti socio-culturali di quel tempo e trovare un compromesso per fa s\u00ec che il Centro educativo italo-svizzero sopravvivesse.\nIl centro \u00e8 ancora oggi aperto e funzionante a Rimini, la struttura ricorda quella progettata da Margherita Zoebeli e Felix Schwarz nella met\u00e0 degli anni Quaranta e ospita un nido d'infanzia, una scuola materna, una scuola primaria, una comunit\u00e0 educativa semiresidenziale per minori in situazione di disagio sociale e familiare, un laboratorio per il trattamento e la identificazione precoce delle difficolt\u00e0 di apprendimento, un centro educativo per ragazzi con Disturbi specifici di apprendimento e un laboratorio per la formazione e l'inserimento lavorativo di persone disabili."}
{"id": "5982946", "revid": "287204", "url": "https://it.wikipedia.org/wiki?curid=5982946", "title": "Gantz (film)", "text": ""}
{"id": "5982952", "revid": "124123", "url": "https://it.wikipedia.org/wiki?curid=5982952", "title": "Andrea di Mariotto del Minga", "text": "Biografia.\nPittore fiorentino, fece parte del gruppo di artisti utilizzato da Giorgio Vasari per affrescare lo Studiolo di Francesco I in Palazzo Vecchio."}
{"id": "5982954", "revid": "125794142", "url": "https://it.wikipedia.org/wiki?curid=5982954", "title": "Arthur Aguiar", "text": ""}
{"id": "5982956", "revid": "628767", "url": "https://it.wikipedia.org/wiki?curid=5982956", "title": "Fichier des personnes recherch\u00e9es", "text": "Fichier des personnes recherch\u00e9es (FPR) \u00e8 una base di dati governativa istituita dal ministero dell'interno francese e utilizzato dalla Police nationale. A novembre 2010 conteneva informazioni su individui, tra cui minori in fuga, evasi, terroristi, ricercati dalla polizia giudiziaria e debitori. In assenza di reati o comportamenti sospetti, le persone schedate vengono rimosse dopo un anno dall'inserimento nel FPR."}
{"id": "5982958", "revid": "169529", "url": "https://it.wikipedia.org/wiki?curid=5982958", "title": "Contardo di Napoli", "text": "Biografia.\nFu mandato da Lotario I, re d'Italia, nel 839 per aiutare il duca Andrea II contro i Longobardi del Ducato di Benevento. Temendo il potere di Contardo, come influenza franca sul ducato napoletano, Andrea gli aveva promesso la figlia Eupraxia in sposa. \nAndrea, tuttavia, ritard\u00f2 a tal punto il matrimonio che Contardo insorse nell'840 contro Andrea e lo uccise, usurpando il suo posto. Nel giro di tre giorni appena, per\u00f2, i napoletani a loro volta insorsero contro Contardo e lo uccisero insieme ad una buona parte della sua corte."}
{"id": "5982969", "revid": "486946", "url": "https://it.wikipedia.org/wiki?curid=5982969", "title": "Associazione nazionale sordi (Malta)", "text": ""}
{"id": "5982976", "revid": "1543377", "url": "https://it.wikipedia.org/wiki?curid=5982976", "title": "Castello di Mesagne", "text": "Il castello di Mesagne \u00e8 una struttura difensiva della citt\u00e0.\nStoria.\nPresumibilmente esisteva gi\u00e0 in periodo bizantino (XI secolo), ma la costruzione di un \"Castrum Medianum\" \u00e8 attestata solo nel 1062, anno dell'invasione dei Normanni, a Roberto D'Altavilla. Nel 1195 il \"castrum\" di Mesagne \u00e8 donato ai Cavalieri Teutonici, Durante il Regno di Federico II la manutenzione del castello \u00e8 affidata esclusivamente agli abitanti del borgo. Intorno al 1430 il castello fu completamente ristrutturato da Giovanni Antonio Orsini del Balzo, al quale si deve la sistemazione del mastio. Ulteriori modifiche furono applicate nel Seicento ad opera di Giovanni Antonio Albricci, principe di Mesagne, e nel 1750 per via dei danni subiti con il terremoto di Nard\u00f2 del 1743. Sotto il marchese Barretta, quindi, furono abbattuti muri pericolanti, modificate le finestrature del torrione e aperte le arcate al primo piano. A causa del terremoto venne abbattuto il \"Polledro\", una torretta che sovrastava il mastio. Tra il XVII e il XVIII secolo vi furono ulteriori modifiche apportate dagli Imperiali e dai Granafei, che ne fecero la propria residenza. Dal 1973 il castello \u00e8 di propriet\u00e0 del comune, che nel 1995 vi ha svolto lavori di restauro. Al suo interno \u00e8 allestito il Museo archeologico Ugo Granafei.\nDescrizione.\nLa parte pi\u00f9 antica della struttura \u00e8 il torrione normanno, a pianta quadrangolare con beccatelli e merlature sulla cima. Vi sono ancora le feritoie, all'epoca usate per il lancio dei proiettili e delle palle di cannone. Nel XVI vennero aggiunte finestre barocche, essendo la torre stata trasformata in residenza signorile, assieme al resto del castello. La struttura del castello \u00e8 rettangolare, molto manomessa nell'epoca barocca. Il castello infatti ha perso l'aspetto originario, assumendo quello di una residenza signorile fortificata, con portali in bugnato. Nell'atrio sono presenti due bocche per la raccolta dell'acqua piovana e un tempo esisteva un pozzo con abbeveratoio. Dall'atrio si accedeva alla rimessa, ad un magazzino e alla stalla. Su di esso si affaccia l'elegante loggiato, fatto costruire nel 1661 dal principe Giannantonio Albricci, come testimoniato da un mosaico sul pavimento. Grazie a un intervento di restauro sono state recuperate le neviere, dei locali sotterranei rivestiti in legno per garantire un discreto isolamento termico. Vi si conservava il ghiaccio andato a prelevare dalle Murge tarantine. Erano presenti due neviere, di cui una sotto il pavimento della stanza sulla sinistra dell'ingresso principale e l'altra sotto l'attuale sala mostre, sul lato nord ovest del castello. Alla base del torrione, invece, si trova il carcere, comprendente sei celle e raggiungibile attraverso due ripide scale oppure tramite una stretta scala a chiocciola. Le celle sul lato nord sono dotate di piccole finestre, visibili alla base della torre. Nel castello son presenti sei cisterne per l'olio, di cui quattro originarie da circa 100.000\u00a0l e due costruite successivamente. Ogni cisterna \u00e8 rivestita in basso da pietra calcarea impermeabile e nella parte superiore da carparo o tufo, materiali porosi che fanno supporre il riempimento solo fino a un certo livello. Nelle pareti si osservano dei fori per il ricambio dell'aria. Di recente sono state aperte delle porte per rendere le cisterne visitabili. Un ambiente di notevole importanza \u00e8 la gran sala, dove un tempo si tenevano banchetti e riunioni. La sala \u00e8 sormontata da capriate in legno, una volta coperte da un soffitto di tavole a quadrelli, ma in seguito lasciate a vista. Le pareti presentano diversi affreschi con stemmi di casate nobiliari. Nel piano superiore del castello dovevano trovarsi due cappelle private, delle quali una collocata sul lato nord, vicino alla sala dell'ambasciata, mentre l'altra in una stanzetta sul lato meridionale della grande sala. In questa stanzetta si osservano pareti decorate con stucchi e potrebbe essere stata adibita a cappella dopo il terremoto del 1743 come ringraziamento alla Vergine del Monte Carmelo per lo scampato pericolo.\nGalleria d'immagini.\nCorrezione: da: \"sul lato di piazza Cavaliere\" a: \"sul lato di piazza Orsini del Balzo\"."}
{"id": "5982977", "revid": "729019", "url": "https://it.wikipedia.org/wiki?curid=5982977", "title": "Castello di Ceglie Messapica", "text": "Il Castello Ducale di Ceglie Messapica \u00e8 una struttura difensiva medioevale della citt\u00e0 antica, il nucleo centrale di epoca normanna nel corso dei secoli \u00e8 stato pi\u00f9 volte rimaneggiato ed ampliato. Domina insieme alla Collegiata il borgo medioevale essendo posto nel punto pi\u00f9 alto del colle.\nStoria.\nOrigini.\nIl castello \u00e8 originariamente nato come una fortificazione - punto di avvistamento. La costruzione del nucleo centrale, costituito da una torre normanna al fianco della quale nei secoli successivi \u00e8 stata edificata la torre quadrata, risale secondo alcune ipotesi al 1070-1100 circa. La prima famiglia ad abitarvi fu la famiglia Pagano.\nI primi ampliamenti e l'arrivo dei Sanseverino.\nTra il XII e XIII secolo sotto le dominazioni sveve ed angioine si ebbero i primi ampliamenti del castello con la costruzione di ulteriori opere di fortificazione tra cui le 3 torri di forma circolare. \nIn questo periodo si susseguirono alla guida del castello varie famiglie, nel 1484 il castello pass\u00f2 alla famiglia Sanseverino in seguito al matrimonio tra un esponente del casato e una della famiglia Dentice.\nI Sanseverino sono sicuramente la famiglia che pi\u00f9 ha segnato la storia del Castello e della cittadina. Furono loro infatti che diedero al castello un aspetto pi\u00f9 signorile, promossero nel XV secolo la costruzione della \"Torre quadrata\" alta 34 metri e favorirono, la feudataria Aurelia Sanseverino, l'arrivo in citt\u00e0 di alcuni ordini monastici.\nDalla fine del casato Sanseverino alla prima met\u00e0 del Novecento.\nLa famiglia Sansevirino nei primi anni del XVII secolo lasci\u00f2 il feudo. Dopo brevi interregni nel 1632 il feudo fu ceduto alla famiglia Lubrano, da questi dopo alcune generazioni arriv\u00f2 attraverso il matrimonio tra Caterina Lubrano e Luigi alla casata dei Sisto y Britto. Queste famiglie susseguitesi non riuscirono a lasciare un segno paragonabile al lascito dei Sanseverino. Le famiglie andarono restringendo sempre pi\u00f9 i beni del feudo. Le ultime famiglie feudatarie si alternano nel Ottocento quando il Castello pass\u00f2 dai Sisto y Britto, prima famiglia a vantare il titolo di \"Duca di Ceglie\", alla famiglia napoletana dei Verusio. Il Castello arriv\u00f2 ai Verusio come \"unicum\".\nNella prima met\u00e0 nel Novecento il castello fu suddiviso in pi\u00f9 parti secondo l'asse ereditario. Cominci\u00f2 cos\u00ec una fase di declino per alcune porzioni del Castello.\nL'abbandono.\nI discendenti dei Verusio decisero, parte della famiglia fece rientro a Napoli, in gran parte di non vivere pi\u00f9 nel castello. Ne consegu\u00ec il trasferimento degli arredi, l'abbandono di alcune sue parti e un grave deperimento strutturale che ha causato tra l'altro il crollo in molte zone delle coperture e dei tetti. Coinvolta nei crolli anche la \"Sala del Consiglio\" dove \u00e8 andato perso un controsoffitto ligneo totalmente dipinto. Proprio di queste parti abbandonate si \u00e8 fatto carico il comune con un primo intervento di consolidamento strutturale della Torre Quadrata, che non era all'epoca ancora di propriet\u00e0 comunale, negli anni ottanta e successivamente a partire dalla fine degli anni novanta.\nOggi.\nDagli ultimi anni del Novecento l'amministrazione comunale ha cominciato ad acquisire porzioni del Castello Ducale, l'ultima acquisizione risale al 2014 quando sono divenute di propriet\u00e0 comunale le Torri Normanna e Quadrata e le adiacenze. L'amministrazione comunale quindi nei primi anni 2000 con diversi interventi di recupero ha iniziato il restauro di parti Castello Ducale. Attualmente oltre la met\u00e0 del Castello \u00e8 di propriet\u00e0 pubblica, anche se solo 2 ali sono visitabili ed ospitano dal maggio 2016 la Pinacoteca \"Emilio Notte\" e la Biblioteca \"Pietro Gatti\". Non sono visitabile il nucleo centrale costituito dalle Torri Normanna e Quadrata e le aree attigue ancora non restaurate, la parte privata rimasta di propriet\u00e0 di un ramo della famiglia Verusio, che \u00e8 la meglio conservata e conserva ancora gli arredamenti originali, e l'attiguo \"Giardino Ducale\" anch'esso privato.\nDescrizione.\nIl Castello si erge su uno dei due colli su cui \u00e8 posta Ceglie. Alla struttura si accede attraverso un ampio portale con arco a tutto sesto e un ingresso con volta ad ogiva che immette nell'atrio di forma irregolare circondato dalle varie ali del castello.\nA sinistra \u00e8 collocata la torre normanna che costituisce la parte originaria del castello, risalente pressappoco al 1100. A fianco alla Torre Normanna sorge la torre di forma quadrata, alta 34 \u00a0m \u00e8 il simbolo tradizionale della Citt\u00e0 che conserva ancora tracce visibili del suo carattere militare.\nSempre nell'atrio, a ridosso della torre normanna \u00e8 situato un pozzo sormontato da colonne, dal quale, secondo la tradizione attingeva acqua l'intera citt\u00e0 durante i periodi di siccit\u00e0, inoltre all'interno dell'atrio pullulano gli stemmi delle famiglie nobili che si sono avvicendate alla guida del feudo, le iscrizioni e altri elementi lapidei di notevole interesse artistico.\nDi fronte all'ingresso sono posti una scalinata ed un portale cinquecenteschi che conducono ad una delle parti residenziali (ala destra) costituita dalla Sala del Consiglio, un ampio vestibolo con volta decorata da pitture del \u2018500 e un lungo corridoio che immette in stanze con caminetti monumentali in pietra. Il perimetro esterno inoltre comprende tre torri angioine di forma circolare."}
{"id": "5982988", "revid": "2229822", "url": "https://it.wikipedia.org/wiki?curid=5982988", "title": "KSHMR", "text": "Il suo nome d'arte cos\u00ec come la sua canzone 2014 con lo stesso nome, si basano sul Kashmir, una regione indiana , che viene spesso chiamata \"paradiso in terra\". \u00c8 arrivato 12\u00b0 nella classifica \"Top 100 DJs\" del 2016 e del 2017 di DJ-Mag, mentre nel 2015 arriv\u00f2 23\u00b0, guadagnandosi un premio per la migliore new entry dell'anno.\nLa maggior parte delle canzoni di KSHMR sono rilasciate dall'etichetta discografica \"Spinnin' Records\".\nCarriera.\nConosciuto precedentemente come componente del duo Hip-Hop The Cataracs (sciolto nel 2013) Niles ha iniziato a fare musica electro house nel 2014 sotto lo pseudonimo di KSHMR. Ha collaborato con Firebeatz, R3HAB, Ti\u00ebsto, Carnage, Timmy Trumpet, Will Sparks, DallasK, Bassjackers e molti altri.\nKSHMR ha pubblicato il suo primo singolo \"Megalodon\" il 6 febbraio 2014 su Spinnin' Records. Il 9 aprile 2014 carica su Soundcloud \"Welcome To KSHMR Vol. 1\", un podcast in cui alterna alcuni singoli gi\u00e0 usciti e alcuni ancora in fase di sviluppo. Caric\u00f2 i primi tre volumi solo su Soundcloud, mentre quelli dal quarto all'ottavo furono caricati anche sul suo canale YouTube. Il singolo \"Karate\", in collaborazione con R3HAB, \u00e8 diventato uno dei singoli ufficiali francesi nel marzo 2015. Il 13 maggio 2016 rilascia il suo primo album \"The Lion Across The Field EP\". Il 1\u00ba dicembre 2016 rilascia su Splice una serie di tutorial, in cui spiega alcune strategie che lui utilizza per scrivere e mixare musica elettronica.\nNel luglio del 2017, KSHMR fonda la sua etichetta discografica, la \"Dharma Worldwide\", in collaborazione con Spinnin' Records.\nSoftware.\nKSHMR attualmente utilizza Ableton Live 11."}
{"id": "5982990", "revid": "125261774", "url": "https://it.wikipedia.org/wiki?curid=5982990", "title": "Max Herz Pasci\u00e0", "text": "Max Herz, il cui nome originale ungherese era Herz Miksa), nacque in una cittadina ungherese che oggi si trova in Romania e che ha mutato il suo nome in Gr\u0103niceri.\nBiografia.\nMax Herz nacque in una famiglia di mezzi economici limitati. Suo padre era un agricoltore. Max Herz fin\u00ec i suoi studi elementari e medi a Temesv\u00e1r (oggi Timi\u0219oara, Romania). Studi\u00f2 architettura sotto Alajos Hauszmann a Budapest (Universit\u00e0 Tecnica; 1874-1877) e sotto Henrich von Ferstel e Carl K\u00f6nig a Vienna (Universit\u00e0 Tecnica; 1877-1880). Dopo il suo esame finale, intraprese un lungo viaggio in Italia, e poi in Egitto nell'autunno del 1880. Pressoch\u00e9 inatteso, Julius Franz Pasci\u00e0, capo dell'Ufficio Tecnico del Ministero del Waqf (ossia degli Affari Religiosi) offr\u00ec un lavoro a Herz al Cairo. Egli accett\u00f2 e assunse l'incarico, che prevedeva anche la responsabilit\u00e0 della conservazione delle moschee. Come architetto-capo del \"Comit\u00e9 de Conservation des Monuments de l'Art Arabe\", sovrintese alla conservazione dei monumenti dell'architettura arabo-islamica e copta in tutto l'Egitto, innanzi tutto quelli del Cairo, dal 1890 fino al termine del 1914.\nCon lo scoppio della Prima guerra mondiale, alla fine del 1914, Herz, un cittadino ungherese, fu costretto ad andare in pensione e a subire l'espulsione dal Paese come uno straniero nemico da parte delle autorit\u00e0 britanniche; malgrado ufficialmente fosse una provincia autonoma dell'Impero ottomano che godeva di diritti speciali, l'Egitto era stato sotto il giogo britannico dal 1882, in conseguenza della fallita insurrezione patriottica di A\u1e25mad \u02bfOr\u0101b\u012b. Abbandonando alle spalle ogni suo avere, si rec\u00f2 a Milano con la sua famiglia, dove vivevano i parenti della moglie italiana. L'Italia poco dopo (24 maggio 1915) cess\u00f2 di essere Paese neutrale, condizione per poter ricevere la pensione guadagnatasi in Egitto, cosicch\u00e9 Herz si trasfer\u00ec in Svizzera, a Zurigo. \nIl mondo nel quale era vissuto fino ad allora collass\u00f2 e, quel che per lui era peggio, suo figlio diciassettenne era morto improvvisamente nell'autunno del 1914: dolore dal quale Max Herz non si riprese mai del tutto. L'uomo, che si era sempre mostrato in precedenza ricco di ottimismo, gradatamente mut\u00f2 carattere e in breve svilupp\u00f2 una malattia gastrica alla quale non erano certi estranei i sentimenti di drammatica afflizione che pativa, e mor\u00ec nel corso di un'operazione chirurgica per risolvere i suoi mali. Ubbidendo alle sue stesse precise volont\u00e0, egli fu sepolto nella tomba che egli stesso aveva progetto per il figlio nel Cimitero monumentale di Milano. \nQuando la moglie mor\u00ec nel 1949, anch'ella volle farsi seppellire accanto a loro.\nAttivit\u00e0.\nConservazione di monumenti.\nNel XIX secolo, lo stato di conservazione dei monumenti arabo-islamici in Egitto si era gravemente e rapidamente deteriorato. Per contrastare questo degrado, il Chediv\u00e8 Tawf\u012bq aveva fondato nel 1881 il \"Comit\u00e9 de Conservation des Monuments de l'Art Arabe\". Di esso Max Herz assunse la guida, succedendo a Julius Franz Pasci\u00e0, andato a riposo nel 1887 e dal 1890 occup\u00f2 anche il posto di Architetto Capo, creato espressamente per lui. Il Presidente del Comit\u00e9 era \"ex officio\" il ministro egiziano del Waqf ma la reale direzione degli affari era affidata all'Architetto Capo. Le decisioni erano prese collettivamente nel corso delle riunioni del Comit\u00e9, composte in parte da egiziani e in parte da esperti europei. Tuttavia, sulla scorta della qualificazione, esperienza, attaccamento al lavoro, capacit\u00e0 di lavoro e non da ultimo della sua posizione, Herz svolse un ruolo decisivo nel Comit\u00e9, che subito estese la sfera delle proprie attivit\u00e0 anche ai monumenti dell'arte copta (la conservazione dei monumenti dell'architettura dell'antico Egitto faraonico era un fine istituzionale di numerose organizzazioni governative egiziane).\nMax Herz occup\u00f2 questo posto per un quarto di secolo (1890-1914) e, per le sue competenze, svolse un importante ruolo nella conservazione dei monumenti architettonici arabo-islamici e copti. Il debito contratto nei suoi confronti, vista la sua azione di salvaguardia di un gran numero di monumenti, \u00e8 assai grande, e le sue attivit\u00e0 sono considerate esemplari fino ad oggi. Herz segu\u00ec il metodo del \"restauro stilistico\", vale a dire il disfarsi delle ultime superfetazioni di scadente qualit\u00e0 del manufatto per riportarlo all'originale, di maggior qualit\u00e0, anche sotto il profilo culturale, \u201cche non sarebbe mai potuto esistere in ogni altro momento\u201d. L'altro approccio estremo alla conservazione architettonica richiedeva di evitare qualsiasi tipo di restauro o di ricostruzione; solo era consentita la conservazione del monumento nella sua forma realmente esistente, senza alcuna aggiunta. Herz credeva nel restauro stilistico ma lo praticava con moderazione, buon gusto e buon senso. Questo approccio era in parte determinato dalla cronica mancanza di fondi a disposizione del Comit\u00e9, che non consentiva un completo restauro su larga scala. In una primissima fase, il Comit\u00e9 decise che il suo compito di gran lunga prioritario fosse quello di garantire la sopravvivenza del maggior numero di monumenti.\nNella pratica di Herz, la \u201cpurezza stilistica\u201d significava che in caso di periodi in cui l'architettura era ben nota a causa dell'esistenza di numerosi altri monumenti similari, egli considerava lecita la ricostruzione sulla base di un ragionamento deduttivo. Questo fu il caso di moschee del tardo periodo mamelucco burji (circasso), che era rappresentato da numerosi splendidi edifici di culto al Cairo, vari raffinati minareti dei quali, ad esempio, erano in molti casi danneggiati a causa della fragilit\u00e0 dei materiali. D'altro canto, l'architettura del periodo fatimide era scarsamente nota, tanto che Herz lasci\u00f2 inalterato il tardo sgradevole minareto che aveva sostituito l'originale manufatto della Moschea al-Aqmar (1125) quando egli dovette restaurarlo, proprio per il fatto che non vi era alcuna informazione sul suo aspetto originale e si sapeva troppo poco dei minareti fatimidi in genere (i suoi successori espressero un rispetto assai minore nella ricostruzione della moschea del vizir fatimide al-\u1e62\u0101li\u1e25 \u1e6cal\u0101\u02be\u012b\u02bf b. Ruzz\u012bk (1160), sull'originale aspetto della quale essi possedevano solo scarse informazioni). La sostituzione delle strutture mancanti (e.g., fontana, \"minbar\") come richiesto dal \u201crestauro stilistico\u201d era un'impellente necessit\u00e0 da un punto di vista pratico nel caso delle moschee, indipendentemente dal fatto che la loro forma originale fosse nota oppure no, perch\u00e9 l'osservazione religiosa doveva essere ripresa in loro dopo il completamento del restauro dal Comit\u00e9.\nEsiste un dibattito ininterrotto circa la teoria e la pratica della conservazione architettonica in tutto il mondo, in cui trovano spazio varie e profondamente diverse opinioni, spesso dipendenti da determinate circostanze. Nella teoria e nella pratica, il Comit\u00e9 segu\u00ec i pi\u00f9 aggiornati standard messi a punto nel mondo occidentale. Il metodo adottato dal Comit\u00e9 sotto la guida di Herz Pasci\u00e0 \u00e8 considerato come esemplare ed \u00e8 attualmente seguito nella pratica della conservazione in Egitto ai giorni nostri. Era perfettamente naturale che opinioni diverse dessero voce a una serie di questioni complesse, specialmente considerando che nel periodo in discussione il Comit\u00e9 funzionava in un Paese sotto dominazione britannica. Le attivit\u00e0 del Comit\u00e9 erano caratterizzate da un alto livello di professionalit\u00e0, precisione e devozione. Nairy Hampikian scrisse, allorch\u00e9 ebbe completato il restauro della fatimide B\u0101b Zuwayla (1092), una delle porte della citt\u00e0 medievale: \u201cHo deliberatamente incluso molti dettagli minori nel riepilogo di queste attivit\u00e0 del Comit\u00e9, perch\u00e9 sono convinta che essi aiuteranno a contrastare giudizi concettuali e politici affrettati sulle sue attivit\u00e0. ... L'amore e la cura che sono stati trasmessi a questi monumenti attraverso il lavoro del Comit\u00e9, la meticolosa professionalit\u00e0 con cui hanno operato i suoi membri e la sincerit\u00e0 dei loro sforzi \u00e8 spesso sottostimata. Inoltre, il grado di seriet\u00e0 con cui queste persone si sono accostate al loro lavoro \u00e8 solo realmente evidente quando uno osservi le loro linee di ragionamento che tengono conto della singola struttura attraverso un certo numero di anni\u201d. Il Comit\u00e9 document\u00f2 scrupolosamente le sue attivit\u00e0. Tale documentazione \u00e8 sopravvissuta e la sua indagine scientifica \u00e8 avviata. Il Comit\u00e9 ha pubblic\u00f2 un Bollettino annuale in lingua francese sulle sue attivit\u00e0, che furono tradotte poi in lingua araba.\nMonumenti completamente restaurati da Herz.\nHerz intraprese importanti lavori di restauro della Moschea di al-Azhar (970-972) e a lui dobbiamo la sopravvivenza della Cittadella di Qaytbay (o Forte Q\u0101ytb\u0101y) (1477), che il Sultano mamelucco eresse sulle rovine del Faro di Alessandria ad Alessandria d'Egitto.\nProgetti pi\u00f9 importanti realizzati di Max Herz.\nPrimo Direttore del Museo Arabo.\nNel 1880 il Chediv\u00e8 Tawf\u012bq coinvolse Julius Franz Pasci\u00e0 nel progetto di fondazione del Museo Arabo (attualmente \"Museo d'arte islamica\"). Nel 1892 il Comit\u00e9 indic\u00f2 Herz per la guida del Museo, e nel 1902 egli fu nominato Direttore. Ci\u00f2 avvenne in concomitanza con l'inaugurazione del palazzo del nuovo museo, progettato da Alfonso Manescalco. Fino ad allora le collezioni del museo erano state ospitate in edifici provvisori nella diroccata Moschea di al-Hakim (990-1013), quando la carica di Direttore non esisteva ancora. Herz pubblic\u00f2 il catalogo del Museo in lingua francese in due edizioni; entrambe furono tradotte in lingua inglese] e la seconda edizione fu tradotta anche in lingua araba. In aggiunta alle descrizioni degli oggetti, i cataloghi contenevano una succinta esposizione della storia dell'arte arabo-islamica, in accordo con le materie rappresentate dalle collezioni museali, tanto da essere ancor oggi assai valido strumento di comprensione."}
{"id": "5982991", "revid": "736476", "url": "https://it.wikipedia.org/wiki?curid=5982991", "title": "Campionati del mondo di corsa in montagna 2010", "text": "I Campionati del mondo di corsa in montagna 2010 si sono disputati a Kamnik, Velika Planina, in Slovenia, il 5 settembre 2010 sotto il nome di \"World Mountain Running Championships\". Il titolo maschile \u00e8 stato vinto da Samson K. Gashazghi, quello femminile da Andrea Mayr. I mondiali di corsa in montagna sono, a partire dal 2009 compreso, una competizione riconosciuta ufficialmente dalla International Association of Athletics Federations (IAAF)."}
{"id": "5982992", "revid": "124123", "url": "https://it.wikipedia.org/wiki?curid=5982992", "title": "Luiz Carlos Barreto", "text": "\u00c8 stato sposato con Lucy Barreto. Dal loro matrimonio sono nati Bruno e F\u00e1bio Barreto. Ambedue i figli hanno intrapreso la carriera di registi."}
{"id": "5982997", "revid": "1543377", "url": "https://it.wikipedia.org/wiki?curid=5982997", "title": "Killing Floor (videogioco)", "text": "Killing Floor \u00e8 un videogioco FPS survival horror co-op, sviluppato e pubblicato da Tripwire Interactive. Il gioco \u00e8 completamente tradotto in italiano, sia per i testi che per il doppiaggio.\nOriginariamente \u00e8 stato pubblicato nel 2005 come mod di \"Unreal Tournament 2004\", da Shatterline Productions. Il 14 maggio 2009 \u00e8 stato pubblicato ufficialmente come gioco stand-alone, per PC Windows, e nel 2010, per macOS. Il gioco utilizza come motore grafico l'Unreal Engine 2.\nUn seguito, dal titolo Killing Floor 2 \u00e8 stato pubblicato in versione digitale con accesso anticipato su Steam, il 21 aprile 2015.\nTrama.\nIl gioco \u00e8 ambientato a Londra, dove innumerevoli creature simili a zombi hanno sterminato e divorato quasi tutta la popolazione. Il governo ha tempestivamente messo in quarantena la citt\u00e0, formando un cordone di sicurezza per impedire il dilagare delle creature, comunemente denominate \"Specimens\", in italiano \"Esemplari\".\nQueste creature in realt\u00e0 non sono degli zombi, ma dei cloni umani creati da una compagnia di biotecnologia, la Horzine Biotech, specializzata in ricerche sperimentali sulla manipolazione genetica e la clonazione di massa. La compagnia \u00e8 stata finanziata e incaricata dal governo di gestire un programma militare segreto con lo scopo di creare armate di cloni a basso costo, da usare in guerra.\nPer\u00f2 qualcosa \u00e8 andato storto durante la sperimentazione, ed i cloni-umani hanno iniziato, inaspettatamente, a cambiare. I soggetti si sono completamente trasformati, subendo differenti e grottesche mutazioni che li hanno resi pi\u00f9 forti ma anche pi\u00f9 aggressivi.\nGrazie alla loro nuova forza bruta i cloni, o esemplari, sono riusciti a prendere il sopravvento sul personale di sicurezza all'interno dei laboratori, e hanno massacrato gli scienziati del programma di ricerca. Purtroppo senza nessuno scienziato rimasto a disattivare i dispositivi di clonazione, la produzione di cloni \u00e8 continuata senza sosta, arrivando a formare migliaia di queste creature. Una volta sfuggiti ai laboratori della Horzine, gli esemplari si sono riversati sulle strade e hanno incominciato a cibarsi della popolazione. Le forze di polizia hanno provato a respingerli, ma senza successo. I giocatori fanno parte di quei pochi sopravvissuti delle forze dell'ordine e soldati inviati a sterminare gli esemplari e a salvare i superstiti.\nModalit\u00e0 di gioco.\n\"Killing Floor\" \u00e8 uno sparatutto in prima persona che permette ai giocatori di muoversi in un ambiente 3d. Il videogioco \u00e8 focalizzato sul multiplayer in cooperativa, tuttavia non esclude la possibilit\u00e0 di giocare in solitaria. Il giocatore pu\u00f2 iniziare una partita entrando in una stanza, o in inglese lobby, creata da un altro giocatore. Una lobby \u00e8 in grado di ospitare fino a 6 giocatori. Una volta selezionata la mappa e le impostazioni di gioco desiderate, la partita pu\u00f2 avere inizio.\nI giocatori partono con un equipaggiamento base, un coltello e una pistola 9\u00a0mm, e devono giocare di squadra per sconfiggere gli innumerevoli esemplari che gli si pareranno davanti. Il gioco mette a disposizione una chat testuale e una vocale per aiutare i giocatori a comunicare fra loro, ma esistono anche dei comandi preimpostati per chiedere aiuto o dirigere la strategia di gioco in modo veloce. Si possono selezionare 5 diversi tipi di difficolt\u00e0, da principiante a infernale, aumentando il numero di esemplari per ondata, la loro forza e la resistenza.\nIl gioco offre ai giocatori due modalit\u00e0 di gioco principali.\nPerks.\nI giocatori possono selezionare 7 perks diversi. Ognuno equivale a un ruolo distinto.\nOgni perk possiede bonus propri ed \u00e8 specializzato in una specifica tipologia d'arma. La scelta del perk dev'essere fatta prima dell'inizio della partita, ma pu\u00f2 essere cambiata durante la fase di acquisto al negozio o nel men\u00f9 profilo del giocatore a fine partita. Ogni perk progredisce partendo da livello 0 fino ad arrivare al 6. Per salire di livello bisogna completare determinati obiettivi, come uccidere un elevato numero di un tipo di esemplare o saldare una certa percentuale di porte. L'obiettivo dipende dal perk selezionato.\nNemici.\nGli Esemplari sono di vario tipo, ognuno con caratteristiche diverse; alcuni sono vulnerabili a una particolare tipologia d'arma."}
{"id": "5982998", "revid": "1005847", "url": "https://it.wikipedia.org/wiki?curid=5982998", "title": "Primo impero bulgaro", "text": ""}
{"id": "5983001", "revid": "486946", "url": "https://it.wikipedia.org/wiki?curid=5983001", "title": "Prima repubblica spagnola", "text": ""}
{"id": "5983002", "revid": "1005847", "url": "https://it.wikipedia.org/wiki?curid=5983002", "title": "Prima repubblica portoghese", "text": ""}
{"id": "5983003", "revid": "486946", "url": "https://it.wikipedia.org/wiki?curid=5983003", "title": "Prima repubblica austriaca", "text": ""}
{"id": "5983006", "revid": "125965376", "url": "https://it.wikipedia.org/wiki?curid=5983006", "title": "Kylian Mbapp\u00e9", "text": "A livello di club ha vinto quattro campionati francesi (2016-17, 2017-18, 2018-19, 2019-20), due Coppe di Lega francesi (2017-18 e 2019-20), tre Coppe di Francia (2017-18, 2019-20 e 2020-21) e tre Supercoppe francesi (2018, 2019 e 2020).\nCon la nazionale francese ha partecipato a un campionato del mondo (2018), vincendolo, un campionato europeo (2020) e due UEFA Nations League (2018-19 e 2020-21), laureandosi campione nell'edizione 2020-2021. Prima di entrare nel giro della nazionale maggiore, \u00e8 stato campione europeo di categoria nel 2016 con la nazionale Under-19.\nA livello individuale, nel 2018 ha vinto l'edizione inaugurale del Trofeo Kopa, oltre a classificarsi al quarto posto nella graduatoria del Pallone d'oro.\nBiografia.\nNato a Bondy, nella regione francese dell'\u00cele-de-France, Kylian \u00e8 cresciuto in una famiglia di sportivi originaria del Camerun e dell'Algeria. Suo padre Wilfried, infatti, svolge il ruolo di dirigente nella squadra calcistica dell'AS Bondy, mentre sua madre Fayza \u00e8 stata una professionista della pallamano. Anche il fratello del padre, Pierre, \u00e8 dirigente sportivo del e suo fratello adottivo \u00e8 l'ex calciatore Jir\u00e8s Kembo Ekoko, adottato dal padre di Kylian in et\u00e0 adolescenziale.\nCaratteristiche tecniche.\nMbapp\u00e9 nasce calcisticamente come esterno offensivo, ma \u00e8 anche in grado di ricoprire il ruolo di prima punta. Molto abile nel dribbling, \u00e8 dotato di grande velocit\u00e0 e intelligenza tattica, che gli consentono di lasciarsi alle spalle il proprio marcatore diretto e, di conseguenza, essere incisivo in profondit\u00e0.\nPer il suo stile di gioco, \u00e8 stato paragonato al connazionale Thierry Henry.\nCarriera.\nClub.\nMonaco.\nDopo aver giocato nelle file dell'AS Bondy, Mbapp\u00e9 ha fatto parte della pi\u00f9 importante accademia calcistica francese, l'INF Clairefontaine. Qui ha potuto attirare l'attenzione di societ\u00e0 prestigiose, tra cui , e . Quest'ultimo club lo convince ad entrare nel proprio centro di formazione giovanile di La Turbie. Con la squadra giovanile monegasca vince nel maggio del 2016 la Coppa Gambardella, battendo 3-0 in finale il con una sua personale doppietta e la rete di Irvin Cardona. \nIl suo debutto in Ligue 1 avviene il 2 dicembre 2015 nel pareggio interno per 1-1 contro il , subentrando a F\u00e1bio Coentr\u00e3o nei minuti finali. Con questa presenza stabilisce il nuovo record di giocatore pi\u00f9 giovane a vestire la maglia del club del Principato. Il 20 febbraio 2016 sigla la sua prima rete da professionista nella vittoria per 3-1 contro il . All'et\u00e0 di 17 anni e 62 giorni diventa, quindi, il marcatore pi\u00f9 giovane nella storia del Monaco, infrangendo il precedente record di Thierry Henry. Il 6 marzo seguente firma il suo primo contratto professionistico.\nNella stagione seguente viene schierato titolare nella prima giornata di campionato contro il , durante la quale subisce un infortunio nel primo tempo e gli viene diagnosticata una concussione cerebrale. Il 27 settembre successivo disputa la prima partita in Champions League in occasione del pareggio per 1-1 contro il , subentrando a Ti\u00e9mou\u00e9 Bakayoko negli ultimi quindici minuti del secondo tempo. L'11 febbraio 2017 sigla la sua prima tripletta in Ligue 1, all'et\u00e0 di 18 anni e 56 giorni, nella vittoria interna per 5-0 contro il , la seconda da professionista in carriera dopo quella in un 7-0 al in Coupe de la Ligue, segnata all'et\u00e0 di 17 anni e 359 giorni. Sempre nel mese di febbraio mette a segno la sua prima rete in Champions League, nella partita di andata persa 5-3 contro il ; segna anche nella partita di ritorno, contribuendo al 3-1 finale che garantisce alla squadra di Jardim la qualificazione ai quarti di finale.\nIl 12 aprile seguente realizza la sua prima doppietta in Champions League, nell'andata dei quarti di finale contro il al Signal Iduna Park che regala alla sua squadra la vittoria per 3-2. Segna anche nella partita di ritorno vinta 3-1 dai monegaschi, che riescono ad ottenere la qualificazione alla semifinale della medesima competizione. Malgrado l'eliminazione contro la \u00e8 riuscito a segnare nella partita di ritorno allo Juventus Stadium l'unica rete per il Monaco, divenendo il pi\u00f9 giovane giocatore a segnare in una semifinale di Champions League. Il 17 maggio 2017, assieme al Monaco, ha potuto festeggiare la vittoria del campionato nazionale, che rappresenta il suo primo titolo tra i professionisti.\nParis Saint-Germain.\nIl 31 agosto 2017 passa in prestito al con diritto di riscatto per i parigini. Secondo la stampa, l'accordo tra i due club per il trasferimento a titolo definitivo sarebbe stato raggiunto sulla base di 145 milioni di euro pi\u00f9 35 milioni di bonus, cifra che farebbe del francese il secondo acquisto pi\u00f9 costoso di sempre dietro al compagno di squadra Neymar. Il 9 settembre seguente, al debutto con la nuova maglia, contribuisce con un gol e un assist alla vittoria per 5-1 sul campo del . Quattro giorni dopo, esordisce con un gol anche in Champions League, nella vittoria esterna per 5-0 ai danni del . Conclude la fase a gironi della massima competizione continentale con 4 gol e 3 assist. La sua esperienza in questa edizione di Champions si conclude agli ottavi a causa della sconfitta contro il (3-1 andata e 1-2 ritorno).\nIl 17 febbraio 2018 il Paris Saint-Germain batte per 5-2 lo e sale a quota 68 punti in classifica: per effetto di una clausola contenuta nel suo contratto d'acquisto e legata alla matematica salvezza dei parigini, il riscatto di Mbapp\u00e9 dal Monaco diventa obbligatorio. Il 31 marzo conquista il primo trofeo con la maglia del PSG, la Coppa di Lega, battendo in finale gli ex compagni del Monaco (3-0). Conclude la stagione vincendo anche il campionato francese e la coppa di Francia totalizzando 21 gol in 44 presenze .\nIl 3 agosto 2018 aggiunge al proprio palmar\u00e8s la Supercoppa di Francia, che i parigini si aggiudicano grazie alla vittoria per 4-0 sul Monaco, ex-club di Mbapp\u00e9, che non prende parte al match. Il 7 ottobre 2018 segna la sua prima quaterna, nella partita di campionato contro il Lione.\nTermina la stagione 2018-2019 a quota 33 reti in campionato, risultando il migliore marcatore stagionale d'Europa, secondo solo a Lionel Messi.\nSegna la sua prima doppietta della stagione 2019-2020 contro il , in campionato. Il 22 ottobre 2019, in Champions League, realizza una tripletta contro il Club Brugge, salendo a quota 15 gol nella competizione. Con queste reti diventa il pi\u00f9 giovane giocatore della storia (20 anni e 306 giorni) a segnare 15 gol nella competizione, battendo il record di Messi, a segno in Champions League 15 volte all'et\u00e0 di 21 anni e 288 giorni. Inoltre eguaglia il record di Joseba Llorente, che era riuscito ad entrare a partita in corso e mettere a segno tre gol con il Villarreal nel 2008. Il 4 marzo 2020 segna una tripletta ai danni del Lione in Coppa di Francia, partita che finir\u00e0 poi 1-5 per i parigini. Dopo la sospensione della stagione calcistica francese a causa della pandemia di COVID-19, che determina la chiusura anticipata del campionato, Mbapp\u00e9 vince la Ligue 1 e, per la seconda volta di fila, la classifica dei marcatori con 18 reti (a pari merito con Ben Yedder). Vince poi la Coppa di Francia, anche se durante la finale contro il \u00e8 costretto a uscire dal campo per un infortunio causato da un duro intervento di Lo\u00efc Perrin; l'inconveniente lo costringe a saltare la successiva finale della Coppa di Lega, vinta dai compagni. Rientrato in campo il 12 agosto 2020 nella partita di ritorno dei quarti di finale di Champions League contro l', disputa la semifinale del torneo e il 23 agosto 2020 anche la finale, persa per 0-1 contro il .\nNella stagione successiva salta le prime partite perch\u00e9 contagiato dal COVID-19. Tornato in campo a settembre, nel dicembre 2020 segna, contro il , il suo centesimo gol con la maglia del PSG, divenendo uno dei cinque calciatori ad aver tagliato questo traguardo. Andando a segno due volte nella fase a gironi del torneo, diventa il calciatore pi\u00f9 giovane ad aver segnato 20 gol in UEFA Champions League. Il 16 febbraio 2021, nell'andata degli ottavi di finale del torneo, realizza una tripletta in casa del , impresa compiuta in passato, a livello di competizione internazionale, da Faustino Asprilla e Andrij \u0160ev\u010denko; il francese \u00e8 per\u00f2 il primo a realizzarla al Camp Nou nella fase ad eliminazione diretta. Con queste tre marcature scavalca Pauleta, piazzandosi al terzo posto tra i migliori marcatori nella storia del PSG. Il 21 marzo seguente, realizzando due gol nella vittoria per 2-4 a Lione, taglia il traguardo delle 100 reti in Ligue 1 e, a 22 anni, diviene anche il calciatore pi\u00f9 precoce a riuscirci.\nNazionale.\nNazionali giovanili.\nMbapp\u00e9 viene convocato nella per il campionato europeo di categoria del 2016. In questa competizione mette a segno la sua prima rete nella seconda partita della fase a gironi vinta 2-0 contro la . Nella partita successiva sigla una doppietta ai danni dei , consentendo ai transalpini di superare la fase a gironi. Nella semifinale contro il , conclusa con il risultato di 3-1, sigla un assist e due gol. Il 24 luglio successivo conquista la manifestazione sconfiggendo in finale l' per 4-0. Mbapp\u00e9, con cinque reti in cinque partite, si classifica secondo nella graduatoria dei marcatori del torneo alle spalle del connazionale Jean-K\u00e9vin Augustin.\nNazionale maggiore.\nNel marzo 2017 viene convocato per la prima volta nella nazionale maggiore dal CT transalpino Didier Deschamps, per la sfida valida per le qualificazioni al campionato del mondo 2018 contro il e l'amichevole contro la , rispettivamente il 25 e il 28 marzo. Esordisce in nazionale proprio contro i lussemburghesi, subentrando a Dimitri Payet al 78'. La prima rete arriva il 31 agosto 2017 nella partita delle qualificazioni mondiali contro i .\nConvocato per la fase finale del campionato del mondo di Russia, mette a segno il gol decisivo nella seconda partita della nazionale transalpina, vinta per 1-0 sul . Il 30 giugno segna due gol nell'ottavo di finale vinto dalla Francia contro l' con il punteggio di 4-3, oltre a essersi guadagnato il rigore dell'1-0 segnato da Antoine Griezmann. Segna anche nella finale di Mosca, diventando il secondo \"teenager\", dopo Pel\u00e9, a segnare un gol in una finale del campionato del mondo. La Francia vince 4-2 sulla Croazia, laureandosi cos\u00ec campione del mondo. Al termine della competizione viene inoltre nominato miglior giovane del torneo. La partecipazione vittoriosa al Mondiale gli ha permesso di guadagnare dalla federazione la somma di euro in premi, che ha deciso di donare in beneficenza.\nDopo aver partecipato alle qualificazioni al campionato europeo ed essere risultato decisivo per la qualificazione della Francia alla fase finale della UEFA Nations League 2020-2021, il 18 maggio 2021 Mbapp\u00e9 viene convocato in nazionale per il campionato europeo 2020. Il 28 giugno la Francia affronta la negli ottavi di finale. Dopo un 3-3 protrattosi fino alla fine dei tempi supplementari, la partita prosegue con i tiri di rigore; Mbapp\u00e9 fallisce il quinto decisivo tentativo di trasformazione dal dischetto, causando l'eliminazione della Francia dal torneo. Inoltre il giocatore non riesce a segnare in nessuna delle quattro partite della competizione.\nIl 13 novembre 2021, in occasione del successo per 8-0 contro il , realizza una quaterna, diventando il primo a farlo con la nazionale francese dopo Just Fontaine, autore di quattro gol nel 1958.\nStatistiche.\nTra club, nazionale maggiore e nazionali giovanili, Mbapp\u00e9 ha totalizzato globalmente 343 presenze segnando 218 reti, con una media di 0,63 gol a partita.\nPresenze e reti nei club.\n\"Statistiche aggiornate al 26 febbraio 2022.\""}
{"id": "5983016", "revid": "1670527", "url": "https://it.wikipedia.org/wiki?curid=5983016", "title": "Now (servizio di streaming)", "text": "Now (precedentemente Sky Online e Now TV) \u00e8 un servizio di streaming on-demand e in diretta di Sky. Lanciato per la prima volta nel Regno Unito nel 2012, il servizio \u00e8 disponibile anche in Irlanda, in Italia, in Germania (dove opera come \"Sky Ticket\") e Austria (dove opera come \"Sky X\"). La piattaforma era disponibile anche in Spagna, commercializzata come \"Sky\", tra il 2017 e il 2020.\nDisponibile senza contratto in formula prepagata, consente la visione di alcuni contenuti dell'offerta Sky tramite una videoteca di titoli selezionabili oppure di seguire in diretta alcuni canali.\nStoria.\nNow TV nasce nel Regno Unito il 17 luglio 2012, con un'offerta che inizialmente comprendeva solamente il pacchetto Sky Cinema. Dal marzo 2013 inizia a offrire anche il pacchetto Sky Sports, dall'ottobre 2013 i canali di intrattenimento e da giugno 2016 il pacchetto dedicato ai bambini. Il 26 aprile 2017 Now TV arriva in Irlanda.\nIl servizio sbarca in Italia il 2 aprile 2014 con il nome di Sky Online, dopo che ne era stata gi\u00e0 lanciata la versione britannica, con l\u2019obiettivo di offrire agli utenti un servizio alternativo alla pay tv tradizionale o semplicemente per chi non poteva installare la parabola. Offriva contenuti esclusivamente in SD ed era disponibile per un numero limitato di dispositivi. Oltre a intrattenimento, cinema e serie TV, permetteva anche la visione di alcuni eventi sportivi (come la Champions League) pagando evento per evento ogni partita, oppure offrendo un pacchetto a scelta su una squadra a scelta di Serie A (tra le 8 disponibili).\nIl 21 maggio 2015 nasce il dispositivo Sky Online Tv Box che permette la visione direttamente sul televisore, collegando l'apparecchio con un cavo HDMI.\nIl 24 giugno 2016 Sky Online diventa Now TV in seguito a un rebrand della piattaforma a livello europeo, mentre il dispositivo Sky Online TV Box diventa Now TV Box, mantenendo le stesse caratteristiche. A partire da febbraio 2017 il servizio \u00e8 disponibile anche in HD.\nA maggio 2018 l'interfaccia viene rinnovata e viene lanciata la Smart Stick, un dispositivo che consente la visione su qualsiasi televisore con presa HDMI.\nIl 16 marzo 2021 la piattaforma subisce un restyling dell'interfaccia e cambia nome in Now.\nDal 15 febbraio 2022, viene reso disponibile in Italia Peacock TV (servizio streaming di NBCUniversal) su Sky Q e Now senza costi aggiuntivi.\nOfferta.\nL'offerta di Now \u00e8 suddivisa in pacchetti separati che comprendono sia canali lineari, scelti tra quelli presenti sulla piattaforma Sky, sia contenuti on demand come film, show televisivi, serie TV, documentari e sport, anch'essi tratti dal catalogo Sky. Nel Regno Unito e in Irlanda i pacchetti sono definiti \"Passes\" e sono suddivisi in \"Entertainment\", \"Sky Cinema\", \"Sky Sports\", \"Kids\" e \"hayu\". In Italia, fino al 26 maggio 2020, erano denominati \"Ticket\" e comprendevano \"Cinema\", \"Serie TV\", \"Intrattenimento\", \"Sport\" e \"Opzione +\" (per guardare tutti i ticket attivi nella propria offerta eccetto \"Sport\" su 2 dispositivi in contemporanea). Dal 27 maggio 2020 i ticket \"Intrattenimento\" e \"Serie TV\" diventano \"Entertainment\" e \"Kids\" e l'offerta si compone cos\u00ec dei pass \"Entertainment\" (con serie TV, show, produzioni Sky Original e documentari di natura, scienza, storia e arte), \"Cinema\", \"Kids\" (programmi dedicati a bambini e ragazzi) e \"Sport\".\nI contenuti sono disponibili su diverse piattaforme, che vanno dalla TV ai dispositivi mobili. In Italia \u00e8 possibile utilizzare il servizio fino a un massimo di quattro dispositivi contemporaneamente; nel Regno Unito e in Irlanda anche contemporaneamente su due dispositivi. In Italia \u00e8 necessario attivare l'opzione aggiuntiva che comprende l'HD. Dal 2018, nel Regno Unito e in Irlanda \u00e8 possibile scaricare i contenuti per averne accesso offline, mentre dal 2019 anche in Italia.\nNei dispositivi Now \u00e8 possibile scaricare applicazioni che consentono l'accesso ad altri servizi di streaming, come Netflix, Disney+ e Prime Video."}
{"id": "5983017", "revid": "440690", "url": "https://it.wikipedia.org/wiki?curid=5983017", "title": "Kylian Mbappe Lottin", "text": ""}
{"id": "5983022", "revid": "329581", "url": "https://it.wikipedia.org/wiki?curid=5983022", "title": "Andrea del Minga", "text": ""}
{"id": "5983024", "revid": "486946", "url": "https://it.wikipedia.org/wiki?curid=5983024", "title": "Seconda repubblica spagnola", "text": ""}
{"id": "5983042", "revid": "599013", "url": "https://it.wikipedia.org/wiki?curid=5983042", "title": "Mark Tyler", "text": "Ha rivestito per larghi tratti della sua carriera la divisa del Peterborough, societ\u00e0 di cui \u00e8 ritenuto una bandiera e di cui \u00e8 - con 494 apparizioni - il secondo calciatore pi\u00f9 rappresentativo, alle spalle di Tommy Robson.\nCarriera.\nClub.\nMuove i suoi primi passi nelle giovanili del Norwich City, prima di approdare al Peterborough United. Esordisce tra i professionisti il 18 settembre 1994 nella trasferta persa 4-0 contro il Birmingham City.\nNel 2007 perde il posto tra i pali a favore del pi\u00f9 giovane Joe Lewis. Relegato ai margini della rosa, il 15 giugno 2009 si accorda con la societ\u00e0 per la rescissione del contratto, lasciando i \"Posh\" dopo 15 stagioni.\nIl 18 giugno 2009 si lega per due stagioni al Luton Town, in Football Conference.\nL'8 marzo 2016 torna in prestito per tre mesi al Peterborough United. Oltre al ruolo di giocatore, svolger\u00e0 anche la funzione di preparatore dei portieri della rosa. Il 16 maggio si accorda con la societ\u00e0 per il rinnovo annuale del contratto.\nNazionale.\nNel 1997 ha partecipato ai Mondiali Under-20 svolti in Malaysia, nel ruolo di secondo portiere alle spalle di David Lucas. In precedenza aveva preso parte ad un incontro con la selezione Under-18.\nStatistiche.\nPresenze e reti nei club.\n\"Statistiche aggiornate al 30 giugno 2017.\"\nCollegamenti esterni.\n "}
{"id": "5983047", "revid": "1001457", "url": "https://it.wikipedia.org/wiki?curid=5983047", "title": "Roden", "text": ""}
{"id": "5983051", "revid": "110157", "url": "https://it.wikipedia.org/wiki?curid=5983051", "title": "The Sound of The Shadows", "text": "The Sound of The Shadows \u00e8 un album del gruppo musicale britannico The Shadows, pubblicato dall'etichetta discografica Columbia Graphophone/EMI nel 1965."}
{"id": "5983058", "revid": "76963", "url": "https://it.wikipedia.org/wiki?curid=5983058", "title": "Leone di Napoli", "text": "Spos\u00f2 Euprassia figlia di Andrea II. Il suo ducato non dur\u00f2 molto, infatti govern\u00f2 il ducato napoletano per sei mesi, in quanto fu spodestato dal suocero Andrea II che si mise al suo posto."}
{"id": "5983060", "revid": "599013", "url": "https://it.wikipedia.org/wiki?curid=5983060", "title": "Mateo Cassierra", "text": "Carriera.\nClub.\nDeportivo Cali.\nL'esordio in prima squadra arriva il 19 febbraio 2015, in occasione della partita di Copa Colombia persa, per 3-2, contro il Cortulu\u00e1 partendo da titolare e giocando tutti i 90 minuti di gioco. Il primo gol arriva il 19 marzo successivo in occasione della partita di Copa Colombia persa, per 4-3, contro l'Atl\u00e9tico andando a siglare la 1\u00aa marcatura del match. L'11 maggio mette a segno le sue prime due reti nel massimo campionato colombiano andando ad aprire e chiudere le marcature della partita vinta, per 2-3, contro l'Once Caldas. Il 7 giugno vince il suo 1\u00ba titolo andando a conquistare il campionato insieme alla sua squadra che batte in finale gli avversari dell'Independiente Medell\u00edn. Nella sua 1\u00aa stagione da professionista totalizza 33 presenze e 11 reti.\nIl 27 gennaio 2016 perde la finale della S\u00faper Liga contro l'Atl\u00e9tico Nacional. Il 21 aprile mette a segno anche le sue prime due reti in campo internazionale in occasione della partita di Coppa Libertadores persa, per 6-2, contro gli argentini del Boca Juniors.\nAjax e il prestito al Groningen.\nIl 17 giugno 2016 viene acquistato dal club olandese dell'Ajax per una cifra vicina ai 5 milioni di euro con il quale firma un contratto valido fino al 2021. Cassierra \u00e8 il secondo colombiano a vestire la maglia de \"I Lancieri\" dopo Daniel Cruz che gioc\u00f2 per la squadra olandese dal 2000 al 2003. L'esordio arriva il 26 luglio successivo in occasione del 3\u00ba turno preliminare di Champions League pareggiato, per 1-1, contro i greci del . Il 7 agosto 2016, in occasione del suo esordio in Eredivisie, mette a segno la sua prima rete con la maglia dei \"Lancieri\" nella vittoria, per 1-3, contro lo . Il 26 ottobre successivo mette a segno la sua prima doppietta in occasione della partita di Coppa d'Olanda vinta, per 1-6, contro il . Il 24 maggio 2017 perde la finale di Europa League, per 0-2, contro il . Chiude la stagione con un bottino di 29 presenze e 4 reti.\nIl 2 giugno 2018 il club annuncia il passaggio, in prestito, al fino al 30 giugno 2019. L'esordio arriva il 25 agosto successivo in occasione della trasferta vinta, per 0-1, contro il .\nStatistiche.\nPresenze e reti nei club.\n\"Statistiche aggiornate al 15 settembre 2018.\""}
{"id": "5983062", "revid": "447535", "url": "https://it.wikipedia.org/wiki?curid=5983062", "title": "Don Pessina", "text": ""}
{"id": "5983073", "revid": "481666", "url": "https://it.wikipedia.org/wiki?curid=5983073", "title": "Fogo Morto", "text": ""}
{"id": "5983075", "revid": "791427", "url": "https://it.wikipedia.org/wiki?curid=5983075", "title": "Isabella Leonardi", "text": ""}
{"id": "5983077", "revid": "729019", "url": "https://it.wikipedia.org/wiki?curid=5983077", "title": "NSU 10PS", "text": "La sigla generica NSU 10PS identifica una famiglia di autovetture di fascia medio-alta prodotta in varie versioni tra il 1907 ed il 1916 dalla \"Neckarsulmer Fahrradwerke AG\", la Casa automobilistica tedesca che in seguito sarebbe divenuta nota come NSU.\nStoria e profilo.\nNel 1907 la gamma automobilistica della \"Neckarsulmer Fahrradwerke AG\" si present\u00f2 alquanto disomogenea: mentre alla base si trovava l'originale Sulmobil e nella fascia medio-bassa veniva proposta la 6/10 HP, la zona intermedia, cio\u00e8 rappresentata da vetture di fascia media e alta (ma non di lusso) era completamente vuota. Gli unici modelli superiori alla \"6/10 HP\" prodotto dalla Casa di Neckarsulm in quel periodo furono la 15/24 HP e la 32/45 HP, prodotti su licenza della belga Pipe, ma molto pi\u00f9 in alto rispetto alla \"6/10 HP\" stessa. Andava quindi colmato il vuoto esistente fra quest'ultima e la \"15/24 HP\".\nLa 10/20 HP.\nPer questo motivo, al Salone di Berlino del 1907 la \"Neckarsulmer Fahrradwerke\" present\u00f2 un inedito autotelaio nudo equipaggiato con un nuovo motore da 2,6 litri di cubatura, preludio ad un nuovo modello di fascia intermedia che di l\u00ec a poco avrebbe debuttato. E infatti, non molto tempo dopo la chiusura della kermesse berlinese, venne introdotto un nuovo modello denominato 10/20 HP. Questa nuova vettura conservava la tradizionale struttura utilizzata quasi universalmente per la costruzione di autovetture in quei primi anni del XX secolo, vale a dire un telaio separato a longheroni e traverse in acciaio con motore montato in posizione anteriore longitudinale e trazione sulle ruote posteriori. Le sospensioni erano ad assale rigido e l'impianto frenante prevedeva un freno a pedale che andava ad azionare un sistema a ceppi agente sull'albero di trasmissione. Rispetto alla 6/12 HP, erede della \"6/10 HP\" lanciata proprio alla fine del 1907, il telaio della \"10/20 HP\" risultava assai pi\u00f9 generoso nelle misure del passo, in modo da consentire una maggior abitabilit\u00e0 all'interno dell'abitacolo: nella \"10/20 HP\" la distanza fra asse anteriore e posteriore era di 3,02 metri, mentre le carreggiate erano di 1,3 metri.\nLa \"10/20 HP\" montava un motore biblocco derivato direttamente da quello della \"6/12 HP\", vale a dire un 4 cilindri in linea da 2610 cm\u00b3 (alesaggio e corsa: 85\u00a0x\u00a0115\u00a0mm) con distribuzione a valvole laterali, accensione a magnete, raffreddamento e lubrificazione a pompa. La potenza massima erogata da tale propulsore era i 22\u00a0CV a 1400 giri/min, per una velocit\u00e0 massima raggiungibile di 75\u00a0km/h. Il cambio era di tipo manuale a 4 marce.\nLa \"10/20 HP\" fu posta in vendita a prezzi che partivano da 9.000 marchi per un telaio nudo. La gamma di carrozzerie prevista dalla Casa di Neckarsulm comprendeva la phaeton ad una o due file di sedili (da due a sei posti), la limousine e la landaulet.\nA partire dall'autunno del 1909, la vettura venne commercializzata con la nuova denominazione di \"10/22 HP\": furono le ultime battute della carriera commerciale di questo modello, che nel corso del 1910 venne tolto da listino.\nLa 10/30 HP.\nLa \"10/30 HP\" fu presentata nel 1911 e fu chiamata ad assolvere durante la sua carriera diversi compiti: inizialmente, il pi\u00f9 logico parve quello di sostituire la \"10/22 HP\", anche se quest'ultima trov\u00f2 in verit\u00e0 una sua pi\u00f9 diretta erede nel modello 9/22 HP. In realt\u00e0, la \"10/30 HP\" and\u00f2 ad inserirsi nel vuoto creatosi nella gamma con l'uscita di scena della \"15/24 HP\". Si stava cos\u00ec verificando un fenomeno che sarebbe stato consuetudine nell'industria automobilistica di cento anni dopo, ma forse molto meno in quei primi anni del Novecento: un modello veniva sostituito da un altro di potenza uguale o leggermente superiore ma di cilindrata inferiore. Cos\u00ec, come la \"9/22 HP\" and\u00f2 a rimpiazzare la \"10/22 HP\", cos\u00ec la \"10/30 HP\" si prefisse di proporre una vettura la cui potenza e le cui prestazioni non avrebbero fatto rimpiangere il precedente modello prodotto su licenza Pipe. La \"10/30 HP\" sfruttava un nuovo telaio da 3,1 metri di interasse, quindi 8\u00a0cm in pi\u00f9 di passo rispetto alla \"10/22 HP\". Anche le carreggiate crebbero sensibilmente, con i loro 7,5\u00a0cm in pi\u00f9 di larghezza. Il motore da 2,6 litri erog\u00f2 in questo caso 30\u00a0CV a 1600 giri/min, anche se le prestazioni non subirono variazioni. La gamma carrozzerie fu la medesima della \"10/20 HP\", con l'eccezione dell'assenza della versione landaulet. Le modifiche riguardarono quindi sostanzialmente le dimensioni del telaio, ma anche un differente schema di distribuzione, di tipo IOE, con valvola di aspirazione sopra la camera di scoppio e valvola di scarico posta lateralmente al cilindro.\nNel 1912, con l'uscita di produzione della 9/27 HP, la \"10/30 HP\" fu chiamata anche a sostituire tale modello. Nel 1913 la \"10/30 HP\" fu oggetto di alcune rivisitazioni meccaniche, che videro tra l'altro l'adozione di valvole pi\u00f9 grandi ed il ritorno allo schema di distribuzione a valvole laterali. Durante la Prima Guerra Mondiale, il telaio della \"10/30 HP\" serv\u00ec per la realizzazione di autoambulanze ed autocarri con portata massima di 1,25 tonnellate. Nel 1916 la \"10/30 HP\" scomparve definitivamente dal listino. La sua eredit\u00e0 verr\u00e0 ripresa dalla 8/24 PS del 1920, con motore da 32\u00a0CV.\nAttivit\u00e0 sportiva.\nIl 9 giugno 1908 due esemplari di \"10/20 HP\" presero il via alla \"Prinz-Heinrich-Fahrt\", una delle gare pi\u00f9 prestigiose di quegli anni pionieristici. Il percorso si snodava lungo 2.215\u00a0km da percorrere attraverso Germania, Polonia, Cecoslovacchia, Ungheria ed Austria. La vettura pilotata da Carl Schmidt, pilota nonch\u00e9 direttore della \"Neckarsulmer Fahrradwerke\", termin\u00f2 la gare senza punti di penalizzazione, pur non raggiungendo i primi posti. Fu comunque un risultato di rilievo se si considera che la vettura era strettamente di serie e che durante il percorso si verific\u00f2 anche un incidente dovuto ad un colpo di sonno da parte del pilota, un incidente che per fortuna non ebbe gravi conseguenze per nessuno, evidentemente neppure per l'auto. Stesso esito anche nell'edizione 1909 della stessa gara: stavolta le \"10/20 HP\" schierate furono tre e tutte e tre riuscirono a terminare la gara senza il minimo inconveniente."}
{"id": "5983082", "revid": "83531", "url": "https://it.wikipedia.org/wiki?curid=5983082", "title": "Stradivari Greffuhle", "text": "Lo Stradivari Greffuhle \u00e8 un violino costruito a Cremona da Antonio Stradivari, presumibilmente intorno al 1698. Deve il nome ad un nobile francese, il visconte di Greffuhle, che ha posseduto lo strumento tra il 1882 e ili 1910.\nIl Greffuhle \u00e8 uno degli undici strumenti di Stradivari decorati con motivi floreali, viticci e animali elaborati da Stradivari stesso. La doppia filettatura \u00e8 intervallata da una banda di rombi d'avorio, incassati su un fondo d'ebano. Il piano armonico \u00e8 in abete a grana fine, che si dirada verso il bordo, mentre il fondo \u00e8 un unico pezzo d'acero, la cui marezzatura corre quasi orizzontale e si inclina nella parte inferiore. Le fasce sono realizzate con legno simile. Il manico \u00e8 stato sostituito, e termina nel cavigliere e riccio originali.\nAl termine del periodo nel quale \u00e8 stato posseduto da Greffuhle, il violino \u00e8 passato attraverso numerosi proprietari. Messo all'asta nel 1977 da Sotheby's, \u00e8 stato acquistato da Herbert Richard Axelrod, entrando a far parte della sua ricca collezione. Insieme a molti strumenti di quest'ultima, \u00e8 stato donato da Axelrod allo Smithsonian Institution, dove \u00e8 conservato presso il National Museum of American History insieme agli altri strumenti che con esso formano il Quartetto Axelrod."}
{"id": "5983083", "revid": "481666", "url": "https://it.wikipedia.org/wiki?curid=5983083", "title": "Das Tripas Cora\u00e7\u00e3o", "text": ""}
{"id": "5983085", "revid": "247222", "url": "https://it.wikipedia.org/wiki?curid=5983085", "title": "Fra tanto amore", "text": "Fra tanto amore \u00e8 l'album di debutto della cantante italiana Daniela Davoli, pubblicato dall'etichetta discografica Aris nel 1976.\nL'album \u00e8 prodotto da Aldo Pomilla. I 10 brani sono composti da vari autori, compresa la stessa interprete, che partecipa alla stesura di 8 canzoni.\nNelle facciate dei 5 singoli della Davoli usciti tra il 1976 e il 1977 compaiono 7 brani di questo disco."}
{"id": "5983098", "revid": "83531", "url": "https://it.wikipedia.org/wiki?curid=5983098", "title": "Stradivari Axelrod", "text": "La Axelrod \u00e8 una viola costruita a Cremona nel 1695 da Antonio Stradivari. \u00c8 uno degli undici strumenti decorati di Stradivari tuttora esistenti, nonch\u00e9 l'unica viola decorata costruita da Stradivari della quale si abbia notizia.\nLa viola ha una doppia filettatura, con degli arabeschi disegnati tra i due filetti invece dei rombi d'avorio che caratterizzano gli altri dieci strumenti decorati. Sulla tavola armonica, al di sotto della tastiera, \u00e8 dipinto lo stemma del Regno di Sicilia, parte del quale non \u00e8 pi\u00f9 visibile per via del processo di ridimensionamento subito dallo strumento.\nAll'inizio del XIX secolo furono perse le tracce di tale strumento per un secolo circa. La viola non viene menzionata nella monografia su Stradivari degli Hill edita nel 1902, e furono gli stessi Hill a riportarla alla luce nel 1931. Nel 1979 la viola \u00e8 stata acquistata da Herbert Richard Axelrod, accompagnata da un certificato degli Hill, ed \u00e8 rimasta nella sua collezione fino al 1997, quando \u00e8 stata da lui donata allo Smithsonian Institution, dove \u00e8 esposta nel National Museum of American History come parte del Quartetto Axelrod."}
{"id": "5983102", "revid": "120349882", "url": "https://it.wikipedia.org/wiki?curid=5983102", "title": "Stefania Turr", "text": "Biografia.\nNata a Roma dal politico e militare ungherese eroe del Risorgimento Istv\u00e1n T\u00fcrr, nel 1916 fonda l'associazione \"Madri italiane a tutela degli orfani di guerra\" e il mensile \"La Madre Italiana. Rivista mensile pro orfani di guerra.\", il mensile verr\u00e0 chiuso nel 1919. \nPoco dopo decide di partire da Milano per Udine e infine per il fronte come corrispondente di guerra nonostante all'epoca avesse un figlio di 11 anni, dopo molti tentativi respinti dall'Alto Comando. Al fronte incontr\u00f2 sia il Maresciallo d'Italia Luigi Cadorna, sia il generale Carlo Porro e il re Vittorio Emanuele III.\nNel dopoguerra si avvicin\u00f2 al fascismo e pubblic\u00f2 la biografia di suo padre per la \"Tipografia fascista\" di Firenze e cerc\u00f2 di richiedere la parit\u00e0 dei diritti tra uomo e donna come scrisse nel 1918:\nMor\u00ec a Firenze nel 1940, a 55 anni."}
{"id": "5983104", "revid": "83531", "url": "https://it.wikipedia.org/wiki?curid=5983104", "title": "Stradivari Ole Bull", "text": "Lo Stradivari Ole Bull \u00e8 un violino realizzato a Cremona nel 1687 da Antonio Stradivari. \nIl fondo \u00e8 costituito da un unico pezzo di acero dalla marezzatura ampia, inclinata e discendente verso destra. Le fasce sono realizzate con legno dalle stesse caratteristiche, mentre la tavola armonica \u00e8 un unico pezzo di abete, la cui venatura si allarga verso il lato destro. Il manico \u00e8 stato sostituito ed \u00e8 realizzato in legno moderno, che si innesta nel cavigliere e riccio originali. Lo strumento \u00e8 riccamente decorato con motivi floreali, e ha una doppia filettatura, intervallata da una striscia di rombi d'avorio.\nLo strumento \u00e8 stato posseduto e suonato tra il 1844 e il 1861 da Ole Bornemann Bull, da cui prende il nome. In seguito \u00e8 passato per le mani di numerosi proprietari. Nel 1912 \u00e8 stato venduto dagli Hill e nel 1935 da Wurlitzer. Nel 1981 \u00e8 stato acquistato da Herbert Richard Axelrod, entrando a far parte della sua preziosa collezione, nella quale \u00e8 rimasto fino al 1997, anno nel quale \u00e8 stato donato insieme a molti strumenti allo Smithsonian Institution, dove \u00e8 tutt'ora esposto presso il National Museum of American History come parte del Quartetto Axelrod."}
{"id": "5983109", "revid": "104458", "url": "https://it.wikipedia.org/wiki?curid=5983109", "title": "Torre Romana", "text": "La Torre Romana (\"R\u00f6merturm\") \u00e8 una torre a forma di ferro di cavallo che si trova nella citt\u00e0 austriaca di Tulln an der Donau, in Bassa Austria. \u00c8 addossata al lato occidentale dell'antico forte ausiliario romano di Comagena, che faceva parte della provincia romana del Norico, ed \u00e8 databile intorno al IV secolo; rappresenta quindi una fase di espansione del forte successiva alla sua fondazione (I secolo).\nNel Medioevo, la Torre serviva per proteggere l'approdo sul Danubio, ma in seguito, venne utilizzata come arsenale e deposito di sale per la citt\u00e0 (da qui l'altro nome di \"Torre del sale\", \"Salzturm\"). Dal 1929 al 1967, fu luogo di culto per una . Oggi \u00e8 la sede dell'associazione studentesca \"Comagena\".\nDurante la ristrutturazione della Torre, nel 1984, fu confermata l'originalit\u00e0 delle mura, dalle fondamenta fin quasi al tetto; pertanto, questa torre, oltre a essere uno degli edifici pi\u00f9 antichi dell'Austria, rientra tra i pochi edifici romani interamente conservati a nord delle Alpi.\nNel 1989 una serie di scavi nel cortile interno della scuola secondaria della Wienerstra\u00dfe, presso la Torre, port\u00f2 alla luce altre fortificazioni romane. Emerse infatti un passaggio pedonale, largo circa 2,60 m ed alto 1,80 m, dalle mura della fortezza alla torre vera e propria. Anche questo passaggio pedonale appartiene alla fase espansiva di Comagena della seconda met\u00e0 del IV secolo."}
{"id": "5983111", "revid": "104458", "url": "https://it.wikipedia.org/wiki?curid=5983111", "title": "R\u00f6merturm", "text": ""}
{"id": "5983112", "revid": "104458", "url": "https://it.wikipedia.org/wiki?curid=5983112", "title": "Romerturm", "text": ""}
{"id": "5983113", "revid": "104458", "url": "https://it.wikipedia.org/wiki?curid=5983113", "title": "Roemerturm", "text": ""}
{"id": "5983117", "revid": "767487", "url": "https://it.wikipedia.org/wiki?curid=5983117", "title": "Gone Nutty", "text": "Gone Nutty, conosciuto anche coi titoli Un'altra avventura di Scrat, Scrat matto per la ghianda, Gone Nutty - Un'altra avventura di Scrat, \u00e8 un cortometraggio del 2002 diretto da Carlos Saldanha e prodotto dalla Blue Sky Studios. Il corto ha come protagonista lo scoiattolo Scrat del film d'animazione \"L'era glaciale\" e si svolge dopo gli eventi della scena finale del film.\nIl cortometraggio \u00e8 stato originariamente pubblicato come extra nelle versioni VHS e DVD de \"L'era glaciale\", e poi distribuito nelle sale con \"Garfield - Il film\" (e anche nella sua versione DVD).\n\u00c8 stato candidato ai Premi Oscar 2004 come miglior cortometraggio animato.\nTrama.\nDopo gli eventi del primo film e dopo essere stato scongelato dal blocco di ghiaccio, Scrat sta cercando un posto per sotterrare la sua nuova ghianda; si dirige nel tronco cavo di un albero, dove c'\u00e8 gi\u00e0 un notevole numero di ghiande incastrate fra loro, eccetto per un piccolo spazio al centro. Lo scoiattolo tenta quindi di metterla proprio l\u00ec, ma senza successo. Si mette a calpestare la ghianda con furia cercando di incastrarla, ma le ghiande scendono gi\u00f9 dall'albero, trascinando Scrat con loro in un burrone. Mentre precipita, sulle note del valzer della \"Bella addormentata\" di \u010cajkovskij, lo scoiattolo comincia a raccogliere tutte le ghiande che erano cadute gi\u00f9 con lui, fino a crearne una gigantesca palla. Nel farlo, per\u00f2, non si accorge di aver quasi toccato il suolo e si schianta a terra.\nScrat si ritrova incastrato in un buco nel ghiaccio e si accorge che una ghianda si sta per schiantare sulla sua faccia, veloce come un meteorite. L'impatto causa la deriva dei continenti, isolandolo su un iceberg. La ghianda, ancora intera ma carbonizzata, si disintegra completamente tranne il guscio, che Scrat usa tristemente come cappello."}
{"id": "5983118", "revid": "83531", "url": "https://it.wikipedia.org/wiki?curid=5983118", "title": "Stradivari Marylebone", "text": "Lo Stradivari Marylebone (noto anche come Stradivari Cazenove-Marylebone) \u00e8 un violoncello costruito a Cremona nel 1687 da Antonio Stradivari. Deve i suoi nomi a James Cazenove, membro di una ricca famiglia di finanzieri che ha posseduto lo strumento agli inizi del XIX secolo, e a Mr. Payne, collezionista di strumenti residente nel Marylebone, che lo ha posseduto a partire dal 1880.\nLa tavola armonica \u00e8 costituita da pi\u00f9 pezzi di abete, mentre il fondo \u00e8 in due pezzi di acero, caratterizzato dal giuntaggio di due ali aggiuntive di legno su ambo i lati. Il violoncello \u00e8 riccamente decorato con motivi floreali ed animali, caratteristica comune con solo una decina di strumenti di Stradivari (di cui un violoncello, quello per la corte di Spagna).\nDopo aver lasciato la collezione di Payne, il violoncello ha visto diversi proprietari ed \u00e8 passato tra le mani degli Hill nel 1911 e nel 1928. Nel 1985 \u00e8 stato acquistato da Herbert Richard Axelrod, entrando a far parte della sua collezione. Nel 1997 \u00e8 stato donato da Axelrod, insieme a diversi strumenti, allo Smithsonian Institution, dove \u00e8 esposto presso il National Museum of American History come parte del Quartetto Axelrod."}
{"id": "5983134", "revid": "6923", "url": "https://it.wikipedia.org/wiki?curid=5983134", "title": "Basilica minore di San Dalmazio", "text": "La basilica minore di San Dalmazio, di cui se ne conservano le spoglie, \u00e8 l'unica basilica della diocesi di Alessandria. Venne elevata al titolo di basilica minore nel 1992 da papa Giovanni Paolo II.\nStoria.\nIX-X secolo.\nDurante il IX secolo si parla gi\u00e0 della chiesa di Quargnento. Le prime notizie certe si hanno nel X secolo quando, nel 907, il corpo di Dalmazio - martirizzato nel 254 a Pedona, viene trasferito a Quargnento. La traslazione fu ordinata dal vescovo di Asti per evitare le potenziali profanazioni ad opera dei mori i quali, dalle coste del Mediterraneo, minacciavano le terre di Cuneo.\nXII secolo.\nNel 1111 papa Pasquale II consacra la nuova chiesa di Quargnento. Sul finire del XII secolo, l'esito rovinoso dell'assedio di Alessandria indusse l'imperatore Federico Barbarossa adirato, a demolire il castello e la chiesa di Quargnento divenuto, pare nel frattempo, suo quartier generale.\nXIII secolo.\nGrazie al ritrovamento di una lapide sotto il portichetto della basilica \u00e8 dato sapere che il 30 settembre 1270 si diede inizio alla ricostruzione della parrocchia. In seguito, nel 1560, la chiesa venne ampliata con la costruzione delle navate laterali. I lavori termineranno nel 1576."}
{"id": "5983135", "revid": "1528507", "url": "https://it.wikipedia.org/wiki?curid=5983135", "title": "Sistema di allerta rapido per alimenti e mangimi", "text": "Il sistema di allerta rapido per alimenti e mangimi, (noto anche come RASFF dall'inglese \"Rapid Alert System for Food and Feed\"), \u00e8 un sistema di allarme rapido europeo che consente di condividere con maggiore efficienza le informazioni relative a gravi rischi per la salute derivanti da alimenti e mangimi.\nL'allerta rapido \u00e8 richiesto nei casi in cui si ravvisi in un alimento un grave rischio per il consumatore che comporti un intervento immediato sul territorio da parte delle strutture sanitarie.\nConcepito ed avviato nel 1979, viene ufficialmente istituito dal REGOLAMENTO (CE) N. 178/2002 che stabilisce i principi e i requisiti generali della legislazione alimentare europea e fissa le procedure nel campo della sicurezza alimentare. Nel 2016 mette in contatto le autorit\u00e0 per la sicurezza alimentare degli stati membri dell'Unione europea, della Norvegia, Liechtenstein, Islanda e Svizzera (EFTA) oltre che la Commissione europea, l'EFSA. \nIl sistema raccoglie e pubblica in tempi brevi le notifiche e allarmi relativi a rischi per la salute specificando il paese notificante, il tipo e le ragioni dell'allarme, il paese di origine del prodotto. \nLe notifiche dal 2009 sono pubblicate sul web e sono consultabili anche dai consumatori. \nNel portale non vengono comunicati i marchi commerciali ed i nomi delle societ\u00e0 cercando un equilibrio tra l'informazione pubblica e la tutela degli interessi commerciali.\nLe notifiche dell'anno 2015 sono 2966, di cui 750 allarmi, e riguardano:\nLe prescrizioni relative alla procedura di trasmissione dei diversi tipi di notifiche sono state definite nel REGOLAMENTO (UE) N. 16/2011."}
{"id": "5983138", "revid": "287204", "url": "https://it.wikipedia.org/wiki?curid=5983138", "title": "Fels", "text": ""}
{"id": "5983139", "revid": "33689", "url": "https://it.wikipedia.org/wiki?curid=5983139", "title": "Hunchback II", "text": ""}
{"id": "5983146", "revid": "104458", "url": "https://it.wikipedia.org/wiki?curid=5983146", "title": "Grafenwoerth", "text": ""}
{"id": "5983148", "revid": "1398808", "url": "https://it.wikipedia.org/wiki?curid=5983148", "title": "Erika Ferrara", "text": "Carriera.\nCalcio.\nErika Ferrara si appassiona al mondo del calcio fin dalla giovanissima et\u00e0, tesserandosi con il Porto Sant'Elpidio e giocando in Serie C dalla stagione 2013-2014 nel ruolo di centrocampista.\nNell'estate 2014 decide di passare alla E.D.P. Jesina che la inserisce nella sua formazione che partecipa al Campionato Primavera di categoria.\nDurante il calciomercato estivo 2015 coglie l'occasione per compiere un salto di categoria sottoscrivendo con la Riviera di Romagna un contratto per giocare in Serie A per la stagione entrante. Ferrara, impiegata in 15 occasioni alle quali si aggiungono le due in Coppa Italia, condivide le sorti della squadra la quale, dopo un girone di andata concluso all'ottavo posto e mantenendosi in zona salvezza anche per gran parte del campionato, in virt\u00f9 dei risultati negativi degli ultimi incontri non riesce a evitare la retrocessione in Serie B, arrivata alla penultima giornata.\nCalcio a 5.\nLa decisione della societ\u00e0 di non iscriversi al campionato successivo svincola la giocatrice che decide di cambiare categoria accettando la proposta del Real Lions Ancona per la sua prima esperienza nel calcio a 5 femminile, per giocare in Serie A la stagione entrante.\nLa stagione successiva il Real Lions Ancona non si iscrive e la sua eredit\u00e0 viene presa dalla Dorica Torrette Femminile, nel campionato di A2. A dicembre 2017, durante la sessione invernale del futsalmercato, viene acquistata dal Citt\u00e0 di Falconara.\nCon le Citizens fa subito il suo debutto in Serie A. Nel campionato successivo segna le prime reti nella massima serie del futsal femminile in un crescendo di prestazioni che non passa inosservato: nel dicembre 2018 arriva anche la prima convocazione con la Nazionale Italiana di calcio a 5 femminile.\nBeach soccer.\nNell'estate del 2019 vince lo scudetto con la maglia della Sambenedettese.\nStatistiche Calcio a 5.\nPresenze e reti in Serie A.\n\"Aggiornato a giugno 2021\"."}
{"id": "5983151", "revid": "76963", "url": "https://it.wikipedia.org/wiki?curid=5983151", "title": "Jody Hill", "text": "Biografia.\n\u00c8 laureato presso la University of North Carolina School of the Arts. \nNel 2006 egli diresse, cosceneggi\u00f2, coprodusse e recit\u00f2 come coprotagonista il suo primo film, \"The Foot Fist Way\", basato sulla sua esperienza come cintura nera e come istruttore nella disciplina del taekwondo. Il suo film successivo, \"Observe and Report\", con protagonista Seth Rogen, venne distribuito il 10 aprile 2009.\nHill \u00e8 anche co-creatore, regista e produttore esecutivo delle serie televisive Home Box Office (HBO) \"Eastbound &amp; Down\" e \"Vice Principals\".\nVita privata.\nDal 2009 Hill \u00e8 sposato con Collette Wolfe, attrice conosciuta durante le riprese dei suoi film \"Observe and Report\" e \"The Foot Fist Way\"."}
{"id": "5983157", "revid": "1082210", "url": "https://it.wikipedia.org/wiki?curid=5983157", "title": "RASFF", "text": ""}
{"id": "5983158", "revid": "106908", "url": "https://it.wikipedia.org/wiki?curid=5983158", "title": "Persone di nome Luiz", "text": ""}
{"id": "5983160", "revid": "503404", "url": "https://it.wikipedia.org/wiki?curid=5983160", "title": "Komsomol's'k", "text": ""}
{"id": "5983161", "revid": "228587", "url": "https://it.wikipedia.org/wiki?curid=5983161", "title": "Carried Away", "text": ""}
{"id": "5983171", "revid": "767487", "url": "https://it.wikipedia.org/wiki?curid=5983171", "title": "Qazaqstan Superkubogy 2016", "text": "La Qazaqstan Superkubogy 2016 \u00e8 stata la 9\u00aa edizione della Supercoppa kazaka.\nLa partita si \u00e8 disputata a Astana allo stadio Astana Arena tra Astana, vincitore del campionato e Qayrat, vincitore della coppa.\nA conquistare il trofeo \u00e8 stato il Qayrat per 5-4 ai tiri di rigore dopo lo 0-0 dei Tempi supplementari. Per la squadra di Almaty \u00e8 il primo titolo."}
{"id": "5983172", "revid": "1305772", "url": "https://it.wikipedia.org/wiki?curid=5983172", "title": "Federaci\u00f3n Obrera Regional Argentina", "text": "La Federaci\u00f3n Obrera Regional Argentina (FORA) \u00e8 una federazione operaia argentina fondata il 25 maggio del 1901 con il nome di \"Federaci\u00f3n Obrera Argentina\" e chiamatasi FORA a partire dal suo quarto congresso svoltosi nell'agosto del 1904.\nLa FORA non \u00e8 strettamente un'organizzazione anarcosindacalista, in quanto anche se costituita da gruppi organizzati di lavoratori non ha le caratteristiche generali di un'organizzazione propriamente sindacale. Si definisce come un'espressione del sindacalismo militante, con una chiaro riconoscimento nei principi e nelle finalit\u00e0 dell'anarchismo.\nAttualit\u00e0.\nA partire dagli anni 60 si ricostru\u00ec la FORA, organizzata in Sociedades de Resistencia de Oficios Varios (Societ\u00e0 di Resistenze di Professioni Vari). Aderisce alla Asociaci\u00f3n Internacional de los Trabajadores (AIT) come sezione argentina dal 1922.\nDurante la crisi economica e sociale argentina che inizi\u00f2 nel 1999, crebbe in numero di militanti e simpatizzanti."}
{"id": "5983175", "revid": "1005847", "url": "https://it.wikipedia.org/wiki?curid=5983175", "title": "Partito della Ricostruzione Nazionale", "text": ""}
{"id": "5983176", "revid": "112972548", "url": "https://it.wikipedia.org/wiki?curid=5983176", "title": "Conf\u00e9d\u00e9ration Nationale du Travail", "text": "La Conf\u00e9d\u00e9ration Nationale du Travail (o in italiano Confederazione nazionale del lavoro) \u00e8 una confederazione anarcosindacalista francese.\nStoria.\nFondata dopo la Seconda Guerra Mondiale, nel 1946, dai membri della Confederaci\u00f3n General del Trabajo-Sindicalista Revolucionario (CGT-SR), con la partecipazione di membri della resistenza francese ed anarcosindicalisti spagnoli della Confederaci\u00f3n Nacional del Trabajo in esilio a Tolosa, che influirono nel nome della confederazione francese.\nNel 1977, dopo la morte del generale Francisco Franco, la Confederazione francese sub\u00ec una prima scissione di un gruppo parigino, la \"CNT 2\u00e8me UR\" detta anche \"La Tour d'Auvergne\" (derivato dal nome della strada dove era situata la sede di Parigi), anche se nel 2006 si riunific\u00f2 con la CNT-AIT originale.\nNel 1993 la Confederaci\u00f3n Nacional de Trabajo francese sub\u00ec una seconda scissione, nella quale un gruppo di Parigi opt\u00f2 per la partecipazione alle elezioni sindacali. Questa decisione port\u00f2 all'abbandono della maggior parte dei militanti dalla Asociaci\u00f3n Internacional de los Trabajadores, formando un nuovo sindacato chiamato CNT-Vignoles (CNT-f).\nAttualmente due organizzazioni francesi condividono il nome di CNT in Francia, la \"CNT-f\" e la \"CNT-AIT\".\nCNT-f.\nLa CNT-f (o CNT-Vignoles) si dichiara sindacalista rivoluzionaria e anarcosindacalista, erede della CGT-ST e dell'anarcosindacalismo della Rivoluzione anarchica spagnola del 1936.\nCNT-AIT.\nLa CNT-AIT \u00e8 la sezione francese della Asociaci\u00f3n Internacional de los Trabajadores (AIT) che si definisce anarcosindacalista, con radici nell'anarchismo operaio della Federaci\u00f3n Obrera Regional Argentina e del situazionismo."}
{"id": "5983178", "revid": "290948", "url": "https://it.wikipedia.org/wiki?curid=5983178", "title": "RAPEX", "text": "Nell'ambito della legislazione dell'Unione Europea, il RAPEX \u00e8 il sistema di allerta rapido adottato dall'Unione europea per i prodotti di consumo pericolosi, grazie al quale le autorit\u00e0 nazionali degli Stati membri dell'Unione Europea notificano alla Commissione europea i prodotti (ad eccezione degli alimenti, farmaci e presidi medici) e servizi che rappresentano un rischio grave per la salute e la sicurezza dei consumatori.\nL'acronimo deriva dall'inglese \"RAPid EXchange of information system\" (sistema di scambio rapido di informazioni). \u00c8 stato istituito dalla Direttiva 2001/95/CE del Parlamento europeo e del Consiglio del 3 dicembre 2001, recepita in Italia dal decreto legislativo n. 172/ 2004 poi inglobato nel cosiddetto Codice del Consumo (dlgs. 6 settembre 2005 n.206), in base alla quale i prodotti immessi sul mercato dell'Unione europea devono essere conformi ai requisiti di sicurezza definiti dalla direttiva stessa. Quando si accerta la pericolosit\u00e0 di un prodotto (ad esempio abbigliamento, calzature, cosmetici, gioielli, giocattoli, elettrodomestici, ecc.), l'autorit\u00e0 nazionale competente prende gli opportuni provvedimenti per eliminare il pericolo. Pu\u00f2 ritirare il prodotto dal mercato, bloccarne l'importazione, richiamarlo se \u00e8 gi\u00e0 arrivato ai consumatori o lanciare un avvertimento.\nLa Commissione europea (Direzione generale salute e tutela dei consumatori) viene informata dei rischi che presenta e dei provvedimenti adottati dall'autorit\u00e0 dello Stato membro in cui si \u00e8 verificato l'evento per prevenire rischi e incidenti.\nLa Commissione redige un rapporto settimanale con tutte le notifiche pervenute che sono pubblicate on-line ed accessibili al pubblico.\nSistemi analoghi.\nIn Arabia Saudita, la Saudi Standards, Metrology and Quality Organization (SASO) gestisce un sistema analogo al RAPEX, denominato RASID."}
{"id": "5983198", "revid": "124687982", "url": "https://it.wikipedia.org/wiki?curid=5983198", "title": "Jailbreak (AC/DC)", "text": "Jailbreak \u00e8 una canzone della band hard rock AC/DC pubblicata a settembre del 1976, nona e ultima traccia dell'album \"Dirty Deeds Done Dirt Cheap\" nella sua versione australiana. Il singolo, scritto da Angus Young, Malcolm Young e Bon Scott, non \u00e8 stato pubblicato negli Stati Uniti, in Canada e in Giappone fino all'uscita di \"'74 Jailbreak\" nel 1984.\nIn versione dal vivo \"Jailbreak\" compare sull'album \"Live: 2 CD Collector's Edition\" del 1992, su Backtracks del 2009, nonch\u00e9 sul lato B del singolo da 12\" \"Shake Your Foundations\" del 1986, cantata da Brian Johnson.\nIl video.\nIl video di \"Jailbreak\" \u00e8 stato realizzato per il programma musicale australiano \"Countdown\" e girato in una cava in un sobborgo di Melbourne. Nel video Phil Rudd, Bon Scott e Angus Young appaiono con la tenuta da carcerati, mentre Mark Evans e Malcolm Young sono vestiti da guardie carcerarie. Questo video \u00e8 incluso nel DVD \"Family Jewels\", mentre un video in cui il gruppo suona semplicemente il brano dal vivo \u00e8 presente in \"Backtracks\"."}
{"id": "5983199", "revid": "316629", "url": "https://it.wikipedia.org/wiki?curid=5983199", "title": "Francesco Borosini", "text": "Questo ammirevole tenore nacque a Bologna, secondo F\u00e9tis,circa nel 1695, secondo altri nel 1690. Ma la data pi\u00f9 probabile potrebbe essere quella riferitaci da Flower nel suo testo su H\u00e4ndel, dove, nel riferire del periodo trascorso da Francesco a Londra, sostiene che il cantante era coetaneo di H\u00e4ndel e quindi dovrebbe essere nato nell'anno 1685. .\nNel 1723 era uno dei principali cantanti al Grand Opera di Praga. Non si sa molto di pi\u00f9 della sua storia, ma abbiamo le prove che egli arriv\u00f2, con la moglie, a Londra nel 1724 e cant\u00f2 in opere come \"Artaserse\" di Ariosti e il \"Tamerlano\" di H\u00e4ndel.\nBiografia.\nAntonio, padre di Francesco Borosini, era tenore ed impiegato presso la corte di Vienna dal 1692 al 1711. Il giovane Francesco, conobbe dunque bene la capitale austriaca, anche se il padre fu impegnato nei teatri del nord Italia, negli anni intorno al 1700. Francesco ricevette una perfetta educazione musicale in famiglia e fece il suo debutto a Venezia nel 1708 in \"Il Vincitor generoso\" di Antonio Lotti. \nAll'inizio della carriera Borosini cant\u00f2 in alcune citt\u00e0 italiane, ma si fece rapidamente un nome e molto presto, nel 1712, come riferisce K\u00f6chel, il tenore fu ingaggiato dalla corte di Vienna presso la cappella musicale, dove il Borosini contribu\u00ec a mettere in scena ed eseguire opere ed oratori di Johann Joseph Fux, Antonio Caldara e Conti.\n\u00abLe sue prestazioni stavano diventando sempre pi\u00f9 importanti, in virt\u00f9 di una voce fenomenale come estensione e flessibilit\u00e0 e di capacit\u00e0 drammatiche di primo ordine.\u00bb\nNel giugno 1720 cant\u00f2 nell'opera \"Nino\" di Giovanni Maria Capelli, Francesco Gasparini e Antonio Maria Bononcini, al Teatro Rangoni di Modena. \nNel 1723 si trasfer\u00ec a Praga, dove si esib\u00ec nell'opera \"Costanza e fortezza\" di Fux, che era stata composta appositamente in occasione dell'incoronazione dell'imperatore Carlo VI d'Asburgo.\n\u00c8 di questo periodo il suo matrimonio con Rosa d'Ambreville, una cantante modenese, anch'ella ingaggiata dalla corte di Vienna nel 1721. Rosa era di origini francesi ed era un contralto molto famoso. Nel 1714, secondo F\u00e9tis, cant\u00f2 presso il Tribunale Palatino, e fu impegnata nel 1723 per il Grand Opera a Praga, con il marito. La data esatta del matrimonio non \u00e8 nota, ma che vennero insieme nel 1724 in Inghilterra \u00e8 certo, perch\u00e9 il nome di lei si trova nel cast delle stesse opere in cui anche lui si esibiva. In \"Dario\" e \"Elpidia\" \u00e8 chiamata signora Sorosini, ma si tratta di un semplice errore di stampa. \u00c8 solo curioso che si sia verificato in due differenti opere.\nLondra ed H\u00e4ndel.\nDa fonte sicura sappiamo, come gi\u00e0 accennato, che nell'ottobre del 1724 egli arriv\u00f2 a Londra, per interpretare la parte di Bajazet nel Tamerlano di H\u00e4ndel, ruolo da lui gi\u00e0 conosciuto, in quanto lo aveva rappresentato nel 1719 a Reggio Emilia, nella versione di Francesco Gasparini del Tamerlano. Questo ruolo importante fu affidato da H\u00e4ndel specificatamente a Borosini, in virt\u00f9 del fatto che il personaggio del tiranno Bajazet richiedeva una tessitura baritonale di cui era appunto provvisto il tenore e che H\u00e4ndel desiderava per l'appunto con questo timbro.\nCharles Burney, musicologo del XVIII secolo, nonch\u00e9 altri biografi di H\u00e4ndel, ci riferiscono che il tenore veneziano partecip\u00f2 ad alcune esecuzioni di opere presso il King's Theatre, all'Haymarket, pi\u00f9 precisamente: \"Artaserse\", di anonimo (1\u00ba dicembre 1724), una ripresa del \"Giulio Cesare\" (2 febbraio 1725) e \"Rodelinda\" di H\u00e4ndel (13 febbraio 1725), \"Dario\" di Attilio Ariosti (1725), ed \"Elpidia\" (un pasticcio prodotto da H\u00e4ndel con musiche di Leonardo Vinci e altri autori, 1725). \nIn seguito Borosini e la moglie lasciarono Londra per tornare insieme a Vienna, ove egli rimase, con una pensione annua di 1.080 fiorini, sino alla morte, avvenuta probabilmente in quello stesso anno, come ci suggerisce il Van der Mer."}
{"id": "5983201", "revid": "729019", "url": "https://it.wikipedia.org/wiki?curid=5983201", "title": "Michelle Norris", "text": "Per le sue azioni \u00e8 stata decorata con la croce militare al merito britannica (Military Cross), la prima donna nella storia dell'esercito del Regno Unito.\nBiografia.\nL'11 giugno 2006, nel corso di una delle pi\u00f9 grandi e intense battaglie in Iraq dall'inizio del conflitto, un'operazione di ricerca ad Al Amarah vide la compagnia di Norris finire sotto il fuoco nemico da parte di un gruppo organizzato di oltre 200 uomini. Il soldato Norris, all'epoca di 19 anni, stava servendo come tecnico medico da combattimento assegnato al 1\u00ba Battaglione del Reggimento Reale \"Principessa del Galles\". Norris salt\u00f2 fuori dal suo veicolo di pattuglia Warrior e si arrampic\u00f2 da un lato per recuperare il comandante del mezzo, il sergente Ian Pace, che era stato colpito alla bocca, il tutto sotto un pesante fuoco da parte dei cecchini nemici durante la notte. Un proiettile colp\u00ec la radio vicino al suo ginocchio mentre lei stava prestando soccorso al soldato ferito. Norris poi aiut\u00f2 a trascinare il sergente dentro al veicolo sempre mentre era sotto tiro e assieme a Page venne evacuata da un elicottero Westland Lynx pilotato dal capitano (oggi tenente colonnello) William Chesarek dell'USMC (era parte di un programma di scambio ufficiali). Il suo ufficiale in comando propose di conferirle una medaglia per il coraggio e il 15 dicembre 2006 venne annunciato che avrebbe ricevuto la Military Cross, il terzo riconoscimento pi\u00f9 importante nell'esercito britannico. Si tratta della prima donna nella storia a ricevere questo riconoscimento. La regina Elisabetta II le confer\u00ec la medaglia a Buckingham Palace il 21 marzo 2007. Contemporaneamente, Chesarek nello stesso giorno ricevette la Distinguished Flying Cross per il suo salvataggio."}
{"id": "5983202", "revid": "1519687", "url": "https://it.wikipedia.org/wiki?curid=5983202", "title": "Mujeres Libres", "text": "Mujeres Libres (in italiano Donne Libere) \u00e8 stata un'organizzazione femminista dentro dell'anarcosindacalismo spagnolo, presente dall'aprile 1936 al febbraio del 1939, durante la Guerra civile spagnola. Assieme alla Confederaci\u00f3n Nacional del Trabajo, alla Federaci\u00f3n Ib\u00e9rica de Juventudes Libertarias e alla Federaci\u00f3n Anarquista Ib\u00e9rica costitu\u00ec una delle organizzazioni classiche dell'anarchismo spagnolo.\nNonostante l'uguaglianza di genere proposto dalla CNT sin dalla sua origine, molte delle donne che militavano nel movimento pensarono che era necessario un'organizzazione specifica per sviluppare a pieno le proprie capacit\u00e0 e le proprie lotte politiche.\nStoria.\nNel 1934 Amparo Poch y Gasc\u00f3n, Luc\u00eda S\u00e1nchez Saornil e Mercedes Comaposada fondarono la rivista Mujeres Libres, che era portavoce della \"Federaci\u00f3n Mujeres Libres\" e promulgatrice della liberazione della donna operaia. La Federazione crebbe velocemente e nell'ottobre del 1938 aveva pi\u00f9 di 20.000 militanti.\nEra una rivista per donne e scritta da donne. Viet\u00f2 la collaborazione di uomini, ad eccezione dell'artista Baltasar Lobo, che era l'illustratore e impaginatore della pubblicazione.\nIl gruppo \"Mujeres Libres\" di Madrid e il \"Grupo Cultural Feminino\" di Barcellona si unirono nel settembre del 1936 nella \"Agrupaci\u00f3n de Mujeres Libres\". In seguito a questa fusione, a Barcellona si fondarono delle mense collettive, si organizzarono corsi di alfabetizzazione, infermeria, puericultura e invii di viveri a Madrid che era sotto assedio.\nLa \"Agrupaci\u00f3n Mujeres Libres\" apr\u00ec una \"Escuela de Ch\u00f3feres\" (scuola di conducenti) per donne, per essere utili nei Servizi di Sanit\u00b4della retroguardia. Inoltre organizz\u00f2 corsi per donne come conducenti di tram."}
{"id": "5983213", "revid": "767487", "url": "https://it.wikipedia.org/wiki?curid=5983213", "title": "Unione Sportiva Sanremese Calcio 1998-1999", "text": "Questa pagina raccoglie le informazioni riguardanti l'Unione Sportiva Sanremese Calcio nelle competizioni ufficiali della stagione 1998-1999."}
{"id": "5983214", "revid": "399", "url": "https://it.wikipedia.org/wiki?curid=5983214", "title": "S\u00e9rgio Valle Duarte", "text": ""}
{"id": "5983215", "revid": "149485", "url": "https://it.wikipedia.org/wiki?curid=5983215", "title": "Campionati del mondo di corsa in montagna 2011", "text": "I Campionati del mondo di corsa in montagna 2011 si sono disputati a Tirana, in Albania, l`11 settembre 2005 sotto il nome di \"World Mountain Running Championships\". Il titolo maschile \u00e8 stato vinto da Max King, quello femminile da Kasie Enman. I mondiali di corsa in montagna sono, a partire dal 2009 compreso, una competizione riconosciuta ufficialmente dalla International Association of Athletics Federations (IAAF)."}
{"id": "5983218", "revid": "1233442", "url": "https://it.wikipedia.org/wiki?curid=5983218", "title": "IRETI", "text": ""}
{"id": "5983221", "revid": "1543377", "url": "https://it.wikipedia.org/wiki?curid=5983221", "title": "Paleosalinit\u00e0", "text": "La paleosalinit\u00e0 era la salinit\u00e0 dell'oceano globale o di uno specifico bacino oceanico in un dato momento della storia geologica del nostro pianeta. \nImportanza.\nDai diagrammi di Bjerrum, si ricava che una diminuzione della salinit\u00e0 di un fluido acquoso porta ad un aumento del valore della costante di equilibrio (pK*) del sistema anidride carbonica-carbonati. Questo significa che la proporzione relativa dei carbonati rispetto all'anidride carbonica (CO2) \u00e8 pi\u00f9 alta nei liquidi salini (come ad esempio l'acqua di mare) rispetto all'acqua dolce. \nPer la paleoclimatologia \u00e8 di cruciale importanza l'osservazione che un aumento della salinit\u00e0 ridurr\u00e0 di conseguenza la solubilit\u00e0 dell'anidride carbonica negli oceani. Poich\u00e9 si \u00e8 avuto un abbassamento medio di circa 140\u00a0m nel livello del mare durante l'ultimo massimo glaciale a causa dell'estesa formazione delle calotte glaciali (che sono costituite solo di acqua dolce), questo ha comportato un deciso trend verso mari pi\u00f9 salati durante i periodi glaciali. Di conseguenza questo comporta un outgassing di anidride carbonica nell'atmosfera a causa della sua ridotta solubilit\u00e0, contribuendo ad aumentare il livello della CO2 atmosferica del 6,5\u2030. Si ritiene che questo compensi in parte la riduzione complessiva dell'80-100\u2030 osservata durante i periodi glaciali.\nStratificazione.\nSi ritiene inoltre che un'estensiva stratificazione salina possa portare ad una riduzione dell'inversione della circolazione meridionale (MOC) attraverso il rallentamento della circolazione termoalina. Un aumento della stratificazione comporta una barriera alla subduzione delle particelle d'acqua; le isopicnali tendono a rimanere parallele alla superficie ma senza pi\u00f9 affiorare. Si pu\u00f2 dire che in questo caso l'oceano risulta meno ventilato e si ritiene che questo abbia implicazioni nel rallentamento della MOC.\nMisurazione della paleosalinit\u00e0.\nIn passato la salinit\u00e0 \u00e8 stata prevalentemente determinata attraverso la misura diretta della clorinit\u00e0 in fluidi porosi\nutilizzando i carotaggi ottenuti dall'Ocean Drilling Program, in cui la paleoprofondit\u00e0 viene stimata in base ai circostanti orizzonti corallini. Si misurava la clorinit\u00e0 al posto della salinit\u00e0, a causa del fatto che la concentrazione dei principali ioni non \u00e8 costante lungo la colonna di sedimenti. Infatti la riduzione dei solfati e le interazioni tra cationi e l'argilla, possono influenzare la salinit\u00e0 globale, mentre la clorinit\u00e0 non ne \u00e8 molto influenzata.\nPaleosalinit\u00e0 durante l'ultimo massimo glaciale.\nRecenti studi hanno trovato che durante l'ultimo massimo glaciale la salinit\u00e0 globale era aumentata in seguito all'abbassamento di circa 140\u00a0m della superficie marina. Analizzando i dati dell'isotopo 18O si \u00e8 visto che le acque profonde oceaniche avevano una temperatura molto omogenea che oscillava attorno al punto di congelamento. Le variazioni della salinit\u00e0 erano invece pi\u00f9 elevate di quelle odierne che sono comprese entro 0,5\u00a0 psu rispetto al valore della salinit\u00e0 globale che \u00e8 di 34,7\u00a0psu. Durante l'ultimo massimo glaciale (LGM) si andava dai 35,8\u00a0psu del Nord Atlantico ai 37,1 dell'Oceano antartico.\nAnche l'idrografia odierna presenta significative differenze rispetto a quella dell'ultimo massimo glaciale. Attualmente l'acqua profonda del Nord Atlantico (NADW dall'acronimo inglese \"North Atlantic Deep Water\") risulta avere una maggior concentrazione salina rispetto all'acqua di fondo dell'Oceano antartico (AABW dall'acronimo inglese \"Antarctic Bottom Water\") mentre la situazione era opposta durante l'ultimo massimo glaciale. Attualmente la NADW \u00e8 pi\u00f9 salata a causa della corrente del Golfo; questo potrebbe indicare una riduzione del flusso attraverso gli stretti della Florida a causa dell'abbassamento del livello del mare.\nAnche l'Oceano antartico era pi\u00f9 salato durante l'ultimo massimo glaciale di quanto sia oggi. Si ritiene che il valore estremo di 37,1 psu fosse una conseguenza dell'aumentato tasso di formazione della banchisa polare. Questo potrebbe spiegare non solo l'aumento della salinit\u00e0 ma anche il mancato frazionamento isotopico dell'ossigeno; il rigetto delle acque salmastre senza frazionamento isotopico \u00e8 ritenuto una caratteristica strettamente collegata alla formazione della banchisa.\nIncremento del ruolo della salinit\u00e0.\nLa presenza di acque con temperature prossime al punto di congelamento altera il bilanciamento degli effetti di relativo contrasto tra salinit\u00e0 e temperatura nella densit\u00e0 dell'acqua marina. Questo viene descritto dall'equazione:\ndove formula_2 \u00e8 il coefficiente di dilatazione termica e formula_3 \u00e8 il coefficiente di contrazione alina. Il rapporto formula_4 ha una notevole importanza.\nNegli oceani attuali il rapporto formula_4 \u00e8 attorno a 10, mentre durante l'ultimo massimo glaciale \u00e8 stimato attorno a 25. Questo significa che l'attuale circolazione termoalina \u00e8 controllata soprattutto dai contrasti di densit\u00e0 legati alle differenze termiche, mentre durante l'ultimo massimo glaciale la sensibilit\u00e0 degli oceani alle differenze di salinit\u00e0 era doppia rispetto alle differenze di temperatura. Ne consegue che la circolazione termoalina era meno legata alla componente termica e pi\u00f9 a quella alina."}
{"id": "5983228", "revid": "1846281", "url": "https://it.wikipedia.org/wiki?curid=5983228", "title": "Finale della UEFA Champions League 1996-1997", "text": "La finale della 42\u00aa edizione di UEFA Champions League \u00e8 stata disputata il 28 maggio 1997 all'Olympiastadion di Monaco di Baviera tra e . All'incontro hanno assistito circa spettatori. La partita, arbitrata dall'ungherese S\u00e1ndor Puhl, ha visto la vittoria per 3-1 del club teutonico.\nIl cammino verso la finale.\nIl di Ottmar Hitzfeld, campione di Germania in carica, \u00e8 inserito nel gruppo B insieme agli spagnoli dell', ai polacchi del e ai rumeni della , superando il turno come secondo classificato totalizzando 13 punti cos\u00ec come i \"Colchoneros\", avendo per\u00f2 perso in casa (2-1) e vinto al Vicente Calder\u00f3n (1-0) lo scontro diretto. Ai quarti di finale i \"Gialloneri\" affrontano i francesi dell', debuttanti assoluti nella manifestazione, battendoli facilmente con un risultato aggregato di 4-1. Pi\u00f9 complicato \u00e8 il superamento della semifinale, dove il Dortmund ha la meglio degli inglesi del grazie a un doppio 1-0 al Westfalenstadion e all'Old Trafford, e resistendo con non poche difficolt\u00e0 al grande \"forcing\" degli uomini di Alex Ferguson nella sfida di Manchester.\nLa di Marcello Lippi, detentrice del trofeo, \u00e8 inserita nel gruppo C insieme al Manchester Utd, ai turchi del e agli austriaci del , totalizzando 16 punti frutto di cinque vittorie (compreso l'1-0 in casa dei mancuniani, prima vittoria di una squadra italiana all'Old Trafford) e un pareggio, e passando agilmente il girone come prima classificata. Ai quarti di finale i \"Bianconeri\" affrontano i norvegesi del , superati con un risultato aggregato di 3-1. In semifinale i torinesi battono gli olandesi dell', finalisti della precedente edizione, assicurandosi di fatto l'approdo in finale grazie alla vittoria per 2-1 nella sfida di andata all'Amsterdam ArenA (la prima di un club italiano sul campo dei \"Lancieri\" in una competizione confederale); successo poi bissato nella partita di ritorno al Delle Alpi con un largo 4-1.\nLa partita.\nLa Juventus, prima classificata nella graduatoria confederale e alla sua quinta finale di Coppa dei Campioni, nonch\u00e9 seconda consecutiva, affronta il Borussia Dortmund, che invece \u00e8 alla prima finale nella competizione, con i favori dei pronostici da parte della stampa specializzata, da cui era ritenuta la formazione al tempo pi\u00f9 forte al mondo in virt\u00f9 del titolo mondiale per club conquistato l'anno prima, nonch\u00e9 di altri risultati che generarono grande eco mediatico nei mesi precedenti \u2014 quali la vittoria aggregata per 6-2 nella doppia semifinale contro l'Ajax, il 9-2 complessivo rifilato al nella doppia finale di Supercoppa UEFA, e il 6-1 di San Siro in Serie A ai danni dei campioni d'Italia in carica del \u2014; ci\u00f2 nonostante, le tossine di un'usurante stagione che aveva visto i piemontesi trionfare in campionato, Supercoppa e Intercontinentale, si faranno sentire nell'esito della finale di Monaco di Baviera.\nEntrambe le formazioni non presentano sorprese e la partita comincia, come da pronostico, con i \"Bianconeri\" in attacco che si rendono pericolosi gi\u00e0 al 3' con Vladimir Jugovi\u0107 il quale subisce un sospetto intervento falloso nell'area tedesca, ma l'arbitro ungherese S\u00e1ndor Puhl non ravvisa irregolarit\u00e0.\nTuttavia alla mezz'ora, nel miglior momento degli italiani, sono i tedeschi a passare in vantaggio con un gol di Karl-Heinz Riedle il quale, sugli sviluppi di un calcio di punizione, stoppa di petto e batte Angelo Peruzzi in uscita. Cinque minuti dopo lo stesso Riedle raddoppia, stavolta con un colpo di testa su azione da calcio d'angolo. C'\u00e8 ancora tempo per un palo colpito da Zin\u00e9dine Zidane e un gol annullato a Christian Vieri per fallo di mano, prima di andare al riposo sul parziale di 2-0 per gli uomini di Hitzfeld.\nNella ripresa Lippi inserisce Alessandro Del Piero, tenuto precauzionalmente a riposo poich\u00e9 reduce da un infortunio, il quale rende la squadra torinese molto pi\u00f9 offensiva. Gli spazi concessi dalla retroguardia del Dortmund \u2014 limitatosi dall'inizio dell'incontro ad attaccare sulla base di ripartenze, a causa dell'intenso pressing juventino \u2014 sono pochi, ma il \"forcing\" bianconero \u00e8 continuo e ancora un legno salva i \"Gialloneri\", quando Vieri scheggia l'incrocio dei pali su deviazione del portiere Stefan Klos.\nDopo venti minuti i \"Bianconeri\" accorciano le distanze proprio col neoentrato Del Piero, il quale batte Klos con un pregevole colpo di tacco; lo stesso Del Piero nella giocata successiva si vedr\u00e0 negare da Puhl un possibile calcio di rigore, episodio che, assieme ad altri nel corso della gara, avrebbe portato ad aspre polemiche al fischio finale. Passano sei minuti e la Juventus, riversatasi in attacco alla ricerca del pari, si fa sorprendere in contropiede dal Borussia che con Lars Ricken, entrato al posto di Chapuisat da appena un minuto, fa partire una parabola dalla distanza che beffa Peruzzi fuori dai pali. Il Dortmund, con in rosa peraltro una nutrita pattuglia di ex juventini (J\u00falio C\u00e9sar, Kohler, M\u00f6ller, Reuter e Sousa), festeggia cos\u00ec la vittoria della prima e fin qui unica Champions League della propria storia."}
{"id": "5983230", "revid": "767487", "url": "https://it.wikipedia.org/wiki?curid=5983230", "title": "Akiko Seki", "text": " Viene comunemente riconosciuta come la fondatrice del movimento . Nel 1955 le fu conferito il Premio Stalin per la pace."}
{"id": "5983233", "revid": "11959", "url": "https://it.wikipedia.org/wiki?curid=5983233", "title": "Ottlaka", "text": ""}
{"id": "5983235", "revid": "287204", "url": "https://it.wikipedia.org/wiki?curid=5983235", "title": "Vacanze (album)", "text": ""}
{"id": "5983251", "revid": "1573940", "url": "https://it.wikipedia.org/wiki?curid=5983251", "title": "Pleistodontes imperialis", "text": "Pleistodontes imperialis \u00e8 un imenottero della famiglia Agaonidae.\n\u00c8 l'insetto impollinatore di \"Ficus rubiginosa\".\nDistribuzione e habitat.\n\"Pleistodontes imperialis\" \u00e8 endemico dell'Australia ed \u00e8 stato introdotto in Nuova Zelanda, in Israele, in California e nelle Hawaii."}
{"id": "5983252", "revid": "729019", "url": "https://it.wikipedia.org/wiki?curid=5983252", "title": "Angelo Corbo", "text": "Biografia.\nNato nel 1965 nel quartiere Noce di Palermo, frequent\u00f2 la scuola elementare \"Edmondo De Amicis\" e quindi la scuola media \"Principessa Elena di Napoli\". I suoi genitori, originari di Canicatt\u00ec, temevano l'ambiente palermitano e tendevano ad isolarlo, ma al tempo stesso lo educarono a rigorosi valori morali e di legalit\u00e0. Divenne agente di polizia nel 1987 e fu deputato a sorvegliare l'abitazione di Sergio Mattarella. Successivamente pass\u00f2 alla scorta di Giovanni Falcone. Dopo la strage di Capaci, ottenne il trasferimento alla polizia scientifica. Attualmente prosegue la battaglia contro la mafia parlando ai ragazzi delle scuole.\nLa strage di Capaci.\nIl 23 maggio 1992, essendo il pi\u00f9 giovane degli uomini di scorta, si trovava nella Fiat Croma azzurra che seguiva il giudice, seduto dietro, incaricato di controllare il lato posteriore. I tre uomini della sua auto riportarono gravi ferite, ma sopravvissero: con Angelo Corbo, c'erano Gaspare Cervello e Paolo Capuzza. Sopravvisse anche l'autista giudiziario Giuseppe Costanza, che si trovava seduto dietro, nella automobile guidata dal giudice Giovanni Falcone. Morirono i tre agenti Vito Schifani, Rocco Dicillo, Antonio Montinaro, oltre a Giovanni Falcone e alla moglie Francesca Morvillo. Angelo Corbo fu testimone di quanto avvenne quel giorno, poich\u00e9 riusc\u00ec ad uscire subito dall'auto, bench\u00e9 ferito.\nPubblicazioni.\nAngelo Corbo ha pubblicato, nel 2016, il libro \"Strage di Capaci. Paradossi, omissioni e altre dimenticanze\".\nNell'opera egli analizza gli aspetti umani della strage, le emozioni di quel momento, e soprattutto apre una finestra sull'atteggiamento dello stato italiano verso le vittime, sviscerandone alcuni aspetti critici. Descrive la vita quotidiana degli uomini che prestano servizio di scorta. Illustra anche le ragioni che lo hanno indotto ad entrare in polizia: nell'istituto superiore \"Ettore Maiorana\" sub\u00ec gravi atti di bullismo, che lo costrinsero a marinare la scuola, e che si sommarono alle prepotenze gi\u00e0 subite da bambino. Inoltre, fu scosso dall'uccisione di Claudio Domino, undicenne che conosceva bene."}
{"id": "5983256", "revid": "81508070", "url": "https://it.wikipedia.org/wiki?curid=5983256", "title": "Collemare di Sassa", "text": ""}
{"id": "5983259", "revid": "1543377", "url": "https://it.wikipedia.org/wiki?curid=5983259", "title": "Julia Michaels", "text": "Ha iniziato la sua carriera come autrice, scrivendo brani per artisti del calibro di Britney Spears, Lady Gaga, Pink, Keith Urban, Janelle Mon\u00e1e, Selena Gomez, Demi Lovato, Shawn Mendes, Justin Bieber, Ed Sheeran, Gwen Stefani, John Legend, Shakira, Kelly Clarkson, Rita Ora, Christina Aguilera e i Linkin Park.\nMichaels ha pubblicato il suo singolo di debutto da solista, \"Issues\", con l'etichetta Republic Records nel 2017 e il brano ha raggiunto l'undicesima posizione della Billboard Hot 100 negli Stati Uniti, \u00e8 stato certificato triplo disco di platino dalla Recording Industry Association of America (RIAA) e le ha valso le candidature ai Grammy Awards 2018 come canzone dell'anno e miglior artista esordiente. Tra il 2018 e il 2019 ha pubblicato altri due EP e collaborato con numerosi artisti, tra cui Maroon 5, 5 Seconds of Summer, James Bay e i Clean Bandit, con la hit \"I Miss You\".\nSi \u00e8 anche aggiudicata diverse candidature ai premi MTV Video Music Awards, Billboard Music Award e American Music Awards ed ha venduto pi\u00f9 di 12 milioni di copie in tutto il mondo come solista.\nBiografia.\nJulia Michaels \u00e8 nata a Davenport, Iowa, ma si \u00e8 trasferita a Santa Clarita, in California, a circa 35 miglia a nord-ovest di Los Angeles, con la sua famiglia, inclusa la sorella maggiore Jaden, che \u00e8 anche una cantautrice. Suo padre \u00e8 messicano-portoricano, ha cambiato il suo nome da Juan Manuel Cavassos a John Michaels per perseguire una carriera.\nCarriera da autrice e compositrice.\nFin dall'infanzia Julia Michaels ha iniziato a scrivere canzoni, all'et\u00e0 di nove anni ha cantato in famiglia una canzone scritta da sola. Inizialmente scriveva le canzoni per la sorella Jaden, anch'essa cantautrice.\nNel 2012 debutta come compositrice scrivendo tre tracce per l'album tratto dalla serie Tv \"Austin &amp; Ally\" della Walt Disney Company. Dal 2013 inizia a co-scrivere brani con Lindy Robbins, compositrice multi platino statunitense, pubblicando il brano di debutto \"Miss Movin' On\" delle Fifth Harmony, la collaborazione \"Slow Down\" di Selena Gomez e The Cataracs, e \"Fire Starter\" per Demi Lovato. L'anno successivo prosegue la collaborazione con la Robbins con la partecipazione di John Corger per la realizzazione di due brani per il DJ Borgeous, per l'EP di debutto del girl group G.R.L. e scrive singoli per Nicole Scherzinger e Cash Cash.\nNel 2015 la cantautrice, affiancata dal compositore e produttore discografico Justin Tranter, scrive e produce numerosi brani che diventeranno hit mondiali come \"Sorry\" di Justin Bieber. Scrive sette brani per l'album \"Revival\" di Selena Gomez, tra cui \"Good for You\", \"Hands to Myself\" e \"Me &amp; the Rhythm\", quattro per Hailee Steinfeld per l'EP di debutto \"Haiz EP\" compreso il brano \"Love Myself\", e tre brani per Zedd nell'album \"True Colors\". Ha inoltre composto e scritto i brani \"Poison\" cantata da Rita Ora, \"Used to Love You\" di Gwen Stefani, e brani per Kelly Clarkson, Nick Jonas, Pia Mia, Demi Lovato e Little Mix.\nDurante il 2016 continua a collaborare con Trander entrando nella composizione e produzione di tutte le tracce dell'album \"This Is What the Truth Feels Like\" di Gwen Stefani, tra cui i singoli \"Make Me Like You\" e \"Misery\", e sette tracce per l'album Glory di Britney Spears. Co-scrive con Blake Mills e John Legend tre tracce per il quinto album di quest'ultimo \"Darkness and Light\", due tracce per Nick Jonas e ulteriori due per le Fifth Harmony. Nel 2017 fa parte degli scrittori e compositori per gli album di P!nk, Maroon 5, Linkin Park, Shakira, Zara Larsson e Lea Michele. Co-scrive il brano \"Dive\" con Ed Sheeran, \"Bad Liar\" con Selena Gomez, \"Friends\" con Justin Bieber e BloodPop, oltre ad altri brani per Sofia Carson, Jessie Ware, Robin Schulz, Bea Miller, Keshia Chant\u00e9 e la band Arizona.\nNel 2018 la Michaels \u00e8 impegnata in diversi progetti musicali. Compone tre canzoni per l'album \"Graffiti U\" di Keith Urban, due per \"Liberation\" della pop-star Christina Aguilera e due brani per \"Youngblood\" della band 5 Seconds of Summer e per l'omonimo album di Shawn Mendes. Viene chiamata a scrivere il brano \"Heal Me\" per la colonna sonora \"A Star Is Born Soundtrack\", interpretato da Lady Gaga, co-scrive le hit \"2002\" di Anne-Marie e \"Make Me Feel\", primo estratto dell'acclamato album \"Dirty Computer\" di Janelle Mon\u00e1e a cui aveva partecipato Prince per la parte legata ai suoni. \u00c8 presente inoltre in alcune tracce degli album di Rita Ora, Years &amp; Years, Jonas Blue, Amy Shark e Kate Nash.\nDal 2019 torna a collaborare con P!nk per l'album \"Hurts 2B Human\" e con Selena Gomez nei singoli \"Lose You to Love Me\", \"Look at Her Now\" e \"Boyfriend\". Scrive inoltre il brano \"Peer Pressure\" di James Bay e nuovi singoli per Dove Cameron e Sabrina Claudio. Nel 2020 \u00e8 presente come autrice nel sesto album in studio di John Legend, negli album di Kelsea Ballerini, Dua Lipa e Ella Henderson.\nCarriera da solista.\nNel 2017 ha coscritto il singolo \"Heavy\" dei Linkin Park, uscito nel mese di febbraio, e ha pubblicato il suo singolo di debutto, \"Issues\", che \u00e8 divenuto una hit a livello globale e ha riscosso molto successo in Europa e negli Stati Uniti, avendo raggiunto la top ten in Belgio, Svizzera, Repubblica Ceca, Francia, Danimarca, Norvegia, Romania e Scozia e l'undecisimo posto nella classifica Billboard Hot 100. Ai Grammy Awards 2018 la Michaels \u00e8 riuscita a rientrare tra le nomine di due categorie, Miglior artista esordiente (\"Best New Artist\") e \"Canzone dell'anno\" (\"Song of the Year\") per \"Issues\". Il secondo singolo della cantautrice, \"Uh Huh\", \u00e8 stato pubblicato il 2 giugno 2017, ed \u00e8 stato anche il secondo estratto dal suo EP di debutto, pubblicato il 28 luglio 2017, intitolato \"Nervous System\" e contenente sei tracce inedite tra cui \"Issues\", \"Uh Huh\" e il terzo singolo \"Worst in Me.\" L'EP debutta alla posizione 48 della Billboard 200 e 41 della Canadian Albums Chart.\nIl 27 ottobre 2017 Julia viene scelta come cantante e co-scrittrice per un singolo dei Clean Bandit, \"I Miss You,\" che al suo picco si \u00e8 posizionato quarto nella classifica dei singoli pi\u00f9 venduti in Regno Unito e di numerosi paesi europei, oltre che alla posizione 92 nella Hot 100 statunitense.\nL'8 febbraio 2018 un suo nuovo singolo inedito, \"Heaven\", \u00e8 stato incluso nella colonna sonora del film \"Cinquanta sfumature di rosso\" diretto da James Foley, che ha superato centoventimilioni di riproduzioni sul servizio musicale Spotify e ha raggiunto la quarta posizione in Norvegia, dove \u00e8 stato certificato disco d'oro, la settantasettesima in Regno Unito e l'ottava nella classifica Bubbling Under Hot 100 statunitense. Il 4 maggio la Michaels pubblica \"Jump\", in collaborazione con il cantante trap statunitense Trippie Redd. Il 25 maggio viene pubblicato il terzo album in studio di Shawn Mendes, il quale ha collaborato con Julia per la canzone \"Like to Be You\", con cui i due si sono esibiti dal vivo al \"The Late Late Show with James Corden\" il 6 giugno.\nAd agosto 2018 ottiene la sua prima posizione nella classifica statunitense delle canzoni country pi\u00f9 riprodotte alla radio grazie al singolo \"Coming Home\", collaborazione con il cantante neozelandese Keith Urban Inoltre, dal 23 gennaio al 5 febbraio 2019 la cantante apre i concerti che si terranno in Australia del suo Graffiti U World Tour. Nello stesso periodo rilascia la prima parte del sue secondo EP \"Inner Monologue, Pt. 1\", pubblicato il 24 gennaio 2019, e successivamente il terzo EP \"Inner Monologue, Pt. 2\", rilasciato il 28 giugno dello stesso anno. Tra i singoli promozionali vengono rilasciati \"Anxiety\" con Selena Gomez e \"What a Time.\" Sempre nel 2019 collabora nel singolo \"If the World Was Ending\" di JP Saxe, debuttando nelle Top15 di Canada, Regno Unito e Belgio.\nNel 2020, Michaels prende parte alla colonna sonora dello show televisivo \"Songland\" con il brano \"Give It To You\" e pubblica il singolo \"Lie Like This\". Nel 2021 pubblica i singoli \"All Your Exes\" e \"Love Is Weird\" e il suo primo album \"Not in Chronological Order\".\nCantautorato, stile musicale e influenze.\nLa cantante cita le influenze ricevute dai genitori dal genere country come Shania Twain, LeAnn Rimes, Faith Hill e i Rascal Flatts. L'artista Fiona Apple \u00e8 considerata dalla compositrice come una delle cantautrici pi\u00f9 prolifiche della sua generazione: \u00abLa maniera in cui riesce a creare delle metafore e renderle come se succedessero nella vita reale, crea un'intimit\u00e0 con la vita, penso che tutto ci\u00f2 sia fantastico; [...] sar\u00e0 un'icona per me per sempre.\u00bb\nPer il suo EP di debutto la cantautrice si \u00e8 ispirata a Lisa Mitchell, Missy Higgins, Sarah Blasko, Laura Marling, i Paramore e i The Fray.La Michaels si identifica nella cantante statunitense P!nk rivelando \u00abQuando l'ascoltai dai bambina mi chiesi chi fosse per riuscire a scrivere in quel modo. Pink \u00e8 sempre se stessa e significa molto per me, \u00e8 sempre vulnerabile, scrive tutto quello che prova quindi \u00e8 se stessa. Sono stata in tour con lei e la sua etica nel lavoro e vedere come si comporta con le persone che le stanno a fianco, come \u00e8 forte e decisa mi ispira e vorrei essere come lei un giorno\u00bb\".\"\nLa compositrice Lindy Robbins fu la prima mentore e collaboratrice della Michaels \u00abMi ha spiegato cosa fare e cosa evitare. Ero abituata a pensare che dovevo avere dei concetti pronti per essere pubblicati in caso le cose stessero andando male nella produzione. Lei parlandomi mi fece capire che non dovevo essere strategica, si poteva scrivere semplicemente grazie ad una conversazione.\u00bb\nIl momento di stesura di un brano con un altro artista viene descritto dalla cantante in un'intervista per Teen Vogue: \u00abQuando sono con un artista, mi occupo pienamente di loro, qualsiasi cosa vogliano fare. Posso suggerire un'idea. Non significa che devono farlo. Il punto \u00e8 che io sono l\u00ec, parlo con loro, di noi che ci incontriamo, che vibriamo e che cerchiamo di capire cosa vogliamo dire.\u00bb Una linea di fondo in molta della musica che Julia Michelle scrive sono i nervosismi e l'ansia generale, e si \u00e8 spesso confrontata apertamente su come si occupa degli attacchi di panico e affronta altri aspetti della sua salute mentale. Pensa anche che la scrittura sia un potente strumento per affrontare le esperienze difficili e le fastidiose insicurezze: \u00abPenso che scriverlo mi d\u00e0 il controllo su di esso. Il mio modo di sentirmi si manifesta meglio se lo scrivo. [...] Tendo a scrivere canzoni su persone davvero carine e le chiamo arti.\u00bb\nL'artista rivela nel 2017 in un'intervista alla ABC \u00abNel momento in cui una canzone che ho scritto ha successo commercialmente \u00e8 surreale, forse come se fosse un po' pi\u00f9 realizzata perch\u00e9 ho messo me stessa. [...] Penso le canzoni che ho sviluppato con certi artisti hanno una chance, non importa quale essa sia.\u00bb E prosegue \u00abQuando sei un nuovo artista le persone tendono a essere pi\u00f9 titubanti a darti una possibilit\u00e0, quindi ora che ascoltano una mia canzone significa che credono in quella traccia, non perch\u00e9 sono io a cantarla, ma perch\u00e9 amano quella canzone.\u00bb Concludendo \u00abLa vera ragione del perch\u00e9 lo faccio \u00e8 perch\u00e9 voglio costruire connessioni e creare canzoni per tutti coloro che non riescono ad esprimere come si sentono, ma si riconoscono in quel brano\u00bb.\nRacconta inoltre il suo passaggio a diventare una cantante solista: \u00abC'\u00e8 un momento nella vita di un autore in cui il suo lavoro si avvicina troppo a se stesso. Dopodich\u00e9 c'\u00e8 una specie di epifania, dove non vuoi pi\u00f9 descrivere i tuoi pensieri e sentimenti e vuoi tenerli per te, \u00e8 per questo che ho cantato io \"Issues\". Molte persone hanno provato a persuadermi nel fare qualcosa per essere sotto i riflettori, [...] ma io amo il mio anonimato, amo andare nello studio e piangere senza essere giudicata per essere vulnerabile\u00bb Ma riscontra che la nuova carriera \u00ab\u00c8 un rischio perch\u00e9 la mia vita \u00e8 cambiata completamente, ma impari, evolvi, cresci e questa diventa una tua nuova seconda natura.\u00bb\"\"\nRiconoscimenti.\nGrammy Award"}
{"id": "5983262", "revid": "81508089", "url": "https://it.wikipedia.org/wiki?curid=5983262", "title": "San Martino di Sassa", "text": ""}
{"id": "5983263", "revid": "767487", "url": "https://it.wikipedia.org/wiki?curid=5983263", "title": "Concerto Palatino", "text": "Il Concerto Palatino della Signoria di Bologna fu un complesso di strumenti a fiato e un'importante istituzione civica della citt\u00e0 di Bologna. L'\"ensemble\" si esibiva in Piazza Maggiore alla mattina e alla sera, oltre ad accompagnare le funzioni liturgiche nella Basilica di San Petronio.\nIl Concerto Palatino nacque nel XIII secolo come gruppo di otto trombettieri. Alla fine del XV secolo vi furono aggiunti dei tromboni. La formazione del Concerto Palatino fu definitivamente fissata dal 1537 al 1779 in otto trombe, quattro ciaramelle o successivamente cornetti, quattro tromboni, due viole e percussioni.\nL'\"ensemble\" oggi.\nIl nome Concerto Palatino fu riesumato nel 1986 dal cornettista Bruce Dickey e dal trombonista Charles Toet per uno dei primi complessi strumentali dediti al repertorio dei gruppi originali di alta cappella secondo i criteri dell'esecuzione filologica."}
{"id": "5983268", "revid": "767487", "url": "https://it.wikipedia.org/wiki?curid=5983268", "title": "Geochelone burchardi", "text": "La tartaruga gigante di Tenerife (Geochelone burchardi) \u00e8 una specie estinta di tartaruga nella famiglia Testudinidae, endemica dell'isola di Tenerife nelle Isole Canarie..\nDescrizione.\nEra un grande tartaruga simile a quelle che attualmente si trovano in alcune isole oceaniche come le isole Galapagos nell'Oceano Pacifico e le Seychelles nell'Oceano Indiano. Un'altra specie estinta di testuggine, \"Geochelone vulcanica\" esisteva sull'isola di Gran Canaria. \"G. burchardi\" era pi\u00f9 grande, aveva un carapace con una lunghezza di circa 65-94 cm, mentre il carapace di \"G. vulcanica\" era di 61 cm.\nScoperta, evoluzione ed estinzione.\nI primi resti di \"G. burchardi\" datano al Miocene e si crede che questi animali abbiano abitato l'isola fino al Pleistocene superiore, quando l'attivit\u00e0 vulcanica le ha portate all'estinzione, molto prima dell'arrivo degli esseri umani sull'isola durante l'Olocene. \u00c8 stato inoltre ritrovato un nido di uova fossil nel sud di Tenerife, nel comune di Adeje. Questa specie di tartaruga gigante \u00e8 stata descritta nel 1926 da Ernst Ahl. \nSi pensa che le tartarughe di Tenerife e di Gran Canaria si siano originate da altre specie di \"Geochelone\" che vivevano in Africa. Entrambe queste specie hanno forti legami filogenetici con varie specie nordafricane del genere \"Geochelone\". Quindi si ritiene che gli antenati di queste tartarughe abbiano raggiunto le isole orientali delle Canarie dal continente, e progressivamente si siano mosse verso ovest attraverso l'arcipelago, aumentando al contempo le dimensioni e modificando la loro morfologia per adattarsi alle condizioni dell'arcipelago.\nUova di tartaruga fossilizzate sono state trovate anche sulle isole di Lanzarote e Fuerteventura. Tuttavia, queste uova non sono ancora state adeguatamente descritte. Nonostante questo, i resti fossili di Fuerteventura sono stati collegati a \"G. burchardi\", ma questa identificazione \u00e8 incerta, ed \u00e8 stata messa in discussione."}
{"id": "5983269", "revid": "290948", "url": "https://it.wikipedia.org/wiki?curid=5983269", "title": "Bathynomus", "text": "Bathynomus \u00e8 un genere di isopodi di grandi dimensioni. La specie tipo, \"Bathynomus giganteus\", \u00e8 sovente considerato il pi\u00f9 grande isopode al mondo, anche se vi sono altre specie di \"Bathynomus\" altrettanto grandi bench\u00e9 meno conosciute come \"B. kensleyi\".\nIl genere \u00e8 stato descritto alla scienza per la prima volta nel 1879 dallo zoologo francese Alphonse Milne-Edwards, dopo che Alexander Agassiz ebbe raccolto un esemplare immaturo maschio di \"B. giganteus\" nel Golfo del Messico. Si tratt\u00f2 all'epoca di un'importante scoperta, dato che da poco era stata sdoganata l'idea che i fondi oceanici non fossero sterili e privi di vita, grazie ai lavori di Sir Charles Wyville Thomson e colleghi. Il primo esemplare femmina \u00e8 stato raccolto nel 1891.\nI pochi esemplari catturati in America e Giappone con esche, sono a volte ospitati negli acquari.\nDescrizione.\nLe specie di \"Bathynomus\" sono un buon esempio di gigantismo abissale (come per i calamari giganti): sono molto pi\u00f9 grandi degli isopodi \"tipici\", i quali misurano fino a 5\u00a0cm. \"Bathynomus\" \u00e8 informalmente diviso fra specie \"giganti\" (dove gli adulti misurano circa 15\u00a0cm) e \"super-giganti\" (con esemplari lunghi fino a 50\u00a0cm). Fra le \"super-giganti\", la \"B. giganteus\" raggiunge una lunghezza media di 36\u00a0cm, mentre l'esemplare pi\u00f9 grosso pescato misurava 76\u00a0cm e pesava 1,7\u00a0kg.\nLe specie di \"Bathynomus \"hanno una particolare somiglianza morfologica con gli Oniscidea, isopodi terrestri con i quali sono imparentati. Hanno il corpo protetto da un esoscheletro calcareo rigido, composti da segmenti sovrapposti. Possono arrotolarsi a palla, in posizione difensiva, esponendo verso l'esterno solamente il carapace, come alcuni Oniscidea fanno.\nIl primo segmento dell'esoscheletro \u00e8 fuso con la testa; anche il segmento posteriore \u00e8 sovente fuso, costituendo cos\u00ec uno \"scudo caudale\" sopra l'addome (\"pleon\"). Gli occhi sono composti da circa 4000 faccette, sessili e separate sulla testa. Le antenne sono due. Le zampe toraciche (\"pereiopodi\") sono uniramose e raggruppate in sette paia, il primo dei quali \u00e8 composto da appendici modificate per manipolare e portare il cibo ai quattro gruppi di mascelle. L'addome ha cinque segmenti chiamati \"pleoniti\", ciascuno con un paio di \"pleopodi \"biramosi che sono adattati per il nuoto e portano \"rami\", delle strutture respiratorie appiattite che fungono da branchie. La forma e dimensione dei margini degli endopodi uropodali laterali, mediali e distali sono tratti che caratterizzano le varie specie di \"Bathynomus\".\nI \"Bathynomus\" sono di un colore viola pallido.\nDistribuzione.\nI \"Bathynomus\" si trovano nelle acque fredde e profonde degli oceani Atlantico, Pacifico e Indiano. Isopodi giganti sono stati registrati nell'Atlantico occidentale, al largo delle coste della Georgia e fino al Brasile, includendo il Golfo del Messico ed i Caraibi. Le sole tre specie note nell'Atlantico sono \"B. obtusus\", \"B. miyarei\" e \"B. giganteus\". Tutte le altre specie di \"Bathynomus\" sono presenti nell'area Indo-Pacifica mentre non sono note specie nell'Atlantico orientale e nell'est Pacifico. Cinque specie sono note al largo delle coste dell'est australiano ed \u00e8 possibile che altre regioni poco esplorate ospitino specie non ancora note. In generale, la distribuzione degli isopodi giganti \u00e8 nota solo parzialmente.\nBiologia.\nGli isopodi giganti sono degli importanti spazzini dell'ambiente bentonico profondo. I \"Bathynomus\" si trovano nelle zone sub-litoranee poco illuminate a 170\u00a0m di profondit\u00e0, fino sul piano batiale a 2140\u00a0m dove la pressione \u00e8 elevata, la luce assente e la temperatura molto bassa. Poche sono le specie rinvenute a profondit\u00e0 (relativamente) bassa: i \"B. miyarei\" vivono fra i 22 e 280\u00a0m, i poco conosciuti \"B. decemspinosus\" si trovano sui 70\u201380\u00a0m e \"B. doederleini\" sono stati visti sui 100\u00a0m. Il record di profondit\u00e0 per gli isopodi giganti \u00e8 di 2500\u00a0m \"B. kensleyi\", ma questa specie frequenta anche le acque meno profonde a 300\u00a0m. Pi\u00f9 dell'80% degli esemplari di \"B. giganteus\" sono stati rinvenuti fra 365\u00a0m e 730\u00a0m, ma sembra che questa specie viva al di sotto degli 800\u00a0m di profondit\u00e0.\n\u00c8 pi\u00f9 comune che le specie \"super-giganti\" vivano sul piano batiale. Questo \u00e8 infatti dovuto al fenomeno del cosiddetto gigantismo abissale. Isopodi giganti sono comunque stati rinvenuti fino ad 8000 metri, questo fa di loro, assieme ai crinoidi, una delle specie animali che abitano gli oceani pi\u00f9 in profondit\u00e0. I \"Bathynomus\" vivono in acque fredde, anche se sono stati visti in acque temperate di 20\u00a0\u00b0C. Si suppone che i \"B. doederleinii\" smettano di nutrirsi quando la temperatura dell'acqua scende sotto ai 3\u00a0\u00b0C. Questo limite di temperatura spiegherebbe l'assenza di esemplari nelle regioni temperate e polari, dove l'acqua alle profondit\u00e0 frequentate dai \"Bathynomus\" \u00e8 spesso molto vicina allo zero.: la presenza \u00e8 quindi generalmente confinata alla zona compresa fra i 35 gradi di latitudine nord e sud. Vivono vite solitarie e sembrano preferire fondali fangosi o argillosi.\nAlimentazione.\nAnche se questi isopodi sono saprofagi generalisti, sono principalmente carnivori e si nutrono di balene, pesci o calamari morti; predano anche animali lenti, come cetrioli di mare, spugne, radiolari, nematodi e altra fauna benthonica. Un isopode gigante \u00e8 stato una volta filmato mentre attaccava un pescecane intrappolato in una trappola di profondit\u00e0, aggrappandosi sopra e mangiando la sua faccia.\nSiccome il cibo \u00e8 scarso nel bioma delle profondit\u00e0 oceaniche, i \"Bathynomus\" sono adattati a lunghi periodi di digiuno e possono sopravvivere oltre cinque anni senza cibo in cattivit\u00e0. Quando una fonte importante di cibo \u00e8 a disposizione, i \"Bathynomus\" si nutrono a tal punto che la loro capacit\u00e0 motoria \u00e8 compromessa. Uno studio, focalizzato sull'analisi del contenuto del sistema digerente di 1651 esemplari di \"B. giganteus\" ha mostrato che l'alimento pi\u00f9 comune sono i pesci, seguiti dai cefalopodi e dai decapodi, in particolare gamberetti e specie di Galatheidae.\nCiclo vitale.\nStudi sulla presenza stagionale di \"B. giganteus \"suggeriscono un picco della capacit\u00e0 riproduttiva nei mesi invernali e primaverili, forse a causa della scarsezza di cibo in estate.\nLe femmine mature sviluppano una tasca di cova quando diventano sessualmente attive; la tasca \u00e8 formata da oostegite sovrapposte che crescono dal bordo mediano dei pereiopodi. Le uova covate sono fra le pi\u00f9 grandi degli invertebrati marini. I giovani isopodi escono dalla tasca completamente formati, ossia come esemplari adulti in miniatura noti come \"mancae\"; fa loro difetto solamente l'ultimo paio di pereiopodi.\nTassonomia.\nSecondo World Register of Marine Species, le specie di \"Bathynomus\" identificate sono 17:\nLe specie di \"Bathynomus\" sono strettamente imparentate con i \"Parabathynomus\" del Sudafrica.\nFossili.\nSulla base dei rinvenimenti fossili, si valuta che specie del genere \"Bathynomus\" esistono da pi\u00f9 di 160 milioni di anni; da prima che si spezzasse il supercontinente Pangaea e quindi le diverse specie discendono da un antenato comune, poi evolutosi localmente e differenziandosi in specie diverse. Malgrado ci\u00f2, le specie del Pacifico, dell'Atlantico e dell'oceano Indiano sono molto simili, seppur con lievi differenze. Questa ridotta divergenza fenotipica \u00e8 attribuita alla scarsa luminosit\u00e0 e all'uniformit\u00e0 del loro ambiente."}
{"id": "5983270", "revid": "1305772", "url": "https://it.wikipedia.org/wiki?curid=5983270", "title": "Haiz", "text": "Haiz (reso graficamente H\u0394IZ) \u00e8 il primo EP della cantante statunitense Hailee Steinfeld, pubblicato il 13 novembre 2015."}
{"id": "5983274", "revid": "200154", "url": "https://it.wikipedia.org/wiki?curid=5983274", "title": "Concerto Palatino della Signoria di Bologna", "text": ""}
{"id": "5983276", "revid": "287204", "url": "https://it.wikipedia.org/wiki?curid=5983276", "title": "Geochelone vulcanica", "text": "La tartaruga gigante di Gran Canaria (Geochelone vulcanica) \u00e8 una specie estinta di tartaruga nella famiglia Testudinidae. Era endemica delle isole Canarie, in particolare dell'isola di Gran Canaria.\nQuesta \u00e8 una delle due specie descritte di tartarughe giganti che abitavano le isole Canarie fino alla fine del Pleistocene. L'altra specie \u00e8 \"Geochelone burchardi\" sull'isola di Tenerife. Si ritiene che gli antenati di queste due specie di tartarughe giganti abbiano raggiunto le isole Canarie dal Nord Africa. \"Geochelone vulcanica\" aveva un carapace di 61 cm, quindi un po' pi\u00f9 piccola di \"Geochelone burchardi\" che \u00e8 di circa 65-94 cm."}
{"id": "5983278", "revid": "1775883", "url": "https://it.wikipedia.org/wiki?curid=5983278", "title": "Love Myself", "text": "Love Myself \u00e8 il singolo di debutto dell'attrice e cantante statunitense Hailee Steinfeld, pubblicato nel 2015 ed estratto dall'EP \"Haiz\".\nDescrizione.\nIl brano \u00e8 stato scritto da Hailee Steinfeld, Mattias Larsson, Robin Fredriksson, Oscar Holter, Julia Michaels e Justin Tranter.\nVideo musicale.\nIl video musicale \u00e8 stato diretto da Hannah Lux Davis."}
{"id": "5983279", "revid": "287204", "url": "https://it.wikipedia.org/wiki?curid=5983279", "title": "Qualificazioni al campionato mondiale di calcio 2018 - CAF - Prima fase", "text": "Formula.\nLa prima fase prevedeva tredici incontri di andata e ritorno a eliminazione diretta, a cui hanno partecipato le ventisei nazioni africane con \"ranking\" pi\u00f9 basso. Le squadre sono state divise in due urne."}
{"id": "5983285", "revid": "767487", "url": "https://it.wikipedia.org/wiki?curid=5983285", "title": "Milngavie", "text": " \nMilngavie (; in scozzese \"Mulguye\"; in gaelico scozzese \"Muileann-Gaidh\"; ab. nel 2016) \u00e8 una citt\u00e0 del Regno Unito che si trova nel Dunbartonshire Orientale, in Scozia sud-occidentale, nella valle del fiume Allander.\nGeografia fisica.\nMilngavie si trova a circa 16 chilometri a nord-ovest di Glasgow.\nStoria.\nIl villaggio \u00e8 noto - con il nome di Millgay - almeno a partire dagli inizi del XVII secolo, quando fu costruito un mulino in loco (da cui il nome).\nIn seguito, la cittadina inizi\u00f2 a svilupparsi come centro dell'industria tessile.\nNel 1871, venne quindi realizzata la ferrovia che la collegava con Glasgow.\nNel 1930, l'ingegnere George Bennie progett\u00f2 per collegare la localit\u00e0 a Glasgow la costruzione del Railplane, un treno che doveva viaggiare su un binario sospeso a 130 metri d'altezza, ma il progetto non fu realizzato a causa dei successivi problemi finanziari di Bennie.\nMonumenti e luoghi d'interesse.\nNei dintorni di Milngavie, si trova il Mugdock Castle, risalente al XIV secolo e trasformato in una residenza di campagna nel 1875.\nSociet\u00e0.\nEvoluzione demografica.\nNel 2014, la popolazione stimata di Milngavie era pari a circa 13.010 abitanti.\nLa localit\u00e0 ha conosciuto quindi un decremento demografico rispetto al 2011, quando contava 13.029 abitanti e soprattutto rispetto al 2001, quando contava 13.340 abitanti."}
{"id": "5983286", "revid": "1941276", "url": "https://it.wikipedia.org/wiki?curid=5983286", "title": "Rock Bottom (Hailee Steinfeld)", "text": "Rock Bottom \u00e8 un singolo della cantante statunitense Hailee Steinfeld, pubblicato il 27 febbraio 2016 come secondo estratto dal primo EP \"Haiz\".\nIl brano \u00e8 stato realizzato con la collaborazione del gruppo musicale statunitense DNCE.\nDescrizione.\nIl brano \u00e8 stato scritto da Mattias Larsson, Robin Fredriksson, Oscar Holter, Julia Michaels e Justin Tranter."}
{"id": "5983288", "revid": "110157", "url": "https://it.wikipedia.org/wiki?curid=5983288", "title": "Mediterranean Athletics Union", "text": "La Mediterranean Athletics Union (MAU), o Unione Atletica Mediterranea, \u00e8 un'associazione di atletica leggera che raccoglie i paesi che si affacciano sul Mar Mediterraneo; la sua sede \u00e8 a Marsiglia, in Francia.\n\u00c8 stata fondata nel 2011 dai due attuali presidenti Bernard Amsalem e Fathi Hachicha e ad oggi conta 27 Stati membri.\nStoria.\nL'Unione Atletica Mediterranea \u00e8 nata nel 2011 da un'idea dei due attuali presidenti, Bernard Amsalem, presidente della Federazione francese di atletica leggera, e Fathi Hachicha, presidente della Federazione tunisina di atletica leggera.\nNel 2009 Amsalem e Hachicha hanno pensato di unire tutte le federazioni del bacino del Mediterraneo in un'unica struttura al fine di promuovere l'atletica in questi paesi. Esisteva gi\u00e0 il Comitato Internazionale dei Giochi del Mediterraneo, ma raccoglieva solamente 8 paesi, mentre la MAU avrebbe dovuto unirne un numero molto pi\u00f9 alto.\nIl 16 gennaio 2010 i due presidenti hanno firmato un patto di cooperazione globale tra la Federazione francese e la Federazione tunisina ed hanno annunciato di voler creare l'Unione Atletica Mediterranea.\nDurante la Conferenza dell'Atletica europea di Belgrado, che si \u00e8 svolta nell'ottobre del 2010, Amsalem e Hachicha hanno presentato ufficialmente il loro progetto ed \u00e8 stato deciso di organizzare una riunione plenaria durante i Campionati europei di atletica leggera indoor dell'anno seguente. Nel frattempo un comitato si \u00e8 occupato di scrivere una costituzione che sarebbe servita come atto costitutivo dell'Unione.\nIl 26 agosto 2011, durante i Campionati del mondo di atletica leggera \u00e8 nata ufficialmente l'Unione Atletica Mediterranea.\nObiettivi.\nLa MAU \u00e8 nata con il proposito di unire in un'unica struttura le federazioni dei vari paesi che si affacciano sul Mar Mediterraneo in modo da sviluppare l'atletica in queste nazioni e trasmettere i valori di amicizia, cooperazione e pace.\nGli obiettivi dichiarati sono:\nPaesi membri.\nI 22 paesi che hanno firmato la costituzione nel 2011 sono:\nTra il 2012 e il 2015 altri 5 paesi si sono uniti alla MAU:\nNel 2017 entrer\u00e0 a farne parte anche il Kosovo:\nMembri del consiglio.\nCo-presidenti:\nVice presidenti:\nMembri:"}
{"id": "5983295", "revid": "767487", "url": "https://it.wikipedia.org/wiki?curid=5983295", "title": "Valentina Gagliardi", "text": "Carriera.\nClub.\nProveniente dal calcio a 5 femminile, Valentina Gagliardi durante il calciomercato estivo 2015 coglie l'occasione per compiere un salto di categoria sottoscrivendo con la Riviera di Romagna un contratto per giocare in Serie A per la stagione entrante. Gagliardi, impiegata in 13 occasioni alle quali si aggiunge l'unica in Coppa Italia, condivide le sorti della squadra la quale, dopo un girone di andata concluso all'ottavo posto e mantenendosi in zona salvezza anche per gran parte del campionato, in virt\u00f9 dei risultati negativi degli ultimi incontri non riesce a evitare la retrocessione in Serie B, arrivata alla penultima giornata.\nLa decisione della societ\u00e0 di non iscriversi al campionato successivo svincola la giocatrice che decide di tornare al calcio a 5 accettando la proposta del Real Lions Ancona per giocare in Serie A la stagione entrante."}
{"id": "5983296", "revid": "599013", "url": "https://it.wikipedia.org/wiki?curid=5983296", "title": "Castello baronale di Felline", "text": "Il castello Bonsecolo di Felline \u00e8 una struttura fortificata difensiva del comune di Alliste, sita nella frazione da cui prende il nome.\nStoria.\nIl castello fu costruito sulla cima della collina di Felline nel XII secolo da parte della famiglia Bonsecolo. Terminato il periodo delle guerre, il castello fu usato come struttura gentilizia dalla famiglia dei Tolomei (XVI secolo), e poi dei Pignatelli. Nel '900 sub\u00ec restauri.\nDescrizione.\nIl castello in origine era circondato da mura, demolite per costruzioni civili. Si tratta di una struttura quadrangolare con due ordini di torri: sulla facciata quadrangolari, e sulla parte posteriore circolari. Il corpo centrale si divide in due settori: quello primario \u00e8 maggiore, decorato da balconata, un tempo usata per gli attacchi di difesa con i cannoni.Sia la balconata, che le quattro torri furono abbellite in epoca gentilizia con bugne e beccatelli. Ci\u00f2 vale anche per il portale ad arco a tutto sesto.\nL'interno \u00e8 ornato da cortile semplice e piani nobili.\nLe grandi sale del piano nobile recano una decorazione ad affresco, attualmente ricoperta da uno strato di scialbo.\nIl castello oggi \u00e8 usato per visite e per cerimonie."}
{"id": "5983297", "revid": "81508463", "url": "https://it.wikipedia.org/wiki?curid=5983297", "title": "Pietra Leccese", "text": ""}
{"id": "5983298", "revid": "63727", "url": "https://it.wikipedia.org/wiki?curid=5983298", "title": "NSU 10/20 HP", "text": ""}
{"id": "5983299", "revid": "63727", "url": "https://it.wikipedia.org/wiki?curid=5983299", "title": "NSU 10/20 PS", "text": ""}
{"id": "5983300", "revid": "63727", "url": "https://it.wikipedia.org/wiki?curid=5983300", "title": "NSU 10/22 HP", "text": ""}
{"id": "5983301", "revid": "63727", "url": "https://it.wikipedia.org/wiki?curid=5983301", "title": "NSU 10/22 PS", "text": ""}
{"id": "5983302", "revid": "580197", "url": "https://it.wikipedia.org/wiki?curid=5983302", "title": "Alice Pignagnoli", "text": "Storia.\nNata a Reggio Emilia, fin da piccola si avvicina al calcio, prima come giocatore di movimento e, solo attorno ai 15 anni, a causa di un infortunio del portiere titolare della formazione Primavera, indossa la casacca numero 1.\nDopo le prime esperienze nelle squadre miste, Alice cresce calcisticamente nel settore giovanile della gloriosa Reggiana Femminile, con la cui prima squadra (che si andr\u00e0 poi a classificare IV\u00b0 nel campionato di Serie A, conquistando l'accesso alla UEFA Women's Cup) verr\u00e0 aggregata per la prima volta nella stagione 2004-2005, collezionando due panchine nella massima serie.\nL'anno successivo viene inserita in pianta stabile nella rosa della prima squadra come terzo portiere e disputa il campionato Nazionale Primavera, come portiere titolare.\nNella stagione 2006-2007 viene ceduta in prestito in serie B alla Galileo Giovolley, squadra con la quale disputa 21 gare da titolare su 22, andando a classificarsi in terza posizione, a un soffio dalla promozione in A2. Da questo momento Alice inizia un valzer di prestiti che la porteranno in giro per l'Italia, nonostante la giovane et\u00e0, fino all'esordio in serie A con il Milan e alla consacrazione con la Torres, squadra con la quale disputer\u00e0 la Champions League e vincer\u00e0 Scudetto e Supercoppa Italiana.\nNel luglio 2019 si trasferisce al , rimanendo in Serie B dopo la retrocessione delle genoane. Ad inizio dicembre sospende la carriera calcistica, poich\u00e9 incinta. In accordo con la societ\u00e0, le viene interrotto (come indicato dalla federazione al tempo) il contratto, ma con un rimborso per le spese vive. Nell'estate 2020 il Cesena le ha rinnovato il contratto, mentre era al settimo mese di gravidanza. Il 19 novembre 2020, a 100 giorni dal parto, ha debuttato nella gara di Coppa Italia contro il , persa per 2-0. Da quel giorno \u00e8 sempre stata a disposizione, collezionando 17 presenze da titolare in campionato."}
{"id": "5983303", "revid": "63727", "url": "https://it.wikipedia.org/wiki?curid=5983303", "title": "NSU 10/30 HP", "text": ""}
{"id": "5983304", "revid": "63727", "url": "https://it.wikipedia.org/wiki?curid=5983304", "title": "NSU 10/30 PS", "text": ""}
{"id": "5983305", "revid": "124123", "url": "https://it.wikipedia.org/wiki?curid=5983305", "title": "Doug Mitchell", "text": "Biografia.\nLa carriera di Mitchell come produttore inizio negli anni 80 come membro della Kennedy Miller Production situata in Australia, pi\u00f9 precisamente a Sydney. Alla fine degli anni 80 venne nominato insieme a George Miller e a Terry Hayes al premio AACTA Award for Best Film categoria dell'Australian Film Institute Awards. Nel 1987 figura come produttore del film indipendente \"The Year My Voice Broke\" e dei successivi \"\" nel 1989 e \"Flirting\" nel 1990.\nNel 1995 Mitchell venne candidato all'Oscar nella categoria come miglior film insieme a George Miller e suo fratello Bill Miller per \"Babe, maialino coraggioso\". Il film vinse l'Oscar per gli Effetti Speciali. Il trio grazie a questo film vinse anche il Golden Globe come migliorfilm commedia o musical e ricevette una nomination al Bafta come miglior film e un'altra nomination ai Producers Guild of America Award.\nNel 2006 venne nominato all'Oscar come miglior film d'animazione per \"Happy Feet\" e grazie a questo cartoon riusc\u00ec finalmente a vincere l'Oscar, il Bafta e il Golden Globe come miglior film d'animazione, insieme all'amico George Miller. Grazie all'enorme successo avuto dal film, il cartoon ebbe un sequel di minor successo \"Happy Feet 2\" uscito nel 2011.\nNel 2015 con l'uscita di \"\" il film riusc\u00ec ad incassare circa 400 milioni di dollari di fronte a un budget di soli 150 milioni, e grazie a questo film riusc\u00ec a farsi ricandidare nuovamente all'Oscar come miglior film, al Golden Globe come miglior film drammatico e al Bafta. Il film vinse in totale 6 premi Oscar: Migliori Costumi, Migliori Scenografie, Miglior Montaggio, Miglior Sonoro, Miglior Montaggio Sonoro e Miglior Trucco e Patrucco diventando il film australiano pi\u00f9 premiato agli Oscar."}
{"id": "5983307", "revid": "1430519", "url": "https://it.wikipedia.org/wiki?curid=5983307", "title": "Stati Uniti contro Nixon", "text": "Stati Uniti contro Nixon, 418 U.S. 683 (1974) fu una sentenza presa dalla Corte Suprema degli Stati Uniti d'America. Il risultato fu un unanime 8-0 contro il presidente Richard Nixon, una sentenza importante nelle ultime fasi dello scandalo Watergate.\nAvvenimenti principali.\nLo scandalo Watergate ebbe inizio durante la campagna presidenziale del 1972 tra il senatore democratico George McGovern del Sud Dakota e il presidente Nixon. Il 17 giugno 1972, circa cinque mesi prima delle elezioni generali, cinque ladri fecero irruzione nella sede dei democratici, situata nel complesso edilizio Watergate, a Washington, D.C.\nNel maggio del 1973, il procuratore generale di Nixon, Elliot Richardson, nomin\u00f2 Archibald Cox come procuratore speciale, incaricato di investigare sul furto. Di fronte all'approfondimento delle indagini, ormai giunto a lambire uomini vicino alla presidenza, il 20 ottobre 1973 Nixon licenzi\u00f2 Cox, provocando le dimissioni del procuratore generale Richardson e del suo vice William Ruckelshaus, in quello che sar\u00e0 definito il Saturday Night Massacre. Tuttavia, l'indignazione pubblica costrinse Nixon a nominare un nuovo procuratore speciale, Leon Jaworski, che sostitu\u00ec Cox per svolgere l'inchiesta Watergate per il governo.\nNel mese di aprile del 1974, Jaworski ottenne un mandato di comparizione, per la precisione un Sub poena, ordinando a Nixon di rilasciare alcune registrazioni e documenti relativi a specifici incontri tra il presidente e coloro che furono ritenuti incriminati dal Grand jury. Quei nastri e le conversazioni, hanno rivelato, si credeva che potessero contenere prove dannose che coinvolgevano gli uomini incriminati e, forse, lo stesso Presidente.\nSperando nella soddisfazione del pubblico e di Jaworski, Nixon rilasci\u00f2 le trascrizioni di 43 conversazioni, comprese le parti di venti richieste dal mandato di comparizione. James D. St. Clair, avvocato di Nixon, chiese che il giudice John Sirica della Corte distrettuale degli Stati Uniti per il Distretto di Columbia di annullare la citazione in giudizio. Mentre sostenendo prima Sirica, St. Clair dichiar\u00f2 che:\"The President wants me to argue that he is as powerful a monarch as Louis XIV, only four years at a time, and is not subject to the processes of any court in the land except the court of impeachment.\" In italiano \"Il presidente vuole che sostenga, solo per quattro anni, che \u00e8 un monarca potente come Luigi XIV, per cui non \u00e8 soggetto ai processi di alcun tribunale nel paese, tranne quello dell'impeachment.\"Sirica neg\u00f2 la mozione di Nixon e ordin\u00f2 al Presidente di consegnare i nastri entro il 31 maggio 1974. Entrambi, Nixon e Jaworski, si appellarono direttamente alla Corte Suprema, che ascolt\u00f2 la loro dichiarazione l'8 giugno 1974. L'avvocato di Nixon sostenne che la questione non avesse dovuto essere oggetto di \"risoluzione giudiziale\", in quanto era una disputa all'interno del ramo esecutivo, ramo che avrebbe dovuto risolvere la controversia stessa. Inoltre, ha affermato, il procuratore speciale Jaworski non aveva dimostrato i materiali richiesti assolutamente necessari per il processo ai sette uomini. Inoltre Nixon aveva un privilegio esecutivo assoluto per proteggere le comunicazioni tra \"alti funzionari di governo e quelli che consigliano e li assistono nello svolgimento dei loro compiti.\"\nDecisione.\nMeno di tre settimane dopo le argomentazioni orali, la Corte emise la sua decisione. I giudici si impegnarono a fondo per trovare una risoluzione condivisa. La posta in gioco era monto alta, in quanto i nastri, molto probabilmente, contenevano prove di illeciti penali da parte del Presidente e dei suoi uomini. Tutto ha contribuito alla decisione e il Chief Justice Burger infine consegn\u00f2 l'unanime risoluzione. Dopo la sentenza, la Corte avrebbe potuto effettivamente risolvere la questione, inoltre dichiar\u00f2 che Jaworski aveva dimostrato una \"sufficiente probabilit\u00e0 che ciascuno dei nastri contienesse conversazioni rilevanti per i reati contestati nell'atto di accusa,\" la Corte analizz\u00f2 il tema principale del privilegio dell'esecutivo. La Corte respinse la domanda di Nixon di un \"privilegio presidenziale assoluto, immunit\u00e0 incondizionata da procedimenti giudiziari in tutte le circostanze.\" Nixon si dimise 16 giorni pi\u00f9 tardi, il 9 agosto 1974."}
{"id": "5983309", "revid": "81508723", "url": "https://it.wikipedia.org/wiki?curid=5983309", "title": "Castello di Andrano", "text": ""}
{"id": "5983310", "revid": "108546367", "url": "https://it.wikipedia.org/wiki?curid=5983310", "title": "Loch Arkaig", "text": "Il Loch Arkaig \u00e8 un lago (\"loch\") di 16 km\u00b2 della Scozia nord-occidentale, situato nell'area del Lochaber (Highland).\nTra le localit\u00e0 che si affacciano sul lago, figurano i villaggi di Achnacarry e Strathan. Suoi immissari sono i fiumi Dessarry e Pean e suo emissario \u00e8 il fiume Arkaig.\nGeografia.\nIl Loch Arkaig \u00e8 collegato al Loch Lochy tramite il fiume Arkaig.\nStoria.\nIl tesoro del Loch Arkaig.\nIl Loch Arkaig fu - secondo quanto si tramanda - il luogo, dove, nel 1746, i Giacobiti nascosero un carico di monete d'oro consegnato loro dai Francesi, noto appunto come il \"tesoro del Loch Arkaig\" e mai ritrovato."}
{"id": "5983311", "revid": "287204", "url": "https://it.wikipedia.org/wiki?curid=5983311", "title": "Qualificazioni al campionato mondiale di calcio 2018 - CAF - Seconda fase", "text": "Formula.\nLe 13 squadre arrivate dal primo turno vengono sorteggiate con le migliori 27 in modo da avere venti scontri diretti.\nLe 20 vincenti avanzano al terzo turno.\nNella prima urna vengono inserite le squadre occupanti le posizioni del ranking 1-13, nella seconda le squadre occupanti le posizioni del ranking 14-20, nella terza le squadre occupanti le posizioni del ranking 21-27 mentre nella quarta le squadre vincitrici del primo round."}
{"id": "5983312", "revid": "110157", "url": "https://it.wikipedia.org/wiki?curid=5983312", "title": "\u00d6FB-Cup 2015-2016", "text": "La \u00d6FB-Cup 2015-2016, ufficialmente \"\u00d6FB-Samsung-Cup\" per motivi di sponsor, \u00e8 stata la 81\u00aa edizione della coppa nazionale di calcio austriaca. Iniziata il 17 luglio 2015, si \u00e8 conclusa con la finale del 19 maggio 2016.\nIl Salisburgo si \u00e8 confermata squadra detentrice del trofeo, vincendo il titolo per la quarta volta nella sua storia.\nFormula.\nLa competizione vede al via 64 formazioni, cos\u00ec suddivise: le 10 squadre di Bundesliga, 9 delle 10 formazioni di Erste Liga, 30 delle 48 squadre di Regionalliga e 15 club provenienti dai campionati regionali, fra i quali i 9 vincitori delle coppe regionali della stagione 2014-2015. Le squadre riserva non possono prendere parte alla \u00d6FB-Cup ed \u00e8 per questo motivo che il Liefering, bench\u00e9 iscritto al campionato di Erste Liga e formalmente \"indipendente\", essendo sotto il controllo della Red Bull, \u00e8 stato escluso dalla coppa in quanto considerato dalla federazione alla stregua di un'emanazione diretta del Salisburgo.\nTutte le 64 squadre entrano in gioco nel primo turno e la competizione si articola su turni ad eliminazione diretta con gare di sola andata. Nel caso di un pareggio, vengono disputati i tempi supplementari e, persistendo il punteggio di parit\u00e0, si procede alla battuta dei tiri di rigore.\nLa vincitrice dell'\u00d6FB-Cup 2015-2016 potr\u00e0 partecipare all'Europa League 2016-2017, partendo dal terzo turno preliminare. Se la stessa squadra ottenesse anche il titolo di campione d'Austria e, quindi, il diritto a partecipare alla Champions League, il posto in Europa League sarebbe preso dalla finalista perdente e, se anche questa squadra risultasse gi\u00e0 qualificata all'Europa League via campionato, l'ultimo posto disponibile per la competizione verrebbe assegnato alla 4\u00aa classificata della Bundesliga."}
{"id": "5983313", "revid": "543975", "url": "https://it.wikipedia.org/wiki?curid=5983313", "title": "Episodi di Powers (prima stagione)", "text": "La prima stagione di Powers \u00e8 stata trasmessa dal 10 marzo 2015 al 28 aprile negli USA.\nIn Italia l'intera stagione \u00e8 stata resa disponibile su Infinity il 20 maggio 2016."}
{"id": "5983314", "revid": "933835", "url": "https://it.wikipedia.org/wiki?curid=5983314", "title": "Pescomaggiore", "text": ""}
{"id": "5983332", "revid": "785863", "url": "https://it.wikipedia.org/wiki?curid=5983332", "title": "Annalisa Magliocca", "text": ""}
{"id": "5983333", "revid": "767487", "url": "https://it.wikipedia.org/wiki?curid=5983333", "title": "Knox Chandler", "text": "\u00c8 un chitarrista turnista e violoncellista. Nella prima met\u00e0 degli anni settanta, Chandler ha frequentato la Hammonasset School e il Bard College alla fine dei settanta. Ha lavorato con artisti come Depeche Mode (ha anche collaborato con Dave Gahan sul suo album solista Paper Monsters), Lori Carson, The Golden Palominos, The Psychedelic Furs, Ultra Vivid Scene, The Creatures e R.E.M.. \u00c8 stato anche il chitarrista nel tour di Siouxsie and the Banshees \"The Seven Year Itch\" del 2002 e in tourn\u00e9e con Cyndi Lauper e Lou Reed.\nNel 2005 ha pubblicato un album solista dal titolo \"Turquoise\" di rock elettronico e sperimentale."}
{"id": "5983337", "revid": "373458", "url": "https://it.wikipedia.org/wiki?curid=5983337", "title": "Secondo impero bulgaro", "text": ""}
{"id": "5983338", "revid": "1742495", "url": "https://it.wikipedia.org/wiki?curid=5983338", "title": "Platonici antichi", "text": "I Platonici sono i seguaci del Platonismo, la filosofia di Platone. Il Platonismo ha cominciato a svilupparsi con la fondazione dell'Accademia (c. 385 a.C.). Il Platonismo antico si \u00e8 sviluppato fino alla chiusura dell'ultima scuola pagana per ordine di Giustiniano nel 529.\nLa scuola di Alessandria d'Egitto sopravvisse fino alla Conquista islamica dell'Egitto nel 641.\nIl Platonismo ha avuto un immenso impatto sulla vita intellettuale del mondo antico, divenendo la filosofia dominante della Tarda antichit\u00e0.\nQuesta \u00e8 una lista dei filosofi platonici in ordine (approssimativamente) cronologico."}
{"id": "5983340", "revid": "767487", "url": "https://it.wikipedia.org/wiki?curid=5983340", "title": "Emma Fabri", "text": "Biografia.\nEmma Fabri, figlia del ceramista Pio Fabri e di Guendalina Castellani, discendente da una famiglia di orafi, apprende l'arte della ceramica nel laboratorio del padre. Sposa Filippo Saraceni, medico e radiologo. Il pittore Pompeo Fabri, uno dei XXV della Campagna romana, \u00e8 suo fratello.\nErede delle tradizioni paterne, Emma realizza ceramiche decorate alla maniera delle antiche maioliche islamiche e di quelle italiane rinascimentali..\nNei primi anni del Novecento, pur conservando la sua produzione legata alle forme e ai disegni della bottega di famiglia, sperimenta una sua linea, legata al gusto moderno. Produce maioliche in stile Liberty, con l'idea di commercializzarle nell'ambito dell'IFI, una iniziativa artistica e didattica che si muove in ambito esclusivamente femminile.\nCooperativa Nazionale delle Industrie Femminili Italiane.\nSi tratta di una Societ\u00e0 per azioni, nata nel 1903 nella sezione lavoro della Federazione romana delle opere di attivit\u00e0 femminile, ad opera di Cora Slocomb (1862-1944), americana di origine e sposata con il conte friulano Savorgnan di Brazz\u00e0. Le Industrie Femminili Italiane, tra moda, decoro della casa e sostegno al lavoro femminile, organizzavano esposizioni di abiti, bambole in costume regionale, pizzi, tovaglie, tessuti e oggetti d'arte decorativa: il tutto era interamente prodotto da donne. Era anche un mezzo per fare uscire allo scoperto il lavoro artistico femminile. Le IFI, con sedi sparse in Italia, (Venezia, Assisi, Perugia, Firenze, Palestrina, Roma, ecc.), fecero nascere scuole d'arte, in cui trovano lavoro giovani donne e si servivano anche della collaborazione di artiste che disegnavano oggetti che altre eseguivano. Molti di questi oggetti di arte applicata erano venduti negli USA. Emma Fabri dal 1903 partecip\u00f2 alle mostre annuali, organizzate dall'IFI, presentando maioliche a gran fuoco. Nel 1906, sempre con l'IFI, era presente all'Esposizione Internazionale di Milano, organizzata nel parco del Castello Sforzesco per solennizzare l'apertura del Traforo del Sempione. Il Padiglione delle Arti Decorative fu quasi interamente distrutto da un incendio.\nNel piatto tondo \"Aquile e aerei\" Emma Fabri si inserisce nel Futurismo, con la miscela dinamica di ali di uccello e profili di piccoli aeroplani. Armonizza, in piena libert\u00e0, la proiezione in cielo della meccanica umana con il naturale volo degli uccelli.\nAll'inizio degli anni venti Emma Fabri, adattandosi al gusto dell'Art D\u00e9co, predilige forme lineari e decori stilizzati, spesso monocromi, ma sempre preziosi. Sente lo spazio \"vuoto\" tra il segno e il bianco del fondo e conserva grande equilibrio tra forma e decoro, come nel cofanetto a disegni floreali, firmato \"EmmaFabri Roma\".\nIl Museo internazionale delle ceramiche in Faenza possiede una targa in ceramica di Emma Fabri, donata nel 1936 da Filippo Saraceni in memoria della moglie."}
{"id": "5983343", "revid": "599013", "url": "https://it.wikipedia.org/wiki?curid=5983343", "title": "Alessandro Sassi", "text": "Carriera.\nEsordisce nel professionismo con la maglia del Ravenna, squadra della sua citt\u00e0 natale, con cui nella stagione 1939-1940 ottiene un terzo posto in Serie C e mette a segno 2 reti in 12 presenze nel campionato di terza serie. A fine stagione passa al Grosseto, con cui nella stagione 1940-1941 arriva nuovamente terzo nel campionato di Serie C, questa volta realizzando 2 reti in 11 partite; rimane con i maremmani anche nella stagione 1941-1942, durante la quale disputa altre 2 partite di Serie C.\nDopo due stagioni al Grosseto nel 1942 torna al Ravenna, con cui nella stagione 1942-1943 gioca stabilmente da titolare in Serie C, giocando tutte e 22 le partite di campionato a cui i giallorossi prendono parte e segnandovi una rete. Nella stagione 1943-1944 gioca invece in Divisione Nazionale sempre col Ravenna, disputando tutte e 8 le partite di campionato a cui la sua squadra prende parte.\nRimane al Ravenna anche dopo la fine della Seconda guerra mondiale: nella stagione 1945-1946 ottiene un terzo posto nel girone I di Serie C, giocando tutte e 22 le partite di campionato; nel 1946 passa al Forl\u00ec, con cui nella stagione 1946-1947 milita in Serie B. In particolare, Sassi durante la stagione gioca 32 partite di campionato, durante le quali mette a segno 2 reti.\nNella stagione 1950-1951 ha vinto il campionato di Promozione (massimo livello dilettantistico dell'epoca) con il Ravenna, con cui durante il campionato ha realizzato 3 reti in 29 presenze; rimane in giallorosso anche nella stagione successiva, disputata nel campionato di Serie C e conclusa al nono posto in classifica con conseguente retrocessione nel nascente campionato di IV Serie; durante questa stagione Sassi gioca altre 14 partite con la maglia del Ravenna, senza mai segnare."}
{"id": "5983345", "revid": "1354930", "url": "https://it.wikipedia.org/wiki?curid=5983345", "title": "The Women's Tour", "text": "Il Women's Tour \u00e8 una corsa a tappe femminile di ciclismo su strada che si svolge annualmente nel Regno Unito. Dal 2016 fa parte del calendario del Women's World Tour come prova di classe 2.WWT. L'edizione 2020, non venne svolta a causa della pandemia di COVID-19.\nAlbo d'oro.\n\"Aggiornato all'edizione 2021.\"\nStatistiche.\nVittorie per nazione.\n\"Aggiornato all'edizione 2021.\""}
{"id": "5983356", "revid": "228587", "url": "https://it.wikipedia.org/wiki?curid=5983356", "title": "Pieve dei Santi Pietro e Paolo", "text": ""}
{"id": "5983357", "revid": "71433", "url": "https://it.wikipedia.org/wiki?curid=5983357", "title": "Sballati per le feste", "text": ""}
{"id": "5983360", "revid": "1573940", "url": "https://it.wikipedia.org/wiki?curid=5983360", "title": "Pieve dei Santi Pietro e Paolo (Dignano, Italia)", "text": "La pieve dei Santi Pietro e Paolo si trova fuori dall'abitato di Dignano, in provincia di Udine, ed \u00e8 la chiesa del cimitero.\nLa pieve \u00e8 una delle pi\u00f9 antiche del Friuli, tanto da essere ricordata in documenti dell'VIII secolo. La costruzione attuale risale al primissimo Cinquecento, con rifacimenti ed ampliamenti successivi.\nAll'interno nella controfacciata e nel muro di destra tracce di affreschi gotici, mentre nel sottarco e nella colonnata del coro \u00e8 presente un ciclo di affreschi di Giovanni Pietro da Spilimbergo e risalgono al 1504; raffigurano \"Evangelisti\", \"Dottori della Chiesa\" e \"Santi\".\nA Giuseppe Buzzi si possono attribuire gli affreschi settecenteschi della navata sinistra con \"scene della Passione di Cristo\"."}
{"id": "5983361", "revid": "599013", "url": "https://it.wikipedia.org/wiki?curid=5983361", "title": "Ernesto Corno", "text": "Carriera.\nDebutta giovanissimo nel , nel campionato di Serie C 1939-1940, e difende la porta dei brianzoli anche nelle due stagioni successive, una in Serie C e una in Prima Divisione. Nel 1942, posto in lista di trasferimento, viene acquistato dalla dove resta fino al 1946. Con i piemontesi disputa un campionato di Serie C (in alternanza con Alberto Barbieri), il campionato Alta Italia 1943-1944 (2 presenze) e, dopo la fine della guerra, il campionato di Serie B-C Alta Italia 1945-1946 nel quale scende in campo 13 volte.\nDopo una stagione in prestito allo Stella Alpina Ponzone in Serie C, la Biellese lo cede definitivamente alla con cui torna a giocare in Serie B. Per una stagione \u00e8 riserva dietro a Bruno Maurizi, mentre diventa titolare nel campionato 1948-1949, per un totale di 25 presenze.\nNel 1949 lascia la squadra e fa ritorno al Monza con cui disputa due campionati da titolare contribuendo alla promozione in Serie B nel 1951. Resta al Monza senza pi\u00f9 giocare fino al 1954, come riserva di Anselmo Giorcelli e poi Roberto Lovati, e quindi chiude la carriera con il nel campionato di IV Serie 1954-1955.\nRiposa al Cimitero Urbano di Monza."}
{"id": "5983363", "revid": "958063", "url": "https://it.wikipedia.org/wiki?curid=5983363", "title": "Money in the Bank 2016", "text": "Money in the Bank 2016 \u00e8 stata la settima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 19 giugno 2016 alla T-Mobile Arena di Paradise (Nevada).\nLa canzone ufficiale dell'evento \u00e8 stata \"Money in the Bank\" di Jim Johnston.\nStoryline.\nA Extreme Rules del 22 maggio Roman Reigns ha difeso con successo il WWE World Heavyweight Championship sconfiggendo AJ Styles in un Extreme Rules match e a fine match il campione \u00e8 stato attaccato a sorpresa dal rientrante Seth Rollins, il quale ha reclamato un rematch per il titolo che aveva dovuto rendere vacante per via di un infortunio (legit). Shane McMahon ha cos\u00ec sancito, nella puntata di \"Raw\" del 23 maggio, un rematch tra i due per Money in the Bank per il WWE World Heavyweight Championship.\nNella puntata di \"Raw\" del 23 maggio Sami Zayn, Cesaro, Chris Jericho, Dean Ambrose, Kevin Owens e Alberto Del Rio (quest'ultimo nella puntata di \"SmackDown\" del 26 maggio) si sono qualificati per il Money in the Bank Ladder match, in cui il vincitore avr\u00e0 di diritto una title shot per il WWE World Heavyweight Championship da incassare entro un anno dalla vincita.\nNella puntata di \"Raw\" del 30 maggio AJ Styles ha effettuato un turn heel attaccando, insieme a Karl Anderson e Luke Gallows, il rientrante John Cena e tra i due \u00e8 stato dunque sancito un match per Money in the Bank.\nA Payback del 1\u00ba maggio, il match per determinare i primi contendenti al WWE Tag Team Championship tra i Vaudevillains contro Enzo Amore e Colin Cassady si concluse in un no contest dopo che Enzo Amore ha subito un infortunio, che successivamente si \u00e8 rivelata una commozione cerebrale (legit). La notte seguente a \"Raw\", ai Vaudevillains viene assegnato un match titolato contro il New Day a Extreme Rules.&lt;ref name=\"WWE RAW Results - 5/2/16\"&gt;&lt;/ref&gt; I Vaudevillains hanno tuttavia perso l'incontro contro il New Day, che ha cos\u00ec mantenuto i titoli. Nella puntata di \"Raw\" del 7 giugno l'ex General Manager di \"SmackDown\" Theodore Long \u00e8 tornato a sorpresa annunciando, con l'approvazione indiretta di Stephanie McMahon, un Fatal 4-Way Tag Team match per il WWE Tag Team Championship tra i campioni del New Day (Big E e Kofi Kingston) (con Xavier Woods) contro Karl Anderson e Luke Gallows contro Enzo Amore e Big Cass e contro i Vaudevillains (Aiden English e Simon Gotch).\nA Extreme Rules Rusev ha sconfitto Kalisto laureandosi cos\u00ec nuovo United States Champion. Nelle successive puntate di \"Raw\" e \"SmackDown\", per\u00f2, sempre nei post match, Rusev \u00e8 stato attaccato verbalmente da Titus O'Neil e tra i due \u00e8 stato sancito un match a Money in the Bank per lo United States Championship.\nA Payback Dolph Ziggler ha sconfitto Baron Corbin tramite un roll-up, mentre ad Extreme Rules \u00e8 stato Corbin a trionfare in un No Disqualification match. Dopo che Ziggler ha perso per squalifica volontariamente contro Corbin nella puntata di \"Raw\" del 30 maggio, \u00e8 stato sancito un match tra i due a Money in the Bank.\nNella puntata di \"Raw\" del 23 maggio, durante un'intervista con Renee Young, Sheamus ha brutalmente attaccato Apollo Crews. Nella puntata di \"Raw\" del 13 giugno, al termine del match tra Sheamus e Zack Ryder (vinto dal primo), Apollo Crews ha attaccato l'irlandese salvando Ryder. Nella stessa giornata \u00e8 stato dunque annunciato un match a Money in the Bank fra i due.\nIl 17 giugno sono stati annunciati due tag team match per il Kick-off: i Lucha Dragons (Kalisto e Sin Cara) contro i Dudley Boyz (Bubba Ray Dudley e D-Von Dudley) e i Golden Truth (Goldust e R-Truth) contro i Breezango (Fandango e Tyler Breeze)."}
{"id": "5983367", "revid": "180559", "url": "https://it.wikipedia.org/wiki?curid=5983367", "title": "Campionato americano femminile di pallacanestro 2015", "text": "Il 13\u00ba Campionato americano femminile di pallacanestro FIBA (noto anche come FIBA Americas Championship for Women 2015) si \u00e8 svolto dall'8 al 16 agosto 2015 a Edmonton, nella provincia dell'Alberta, in Canada. Il ha vinto il titolo per la seconda volta, battendo in finale .\nI Campionati americani femminili di pallacanestro sono una manifestazione biennale tra le squadre nazionali organizzato dalla FIBA Americas. L'edizione 2015 garantisce alla squadra vincitrice l'accesso diretto al Torneo olimpico 2016."}
{"id": "5983368", "revid": "81509512", "url": "https://it.wikipedia.org/wiki?curid=5983368", "title": "FIBA Americas Championship for Women 2015", "text": ""}
{"id": "5983399", "revid": "1382266", "url": "https://it.wikipedia.org/wiki?curid=5983399", "title": "Fanciulla di Vagli", "text": "La Fanciulla di Vagli \u00e8 un reperto antropologico ritrovato nell'ottobre del 2008 nelle vicinanze del cimitero di Vagli di Sopra nel comune di Vagli Sotto in provincia di Lucca.\nGeneralit\u00e0.\nSi tratta di un'inumazione contenente i resti di una cremazione. I resti, insieme al corredo della \"fanciulla\", sono stati posti in un'urna cineraria. I resti dell'incinerazione fanno parte di un monumento funerario ligure-apuano dei primi decenni del II secolo a.C. in cui sono presenti, oltre alla tomba a cassetta, vari elementi di corredo. Sono da riferirsi, presumibilmente, ad un individuo di sesso femminile di et\u00e0 compresa tra i dodici e i quattordici anni.\nRitrovamento.\nIl signor Moreno Balducci ritrov\u00f2 nei primi giorni di ottobre 2008, tra la terra smossa da un escavatore in localit\u00e0 Murata, degli oggetti di interesse archeologico. Il giorno seguente segnal\u00f2 il ritrovamento al sindaco che trasmise l'informazione alla Soprintendenza per i Beni Archeologici della Toscana.\nIl 7 ottobre viene eseguito un intervento d'urgenza che mette in luce il contesto di provenienza degli oggetti. Lo scavo eseguito sotto la direzione dell'archeologo Giulio Ciampoltrini della Soprintendenza per i Beni Archeologici della Toscana con il sostegno finanziario della Fondazione Cassa di Risparmio di Lucca viene completato nel novembre del 2009\nCultura materiale e datazione.\nLe caratteristiche della sepoltura e quelle degli oggetti rinvenuti portano ad inquadrare il ritrovamento nella cultura dei liguri-apuani in una cronologia compresa tra il 200 e il 180 a.C\nContesto storico.\nFin dalla met\u00e0 del III secolo a.C. i liguri si erano spostati sull'Appennino Toscano da dove avevano instaurato rapporti di commercio con gli etruschi. Poco pi\u00f9 di un decennio dopo iniziano a scontrarsi con l'esercito romano il cui obbiettivo era il controllo delle coste. Il contesto storico nel quale si pone la sepoltura vaglina \u00e8 quello delle fasi finali di questa guerra. In quegli anni i romani presero il sopravvento e in breve gli Apuani furono in parte deportati nel Sannio o nelle campagne lucchesi.\nIl monumento funerario e la cassetta tombale.\nLa cassetta litica rinvenuta rientra nella tipologia tipica della cultura ligure-apuana: sei lastre di marmo di cui quattro costituiscono le pareti e le altre il fondo ed il coperchio. Nel caso di Vagli solo due lastre sono state ritrovate nella posizione originale, quelle sui lati orientale e settentrionale. Quella sul lato occidentale era caduta e fu rinvenuta in due pezzi cos\u00ec come la lastra di fondo. Completamente mancanti le altre due, verosimilmente asportate dai lavori precedenti il ritrovamento. Il materiale usato \u00e8 marmo reperibile nella zona.\nLa sepoltura \u00e8 in connessione con una struttura ellissoidale di pietre infisse (ortostati) nel terreno. Bench\u00e9 se ne conoscano altre \u00e8 la prima volta che \u00e8 stato possibile effettuare un'indagine archeologica su una struttura di questo tipo in Garfagnana.\nIl contenitore cinerario.\nI resti della incinerazione sono stati collocati in una olla globulare di argilla (color avana) depurata decorata con fasce parallele di color rosso e prodotta al tornio. Nella quotidianit\u00e0 questo oggetto aveva un uso alimentare.\nA copertura della olla \u00e8 stata posta una coppa a vernice nera con piede ad anello e vasca emisferica. La coppa, sprovvista di anse, proviene da manifatture dell'Etruria settentrionale.\nLa tradizione ligure-apuana prevede nella maggior parte dei casi l'utilizzo di un'olla come cinerario sia a forma globulare che, pi\u00f9 raramente, ovoide. In associazione a questa un vaso a forma aperta con funzione di copertura.\nIl restauro dei materiali.\nIl restauro riguardava materiali in metallo, ceramiche ed ambra. Per i metalli (sia in bronzo che in argento) si \u00e8 fatto ricorso sia alla pulitura chimica che meccanica. Per gli oggetti in argento non \u00e8 stato necessario l'utilizzo di alcun protettivo.\nLa documentazione, anche fotografica, relativa all'attivit\u00e0 di restauro \u00e8 conservata nel Centro di Restauro della Soprintendenza per i Beni Archeologici della Toscana di Firenze.\nL'analisi antropologica.\nI resti scheletrici combusti sono stati oggetto di esame antropologico da parte di Simona Minozzi della divisione di Paleopatologia dell'Universit\u00e0 di Pisa. I frammenti ossei sono risultati in buona conservazione e il loro peso totale ammonta a 591 grammi. \nL'analisi ha accertato che i frammenti recuperati corrispondono alla quantit\u00e0 originariamente deposta nel cinerario, tutti i distretti ossei sono rappresentati ad eccezione dei denti dei quali si sono conservate solo cinque radici: due incisivi, un molare e due premolari. \nIl colore in prevalenza grigio scuro, nero e in parte bianco delle ossa lascia supporre una temperatura di combustione tra i 500 \u00b0C e i 700 \u00b0C.\nLa dimensione delle ossa, il grado di fusione tra epifisi e diafisi e quello tra il pube e l'ileo dell'osso iliaco nonch\u00e9 lo sviluppo dentario sono compatibili con un individuo femminile di et\u00e0 compresa tra i 12 e i 14 anni.\nCritiche.\nIl professor Francesco Mallegni dell'Universit\u00e0 di Pisa ha criticato duramente, attraverso un comunicato, l'attribuzione del sesso data alla sepoltura di Vagli. Secondo l'antropologo i dati archeologici e antropologici non sono sufficienti per una determinazione di sesso.\nEsposizione dei reperti.\nDal 23 settembre al 26 ottobre 2011 si \u00e8 tenuta una prima mostra con la presentazione dei risultati dello scavo al Museo Nazionale di Villa Guinigi a Lucca\nIl 3 agosto 2013 \u00e8 stato inaugurato un museo monotematico presso il Palazzo Domenico Marco Verdigi a Vagli di sotto."}
{"id": "5983403", "revid": "1805885", "url": "https://it.wikipedia.org/wiki?curid=5983403", "title": "Message to Bears", "text": "Message to Bears \u00e8 lo pseudonimo del compositore multi-strumentista Jerome Alexander, formatosi ad Oxford.\nStoria.\nIl disco di debutto di Message to Bears \u00e8 stato un EP intitolato \"EP1\", pubblicato nel 2007. La prima collaborazione discografica, invece, si \u00e8 avuta dal 2009 con la Dead Pilot Records per l'album \"Departures\". Tale collaborazione continua nel 2012 insieme anche alla Nature Bliss, per la realizzazione del disco \"Folding Leaves\", pubblicato sia come CD che come disco in vinile. Nello stesso anno, Message to Bears lavora e pubblica insieme alla Sound In Silence Records un nuovo EP di genere elettronico, intitolato \"Moments EP\", in cui si firma per la prima volta col suo vero nome.\nMessage to Bears ha cominciato ad esibirsi tra Londra ed Oxford dal 2009 e con il passare del tempo l'orizzonte dei concerti si \u00e8 allargato al resto dell'Europa. Durante i concerti il compositore si esibisce insieme ad alcuni dei suoi pi\u00f9 stretti amici che lo accompagnano suonando diversi strumenti a corda.\nL'album pi\u00f9 recente \u00e8 del 2016, \"Carved From Tides\", in cui, tra i diversi collaboratori, ha contribuito, prestando la sua voce, anche la sorella, Gemma Alexander.\nDiscografia.\nAlbum.\n2009 \u2013 \"Departures\"\nTracce\n2012 \u2013 \"Folding Leaves\"\nTracce\n2013 \u2013 \"Maps\"\nTracce\n2016 \u2013 \"Carved from tides\"\nTracce\nEP.\n2007 \u2013 \"EP1\"\nTracce\n2012 \u2013 \"Moments EP\"\nTracce"}
{"id": "5983404", "revid": "78480", "url": "https://it.wikipedia.org/wiki?curid=5983404", "title": "Tortiboli", "text": ""}
{"id": "5983405", "revid": "78480", "url": "https://it.wikipedia.org/wiki?curid=5983405", "title": "Tertiveri", "text": ""}
{"id": "5983406", "revid": "287204", "url": "https://it.wikipedia.org/wiki?curid=5983406", "title": "Pallacanestro femminile ai XV Giochi del Mediterraneo", "text": "Il torneo di pallacanestro femminile ai XV Giochi del Mediterraneo si \u00e8 svolto nel 2005 in Spagna, ed ha visto l'affermazione della Turchia, vincitrice della medaglia d'oro battendo in finale la Croazia, mentre la Spagna \u00e8 salita sul terzo gradino del podio vincendo contro la squadra ellenica."}
{"id": "5983416", "revid": "123295876", "url": "https://it.wikipedia.org/wiki?curid=5983416", "title": "Ballspiel-Verein Borussia 09 Dortmund 1996-1997", "text": "Questa pagina raccoglie i dati riguardanti il Ballspiel-Verein Borussia 09 Dortmund nelle competizioni ufficiali della stagione 1996-1997.\nStagione.\nDa campione in carica, il Borussia Dortmund termina il campionato al terzo posto alle spalle del . In coppa di Germania viene eliminato al Primo Turno dal modesto Wattenscheid ai rigori. In Champions League, nella finale di Monaco, batte la Juventus e vince il trofeo per la prima volta nella sua storia. In Supercoppa di Germania, il Borussia batte ai rigori il e vince il 3\u00ba titolo."}
{"id": "5983425", "revid": "6923", "url": "https://it.wikipedia.org/wiki?curid=5983425", "title": "Gaetano Salvatore", "text": "Biografia.\nSi \u00e8 laureato in medicina e chirurgia a 23 anni e, a 32, \u00e8 diventato professore ordinario di patologia generale presso l'Universit\u00e0 degli Studi di Napoli Federico II, dove poi \u00e8 stato preside della 2\u00aa Facolt\u00e0 di Medicina e Chirurgia dal 1981 al 1993.\nHa lavorato, altres\u00ec, all'estero per molti anni in diversi istituti di ricerca europei ed americani: tra questi il Coll\u00e8ge de France di Parigi, diretto dal tireologo Jean Maria Roche, ed i National Institutes of Health di Bethesda a Washington.\n\u00c8 stato direttore del Centro di Endocrinologia ed Oncologia Sperimentale del CNR per diversi anni e poi presidente del Comitato di Consulenza per le Biotecnologie e la Biologia molecolare sempre del CNR.\nDal 1987 ha ricoperto, per oltre 10 anni, la carica di presidente della Stazione Zoologica di Napoli, ente di ricerca nazionale fondato da Anton Dohrn alla fine dell'800, e sede di soggiorni di studio di Premi Nobel e autorevoli studiosi nel campo della biologia e della biologia marina\n\u00c8 stato membro ordinario nazionale dell'Accademia Nazionale dei Lincei e in precedenza corrispondente di essa dal 1980; socio della \u201cSociet\u00e9 de Biologie\u201d; membro della Accademia di Medicina Finlandese; ha fatto parte di numerose societ\u00e0 scientifiche ed accademie nazionali ed internazionali.\n\u00c8 stato membro del Comitato Nazionale di Bioetica della Presidenza del Consiglio e, a Bruxelles, ha fatto parte del Comitato della CEE quale rappresentante italiano per la formazione medica e per le biotecnologie.\nPer la sua attivit\u00e0 nel campo della ricerca biomedica, ha ottenuto riconoscimenti nazionali ed internazionali, tra i quali la presidenza della European Thyroid Association, il Premio Feltrinelli 1974 dell'Accademia Nazionale dei Lincei ed il maggior riconoscimento del Governo degli Stati Uniti a studiosi di biologia e medicina, la Fogarty Scholarship in Residence, con permanenza a Bethesda (USA) per un anno.\nNel 1996 il governo francese lo ha insignito del titolo di \u201cChevalier dan l'Ordre Nationale du M\u00e8rit\u201d.\nTra i suoi studi pi\u00f9 importanti si ricorda l'identificazione e la scoperta della iodoproteina 27S, nonch\u00e9 gli studi sui meccanismi di regolazione della funzionalit\u00e0 tiroidea.\nIn memoria.\nA lui \u00e8 dedicata una via di Napoli che costeggia la Scuola di Medicina e Chirurgia ed il Policlinico dell'Universit\u00e0 \"Federico II\" e dove \u00e8 situato l'Istituto di Ricerca CEINGE-Biotecnologie Avanzate; l'Aula Magna della stessa Scuola; il grattacielo situato nel Policlinico dell'Universit\u00e0 \"Federico II\", detto \u201cTorre Biologica\u201d; il Centro del CNR di cui \u00e8 stato presidente; il Centro di ricerche genetiche BioGeM di Ariano Irpino che promosse e fond\u00f2."}
{"id": "5983429", "revid": "729019", "url": "https://it.wikipedia.org/wiki?curid=5983429", "title": "Ferrovia della Beira Alta", "text": "La ferrovia della Beira Alta (in portoghese \"Linha da Beira Alta\") \u00e8 una linea ferroviaria principale, a semplice binario, del Portogallo. Si dirama dalla Linea del Nord nella stazione di Pampilhosa e con un tracciato della lunghezza di 202\u00a0km raggiunge la frontiera spagnola a Vilar Formoso.\nLa linea \u00e8 considerata una delle pi\u00f9 belle del Portogallo. Si snoda ai margini della Serra da Estrela percorrendo un tracciato prossimo al fiume Mondego con un totale di 13 gallerie.\nStoria.\nProdromi.\nLa ferrovia, che rivestiva grande importanza per le aree interessate fu discussa in una proposta parlamentare del 1874 e ratificata con una legge del 26 gennaio 1876 stabilendo la citt\u00e0 di Coimbra come punto iniziale della linea. Il 25 maggio dello stesso anno un nuovo progetto stabil\u00ec come inizio la stazione di Pampilhosa. Vi furono ancora dibattiti e varianti finch\u00e9 il 23 marzo 1878 venne approvato un progetto esecutivo; il 3 agosto la \"Soci\u00e9t\u00e9 Financi\u00e8re de Paris\" firm\u00f2 il contratto esecutivo e fond\u00f2 la Companhia dos Caminhos de Ferro Portugueses da Beira Alta per costruire ed esercire la linea.\nRealizzazione della ferrovia e sua estensione a Figueiro da Foz.\nNell'ottobre 1878 la \"Companhia della Beira Alta\" inizi\u00f2 i lavori sulla tratta concessa Vilar Formoso\u2013Pampilhosa. Nel frangente emerse la proposta di continuare la linea da Pampilhosa a Figueira da Foz, localit\u00e0 fornita di un porto che si riteneva avrebbe prodotto ulteriore traffico. Tale decisione tuttavia entrava in conflitto con gli interessi della Companhia Real dos Caminhos de Ferro Portugueses, che aveva progettato di continuare la sua linea fino alla localit\u00e0 mediante un contratto antecedente del 14 settembre 1859. Fu quindi bandito un concorso per la realizzazione della tratta ferroviaria fino a Figueira da Foz; la societ\u00e0 della Beira Alta si offerse di costruirla indipendentemente da alcun sostegno finanziario da parte del governo. Il Comitato consultivo delle opere pubbliche concesse la costruzione il 31 ottobre e, il 19 gennaio 1880, il contratto provvisorio fu firmato e promulgato con legge del 31 marzo. Il ricorso della Compa\u00f1\u00eda Real venne respinto dal Tribunale Arbitrale il 7 ottobre 1880.\nLa ferrovia entr\u00f2 in servizio provvisoriamente tra Pampilhosa e Vilar Formoso il 1\u00ba luglio 1882. La linea della Beira Alta inclusa la linea da Figueira da Foz, venne inaugurata il 3 agosto dello stesso anno dalla \"Companhia de los Caminhos de Ferro Portugueses de Beira Alta\" con una lunghezza complessiva di 252,522\u00a0km.\nTra il luglio del 1895 e il 1900 il treno Sud Express fu instradato sulla \"Linha da Beira Alta\".\nDifficolt\u00e0 di esercizio.\nIl traffico sulla linea sub\u00ec una rilevante contrazione a causa delle ristrettezze sull'importazione di carbone a causa della prima guerra mondiale. Anche i dipendenti della compagnia parteciparono allo sciopero del 3 giugno 1918.\nIl 2 giugno 1926 il direttore generale della \"Companhia\" inform\u00f2 la Commissione esecutiva che i ponti della linea non erano pi\u00f9 in grado di sopportare il carico assiale delle locomotive pi\u00f9 pesanti.\nIl 2 maggio 1930 l'esercizio e il materiale rotabile della \"Companhia da Beira Alta\" vennero affidati alla \"Companhia dos Caminhos de Ferro Portugueses\" tuttavia il trasferimento della concessione fu trascritto soltanto il 28 febbraio 1946.\nDal 22 aprile 1937 il traffico internazionale della \"Companhia de Beira Alta\" venne sospeso a causa della Guerra di Spagna mentre dall'11 febbraio 1942 venne ridotto tutto il traffico nazionale a causa della penuria di combustibile.\nIl 2 luglio 1953 la \"Fried Krupp Stahlban Rheinhausen\" si aggiudic\u00f2 l'appalto per la ricostruzione dei ponti in ferro della linea; il 20 agosto il Consiglio dei Ministri autorizz\u00f2 l'erogazione di 15 milioni di escudos alla \"Companhia dos Caminhos de Ferro Portugueses\", per la sostituzione di sei ponti della linea della Beira Alta.\nNel 1958, la \"Companhia\" intraprese il rinnovamento di alcuni tratti della linea nell'ambito del primo piano di rilancio.\nNel 1970 il traffico principale venne limitato a Pampilhosa instradando solo servizi secondari su Figueira da Foz; dal 2009 il traffico sulla diramazione fu sospeso.\nL'11 settembre 1985 ad Alcafache il Sud-Express si scontr\u00f2 frontalmente con un treno regionale; vi perirono 113 persone.\nRilancio.\nNel 1994 la linea della Beira Alta era uno dei principali collegamenti ferroviari del Portogallo; vi si concentrava infatti gran parte del traffico internazionale sia merci che passeggeri tra cui il Sud Expresso e il Lusit\u00e2nia Expresso. \nTra 1992 e 1998 la \"Linha da Beira Alta\" ha quindi beneficiato in maniera consistente dei fondi dell'Unione europea con i quali \u00e8 stata ammodernata, elettrificata e parzialmente ricostruita con una velocit\u00e0 massima consentita di 160\u00a0km/h. Vennero create due nuove stazioni di incrocio telecomandate, funzionali ad un aumento di potenzialit\u00e0. In seguito all'elettrificazione furono introdotte le locomotive CP Serie 5600.\nTraffico.\nLa linea \u00e8 percorsa dal Sud-Express e da numerosi treni regionali delle Comboios de Portugal."}
{"id": "5983440", "revid": "2215986", "url": "https://it.wikipedia.org/wiki?curid=5983440", "title": "Vector (videogioco)", "text": "Vector \u00e8 un videogioco d'azione pubblicato per Android, Microsoft Windows e Ouya da Nekki. L'obiettivo del gioco \u00e8 superare dei percorsi ad ostacoli sfruttando le tecniche del parkour.\nTrama.\nIl gioco \u00e8 ambientato in un futuro fantascientifico chiaramente ispirato a 1984 in cui gli umani sono controllati da una figura malvagia attraverso un dispositivo che ne inibisce il libero arbitrio.\nIl protagonista si ribella a questa oppressione, strappandosi il dispositivo. Questa azione viene subito identificata e vengono inviati delle guardie per catturare il protagonista, che fugge gettandosi dalla finestra su un palazzo vicino. Qui ha inizio il gioco che permette al giocatore di vivere la fuga del protagonista dai suoi inseguitori.\nAlla fine del gioco, il protagonista viene catturato e cos\u00ec, finisce il videogioco\nModalit\u00e0 di gioco.\nIl giocatore deve fuggire dai suoi inseguitori attraversando i livelli con le evoluzioni tipiche del parkour. Nel gioco ci sono tre ambientazioni: Citt\u00e0, Cantiere e Parco tecnologico. Alla fine di ogni ambientazione il protagonista incontra un suo amico che cercher\u00e0 di aiutarlo a fuggire dal Cacciatore."}
{"id": "5983441", "revid": "21880", "url": "https://it.wikipedia.org/wiki?curid=5983441", "title": "Ophioglossidae", "text": ""}
{"id": "5983443", "revid": "657000", "url": "https://it.wikipedia.org/wiki?curid=5983443", "title": "Time travel sh\u014djo", "text": " \u00e8 una serie televisiva anime prodotta dallo studio WAO World per la regia di Osamu Yamasaki, trasmessa in Giappone dal 9 luglio al 24 settembre 2016.\nTrama.\nLa giovane studentessa Mari Hayase ritrova casualmente un misterioso pendente a forma di giroscopio appartenuto a suo padre che, grazie al lavoro di un avveniristico supercomputer alimentato da un gigantesco orologio a pendolo, permette al suo possessore di viaggiare nel tempo.\nAvventurandosi a pi\u00f9 riprese attraverso varie epoche storiche, dal XVII secolo inglese agli Stati Uniti di fine '800, la ragazza, attraverso l'incontro con illustri scienziati e pensatori del passato, sar\u00e0 testimone delle pi\u00f9 avveniristiche scoperte (alcune delle quali da lei casualmente ispirate) relative allo studio dell'elettricit\u00e0 e del magnetismo: dalle ricerche sui poli magnetici allo sviluppo della pila di Volta, fino all'ideazione del Codice Morse.\nProduzione.\nLa serie televisiva anime, prodotta dalla WAO World e diretta da Osamu Yamasaki, \u00e8 andata in onda dal 9 luglio al 24 settembre 2016. Le sigle di apertura e chiusura sono rispettivamente del gruppo idol A\u014cP e di Erabareshi. In America del Nord i diritti sono stati acquistati dalla Funimation."}
{"id": "5983450", "revid": "1442080", "url": "https://it.wikipedia.org/wiki?curid=5983450", "title": "AEGON International 2016 - Qualificazioni singolare", "text": "Le qualificazioni del singolare dell'AEGON International 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5983451", "revid": "729019", "url": "https://it.wikipedia.org/wiki?curid=5983451", "title": "Stazione di Ch\u00e3o de Ma\u00e7\u00e3s-F\u00e1tima", "text": "La stazione di Ch\u00e3o de Ma\u00e7\u00e3s-F\u00e1tima (in portoghese \"Esta\u00e7\u00e3o de Ch\u00e3o de Ma\u00e7\u00e3s-F\u00e1tima\") \u00e8 la principale stazione ferroviaria del comune di Tomar, Portogallo."}
{"id": "5983463", "revid": "1543377", "url": "https://it.wikipedia.org/wiki?curid=5983463", "title": "Qualificazioni al campionato mondiale di calcio 2018 - CONCACAF - terza fase", "text": "Il terzo turno delle qualificazioni al campionato mondiale di calcio 2018 si \u00e8 svolto dal 4 all'8 settembre 2015. Vi hanno partecipato le dieci nazionali affiliate alla CONCACAF vincitrici del secondo turno, a cui si sono aggiunte Haiti e Giamaica.\nFormula.\nAlle 10 squadre vincitrici del secondo turno, si aggiungono Haiti e Giamaica. Delle 12 squadre ne rimarranno 6 alle quali si aggiungeranno le migliori 6 del continente.\nSorteggio.\nI sorteggi del primo turno sono stati effettuati il 15 luglio 2015 a San Pietroburgo. Le dodici partecipanti sono state divise in due urne sulla base della loro posizione nel Ranking FIFA al mese di luglio 2015."}
{"id": "5983467", "revid": "671029", "url": "https://it.wikipedia.org/wiki?curid=5983467", "title": "Delta Ethniki 2007-2008", "text": "La Delta Ethniki 2007-2008 \u00e8 la 26\u00aa edizione del campionato greco di calcio di quarto livello.\nGruppo 1.\nClassifica.\nLegenda:\nGruppo 2.\nClassifica.\nLegenda:\nGruppo 3.\nClassifica.\nLegenda:\nGruppo 4.\nClassifica.\nLegenda:\nGruppo 5.\nClassifica.\nLegenda:\nGruppo 6.\nClassifica.\nLegenda:\nGruppo 7.\nClassifica.\nLegenda:\nGruppo 8.\nClassifica.\nLegenda:\nGruppo 9.\nClassifica.\nLegenda:\nGruppo 10.\nClassifica.\nLegenda:"}
{"id": "5983482", "revid": "373458", "url": "https://it.wikipedia.org/wiki?curid=5983482", "title": "Stati Uniti d'America centrali del Sud", "text": ""}
{"id": "5983483", "revid": "767487", "url": "https://it.wikipedia.org/wiki?curid=5983483", "title": "O Beijo No Asfalto", "text": "O Beijo No Asfalto \u00e8 un film del 1981 diretto da Bruno Barreto. Basata sul lavoro teatrale di Nelson Rodrigues, la sceneggiatura \u00e8 firmata da Doc Comparato.\nTrama.\nInvestito da un autobus, un uomo moribondo chiede ad Arandir, impiegato di mezza et\u00e0 che si trova sul luogo dell'incidente, un bacio come suo ultimo desiderio di amore per la vita. Arandir acconsente ma il suo gesto viene equivocato dalla gente quando appare la fotografia della scena scattata da Amado Pinheiro, foto che \u00e8 stata venduta a un giornale scandalistico. Cunha, il capo della polizia, accusa Arandir di omosessualit\u00e0, manipolando insieme ad Amado verit\u00e0 e testimoni: tutti pensano dunque che i due erano amanti e che Arandir ha investito l'uomo per gelosia. La vita dell'impiegato - tenuto in cella alla stazione di polizia - viene sconvolta, con la moglie Selminha umiliata dalla gente del villaggio dove vive con la famiglia, fino ad arrivare a un tragico epilogo.\nProduzione.\nIl film fu prodotto dall'Embrafilme, Filmes do Equador e Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nL'Embrafilme lo distribu\u00ec in Brasile. Venne presentato a Los Angeles nell'ottobre 1990. La Globo V\u00eddeo lo distribu\u00ec sul mercato riversato in VHS."}
{"id": "5983484", "revid": "373458", "url": "https://it.wikipedia.org/wiki?curid=5983484", "title": "Prince Devitt", "text": ""}
{"id": "5983486", "revid": "83531", "url": "https://it.wikipedia.org/wiki?curid=5983486", "title": "Nuovo Calcio Trento 1998-1999", "text": "Questa pagina raccoglie le informazioni riguardanti il Nuovo Calcio Trento nelle competizioni ufficiali della stagione 1998-1999."}
{"id": "5983494", "revid": "124123", "url": "https://it.wikipedia.org/wiki?curid=5983494", "title": "Vincenzo Regina", "text": "Biografia.\nOrdinato presbitero nel dicembre del 1932, quando Alcamo apparteneva ancora alla Diocesi di Mazara del Vallo), si \u00e8 sempre dedicato ai fedeli e agli studi, ha insegnato Lettere per 3 anni (dal 1932 al 1935) al Ginnasio Seminariale e Teologia Dommatica, dal 1937 al 1944, nel seminario di Mazara del Vallo.\nNel 1943 fu il primo Direttore Generale per le scuole parrocchiali medie ed elementari della Diocesi di Mazara del Vallo.\nProtagonista degli ultimi 80 anni della storia di Alcamo (per 47 anni arciprete e parroco a partire dal mese di giugno 1944), ha dato un grande l'impulso all'Azione Cattolica e altre associazioni parrocchiali. Nel 1939 \u00e8 stato Assistente Diocesano per la Giovent\u00f9 Maschile di Azione Cattolica, poi ha diretto il 4\u00b0 ufficio della Curia Vescovile.\nOltre a essere l'arciprete, fu anche Vicario foraneo e Visitatore dei monasteri, Ispettore Onorario ai Monumenti, membro della Commissione Edilizia presso il comune di Alcamo e della Commissione catechistica diocesana.\nDopo che la citt\u00e0 di Alcamo \u00e8 stata aggregata alla Diocesi di Trapani, nel 1951 \u00e8 stato nominato Canonico onorario della Cattedrale e membro del Consiglio Presbiteriale.\n\u00c8 stato consulente del Ministero per i beni e le attivit\u00e0 culturali e ha pubblicato diverse decine di testi sulla storia, arte e figure rappresentative di Alcamo, tramandando cos\u00ec un patrimonio di notizie importantissimo ai giovani. Grazie, inoltre, alla sua costante attivit\u00e0 di raccolta, si \u00e8 potuto creare il Museo d'arte sacra nella Chiesa Madre.\nNel 2007, ha presentato un suo nuovo libro intitolato \"L'associazione antiracket e antiusura alcamese. Istituzione provvidenziale\": una risposta al decalogo sul \u201cperfetto mafioso\u201d rinvenuto nel covo del boss Salvatore Lo Piccolo. Nel 2004, aveva pubblicato un altro libro dello stesso tenore: \"Arpie del racket. Vampiri dell'usura\" con documenti sulla istituzione dell'Associazione Antiracket e Antiusura di Alcamo.\nIl Museo d'Arte Sacra.\nNegli ex locali dell'Oratorio della Confraternita del Santissimo Sacramento, si possono ammirare opere d'arte e di devozione che abbracciano circa sei secoli di storia religiosa alcamese.\nNella sala del vecchio Oratorio, con sistemi di illuminazione moderni e adeguati, sono state sistemate in ordine cronologico dipinti, statue, suppellettili, paramenti liturgici risalenti all'inizio del XV secolo e alla seconda met\u00e0 del XIX\nQueste opere sono state raccolte da monsignore Vincenzo Regina, arciprete dal 1944 al 1991. Seguendo le indicazioni del Concilio Vaticano II riguardo alla cura e all'attenzione verso il patrimonio artistico ecclesiastico, dopo il terremoto del Belice del 1968 l'arciprete cominci\u00f2 a raccogliere numerose tele, sculture e opere di vario genere provenienti da chiese dichiarate non agibili."}
{"id": "5983495", "revid": "106456", "url": "https://it.wikipedia.org/wiki?curid=5983495", "title": "Sasso (Bordighera)", "text": "Sasso \u00e8 oggi una frazione del comune di Bordighera, in provincia di Imperia. Fino al 1928 fu comune autonomo con il nome di Sasso di Bordighera.\nGeografia fisica.\nSasso \u00e8 ubicato sul crinale che separa la breve vallata del torrente Borghetto (a ovest del paese) da quella del torrente Sasso (a est). Il centro dell'abitato si trova su un rilievo a 219 metri sul livello del mare. Il crinale prosegue verso l'interno toccando dopo alcuni km il centro di Seborga.\nStoria.\nSasso fu fondato, secondo alcune fonti storiche locali, dagli abitanti della vicina Taggia. Il borgo \u00e8 costituito principalmente da case-torri ed \u00e8 racchiuso dai resti di una cinta muraria. Nel 1686 Sasso si distinse, cos\u00ec come altri villaggi e borghi vicini, per la ribellione contro Ventimiglia che port\u00f2 alla costituzione della \"Magnifica Comunit\u00e0 degli Otto Luoghi\" (formata dai nuclei di Bordighera, Borghetto San Nicol\u00f2, Sasso, Vallebona, Camporosso, Vallecrosia, San Biagio e Soldano).\nNel 1815 Sasso divenne parte del Regno di Sardegna come comune autonomo, incluso nella Contea di Nizza (poi Divisione di Nizza). Lo stesso anno durante l'inverno la zona fu infestata da lupi cervieri (identificabili come linci), che uccisero una donna, e lupi, che ne uccisero altre due il 20 gennaio. I predatori vennero debellati grazie all'intervento messo in atto nel 1816 da cacciatori locali appoggiati da alcuni valdostani inviati appositamente dal governo sabaudo.\nAll'inizio del XX secolo Sasso venne collegato alla costa da una nuova strada rotabile, che originandosi a Bordighera prosegue verso Seborga. Il 4 aprile 1928 il comune fu soppresso ed inglobato dall'attuale capoluogo assieme a Borghetto San Nicol\u00f2.\nA Sasso nacque e mor\u00ec il generale di corpo d'armata Vincenzo Rossi (Sasso 1866- Sasso 1945), padre di Irene Brin, che fu l'autore dei trattati \"Guerra in montagna\" (anno 1902) e \"La spedizione inglese nel Tibet\" (anno 1905)."}
{"id": "5983496", "revid": "1543377", "url": "https://it.wikipedia.org/wiki?curid=5983496", "title": "Tractatus pacis toti Christianitati fiendae", "text": "Il Tractatus pacis toti Christianitati fiendae fu un progetto di pace universale iniziato nel XV secolo dal re Giorgio di Boemia. Per la sua realizzazione ebbero luogo importanti negoziati diplomatici tra gli stati europei negli anni 1462-1464.\nIl progetto abbandonava l'idea medievale di un impero universale guidato dall'imperatore e dal papa per il concetto, fino a quell'epoca sconosciuto, di un'unione permanente di stati europei indipendenti e uguali.\nRe Giorgio di Boemia propose il patto nella forma di un accordo multilaterale: ci\u00f2 differiva dagli accordi stipulati convenzionalmente nel Medioevo, che generalmente erano bilaterali. Il progetto, nel determinare i termini contrattuali di questo accordo, avrebbe legato insieme le parti in causa con diritti e responsabilit\u00e0 simili per il raggiungimento di obiettivi comuni.\nIl \"Tractatus pacis toti Christianitati fiendae\" fu quindi il primo trattato multilaterale simile per forma a quelli moderni e viene visto da alcuni storici, per esempio lo storico del nazionalismo Anthony Smith, come una delle visioni di un'unit\u00e0 europea precedenti l'Unione europea."}
{"id": "5983508", "revid": "1154737", "url": "https://it.wikipedia.org/wiki?curid=5983508", "title": "Sasso di Bordighera", "text": ""}
{"id": "5983512", "revid": "486946", "url": "https://it.wikipedia.org/wiki?curid=5983512", "title": "Ministero per gli affari interni (Russia)", "text": ""}
{"id": "5983516", "revid": "88740", "url": "https://it.wikipedia.org/wiki?curid=5983516", "title": "Japan Cup 1993 (ciclismo)", "text": "La Japan Cup 1993, seconda edizione della corsa e valida come evento UCI categoria 1.4, si svolse il 31 ottobre 1993 su un percorso totale di 154,5\u00a0km. Fu vinta dall'italiano Claudio Chiappucci, al primo dei suoi tre successi consecutivi nella corsa nipponica, che termin\u00f2 la gara in 4h16'58\" alla media di 36,086\u00a0km/h."}
{"id": "5983519", "revid": "287204", "url": "https://it.wikipedia.org/wiki?curid=5983519", "title": "Il satellite proibito", "text": "Il satellite proibito (\"Rogue Moon\"), noto anche con il titolo di Luna maledetta, \u00e8 un romanzo di fantascienza dello scrittore statunitense Algis Budrys pubblicato nel 1960, candidato nel 1961 al Premio Hugo per il miglior romanzo.\nStoria editoriale.\nL'opera \u00e8 stata pubblicata per la prima volta come racconto nel numero di dicembre del 1960 della rivista \"The Magazine of Fantasy and Science Fiction\", stampata come romanzo nello stesso anno in edizione paperback integrale; in quest'ultima versione \u00e8 stato candidata nel 1961 al Premio Hugo per il miglior romanzo, vinto invece da \"Un cantico per Leibowitz\" (\"A Canticle for Leibowitz\") di Walter M. Miller.\nIn Italia il romanzo \u00e8 stato pubblicato per la prima volta nel 1977 con il titolo de \"Il satellite proibito\" e nello stesso anno inserito nell'antologia \"I figli dello spazio\" (\"The Science Fiction Hall of Fame\", 1973 a cura di Ben Bova) con il titolo \"Luna maledetta\".\nNel 2001 negli Stati Uniti il romanzo \u00e8 stato ripubblicato come \"The Death Machine\", titolo con il quale l'autore aveva originariamente inteso chiamare l'opera.\nTrama.\nUn labirinto di origine aliena viene scoperto sulla Luna. Nella struttura vigono strane e complicate regole e i primi esploratori muoiono uno dopo l'altro. La soluzione individuata per studiare il manufatto \u00e8 replicare pi\u00f9 e pi\u00f9 volte un essere umano che, teletrasportato al suo interno, pu\u00f2 riuscire a carpirne i segreti facendo tesoro delle successive esperienze letali. Le esperienze vissute, infatti, vengono registrate da una macchina e, alla morte dell'esploratore nel labirinto, trasmesse sulla Terra e reimpiantate nella memoria del suo successivo duplicato.\nLe operazioni sono supervisionate dalla U.S. Navy e affidate alla divisione ricerche della societ\u00e0 Continental Electronics e in particolare all'inventore del teletrasporto, il quarantaduenne Edward Hawks. Le esperienze vissute nella struttura aliena fanno impazzire tutti gli esploratori i cui farneticanti rapporti sono ritenuti inutili. Hawks si rivolge al direttore del personale della societ\u00e0, Vincent Connington per trovare un uomo capace di morire pi\u00f9 volte nel labirinto senza impazzire. L'uomo giusto sembra essere Al Barker, dal passato burrascoso e con tendenze autolesionistiche. Dopo aver convinto l'uomo ad affrontare la difficile impresa, il labirinto sar\u00e0 completamente esplorato.\nLa missione, nella quale Barker dovr\u00e0 morire e resuscitare pi\u00f9 volte, \u00e8 un pretesto narrativo per sviluppare temi introspettivi e sociologici."}
{"id": "5983526", "revid": "92723", "url": "https://it.wikipedia.org/wiki?curid=5983526", "title": "Spezia Calcio 1998-1999", "text": "Questa pagina raccoglie le informazioni riguardanti lo Spezia Calcio nelle competizioni ufficiali della stagione 1998-1999."}
{"id": "5983529", "revid": "109894927", "url": "https://it.wikipedia.org/wiki?curid=5983529", "title": "Paradise (Bob Sinclar)", "text": "Paradise \u00e8 il primo album del dj francese Bob Sinclar, pubblicato il 13 aprile 1998 dalla Yellow Productions.\nIl disco.\nIl disco \u00e8 stato registrato ai Defrey Studio di Parigi e masterizzato e mixato agli Exchange Mastering Studios di Londra. Ne sono stati estratti tre singoli, \"Ultimate Funk\", \"The Ghetto (Uptown)\" e \"My Only Love\", pi\u00f9 due singoli promozionali per \"Gym Tonic\" e \"Vision of Paradise\". L'album \u00e8 stato pubblicato su un doppio LP a 9 tracce e su CD a 13 tracce, 15 nella versione per il Giappone; lo stesso anno \u00e8 una versione promozionale per la Fnac a 12 tracce. Tutti i brani dell'album, ad eccezione dei brani \"Intro\" e \"Paradise Interlude\", contengono campionamenti non accreditati.\nStile.\nParadise \u00e8 un album dalle sonorit\u00e0 prettamente french house, considerato uno dei classici del genere, influenzato dalle sonorit\u00e0 disco e funk degli anni settanta e ottanta, e dalla musica house newyorkese. Paradise \u00e8 la prima opera in cui in cui l'artista Chris Le Friant utilizza lo pseudonimo \"Bob Sinclar\", discostandosi dalle sonorit\u00e0 acid jazz, funky e soul che caratterizzavano le produzioni precedenti.\nConcept.\nIl disco \u00e8 il primo capitolo della trilogia, continuata con Champs Elys\u00e9es e terminata con III sul personaggio fittizio \"Bob Sinclar\", un ex attore porno, gigol\u00f2 e viveur della Costa Azzurra reclutato come agente segreto dal governo. Dopo aver scritto un'autobiografia censurata in tutto il mondo dalla NATO, l'eroe ha deciso di descrivere le sue avventure tramite la musica house. Il personaggio \u00e8 ispirato, sia per la storia che per il nome, personaggio di \"Bob Saint-Clair\", interpretato da Jean-Paul Belmondo nel film \"Come si distrugge la reputazione del pi\u00f9 grande agente segreto del mondo\" di Philippe de Broca del 1973.\nBrani.\nL'album \u00e8 suddiviso in due capitoli, entrambi introdotti da tracce audio della durata inferiore al minuto, ossia \"Intro\", una traccia audio ispirata dal film Come si distrugge la reputazione del pi\u00f9 grande agente segreto del mondo, e \"Paradise Interlude\". Il brano che ebbe maggior successo fu \"Gym Tonic\", collaborazione fra Bob Sinclar e Thomas Bangalter contenente la voce campionata dal video \u201cJane Fonda Workout\u201d, in cui l'attrice compie esercizi di aerobica. Il brano venne suonato nelle maggiori citt\u00e0 del divertimento, come Rimini e Ibiza, da affermati dj come Erick Morillo. Un altro brano che ebbe discreto successo fu \"My Only Love\", promosso da un video musicale girato in Giappone. I brani \"Disco 2000\" e \"Lonely in L.A.\" (presente nell'edizione giapponese) sono stati presi dal maxi singolo di Sinclar del 1996 \"A Space Funk Project\".\nCopertina.\nIl design \u00e8 stato curato da La Shampouineuse, Serge Jacques, Jean-Christophe Polien e Alain Charlot. La copertina dell'album riprende su uno sfondo nero una fotografia su toni caldi di una donna in topless su una spiaggia, contornata a formare la scritta \"Bob\". Il nome dell'artista \u00e8 posto in alto con font Tabasco twin, mentre il titolo \u00e8 posto in obliquo su una striscia rossa nell'angolo in basso a destra. Il retro si ispira alle pubblicit\u00e0 in anni settanta, sponsorizzando un fantomatico dopo barba chiamato per l'appunto \"Paradise\".\nTracce.\nLP.\nLato A\nLato B\nLato C\nLato D\nCritiche.\nIl brano \"Gym Tonic\" utilizza un campionamento non autorizzato di Jane Fonda; il singolo promozionale inoltre \u00e8 stato distribuito prima dell'uscita dell'album senza il consenso del co-autore Thomas Bangalter. Per questi motivi venne ritirato dal mercato."}
{"id": "5983532", "revid": "86599", "url": "https://it.wikipedia.org/wiki?curid=5983532", "title": "C/2000 W1 Utsunomiya-Jones", "text": "La Cometa Utsunomiya-Jones, formalmente C/2000 W1 (Utsunomiya-Jones), \u00e8 una cometa non periodica scoperta il 18 novembre 2000. Dal febbraio 2001 diminu\u00ec rapidamente di luminosit\u00e0 . \nOrbita.\nLa sua orbita \u00e8 retrograda. La cometa ha una piccola MOID coi pianeti Marte e Mercurio."}
{"id": "5983533", "revid": "81512029", "url": "https://it.wikipedia.org/wiki?curid=5983533", "title": "Castello di Martano", "text": ""}
{"id": "5983534", "revid": "109676122", "url": "https://it.wikipedia.org/wiki?curid=5983534", "title": "C/1961 O1 Wilson-Hubbard", "text": "La Cometa Wilson-Hubbard, formalmente C/1961 O1 (Wilson-Hubbard), \u00e8 una cometa non periodica che ha raggiunto la visibilit\u00e0 ad occhio nudo. Le circostanze della sua scoperta sono piuttosto insolite: ad osservarla per primi il 23 luglio 1961 sono stati due assistenti di volo in due diversi voli, Anna Ras e A. Stewart Wilson, il giorno dopo altri quattro membri di equipaggi in volo e due astronomi, tra cui William B. Hubbard, all'epoca ancora studente universitario, osservarono la cometa : alla cometa fu dato il nome dei soli A. Stewart Wilson e William B. Hubbard in base alle allora vigenti regole di attribuzione delle scoperte cometarie."}
{"id": "5983535", "revid": "81512048", "url": "https://it.wikipedia.org/wiki?curid=5983535", "title": "Castello di Morciano di Leuca", "text": ""}
{"id": "5983536", "revid": "86599", "url": "https://it.wikipedia.org/wiki?curid=5983536", "title": "Jost Jahn", "text": "Risiede a Uelzen, oltre che di astronomia si occupa anche di fotografia e informatica.\nIn campo astronomico \u00e8 stato editore della rivista Kometen \u2013 Planetoiden \u2013 Meteore (KPM), oggi non pi\u00f9 esistente e delle Astro-Fax-Circulars, \u00e8 membro del consiglio direttivo della Vereinigung der Sternfreunde dal 1992 di cui \u00e8 stato in passato anche il responsabile della sezione asteroidi. Tra il 1986 ed il 1996 ha scritto da solo o con altri autori 45 articoli di argomento astronomico. Collabora con l'AAVSO con il codice JJA.\nIn campo osservativo si interessa in particolare di asteroidi, comete e stelle variabili: \nIl Minor Planet Center lo accredita per le scoperte di nove asteroidi, effettuate tra il 2013 e il 2015.\nNel 2000 gli \u00e8 stato dedicato l'asteroide 10340 Jostjahn."}
{"id": "5983548", "revid": "287204", "url": "https://it.wikipedia.org/wiki?curid=5983548", "title": "YY Doradus", "text": "YY Doradus, o YY Dor, \u00e8 una nova ricorrente situata nella Grande Nube di Magellano; nella volta celeste appare posizionata nella costellazione del Dorado.\nLa nova ricorrente appartiene alla sottoclasse U Sco che ha come caratteristica di avere come stelle secondarie delle nane rosse.\nFenomenologia.\nSotto l'azione dell'elevatissimo campo gravitazionale della nana bianca, masse di gas della stella compagna che hanno raggiunto il lobo di Roche vanno ad alimentare il disco d'accrescimento in orbita attorno alla nana bianca; al raggiungimento di una massa critica, cadono sulla sua superficie dove l'impatto con la superficie stellare provoca l'istantanea trasformazione dell'energia cinetica del gas in calore cos\u00ec intenso da innescare termicamente la fusione nucleare dell'idrogeno (runaway thermonuclear reaction in inglese), evento che d\u00e0 origine al fenomeno della nova. Durante il culmine delle sue esplosioni espelle materia ad una velocit\u00e0 compresa tra i 7.000 e i 10.000 km/s. La caduta di luminosit\u00e0 dopo il picco dell'esplosione \u00e8 molto rapida, dell'ordine di pochi giorni.\nIl sistema stellare di YY Doradus.\nIl sistema stellare di YY Doradus \u00e8 costituito da un sistema stellare binario e da un disco di accrescimento. Il sistema stellare binario \u00e8 costituito da una nana bianca, del tipo ONe (Ossigeno-Neon) e da una nana rossa: la notevole distanza dal Sistema solare non permette con gli attuali telescopi, anche spaziali, di conoscere i parametri fisici delle due stelle. Come per tutte le altre nove ricorrenti si pu\u00f2 ritenere, con elevata attendibilit\u00e0, che la nana bianca abbia un'elevata massa, dell'ordine di 1,35 M\u2609 o superiore e che la nana rossa possa anche essere una nana arancione. Parimenti non sono conosciuti i parametri fisici del disco di accrescimento, costituito da idrogeno, e della massa annua con cui viene alimentato dalla stella secondaria, tale massa dovrebbe essere dell'ordine del decimilionesimo di massa solare all'anno.\nPrima esplosione, 1937.\nLa prima esplosione fu scoperta dall'astronoma statunitense Virginia McKibben nel 1941 in immagini d'archivio, per cui non \u00e8 conosciuta con sicurezza la massima magnitudine apparente raggiunta e la data dell'esplosione; il sistema stellare raggiunse la 10,65a il 23 novembre 1937, corrispondente ad una magnitudine assoluta di -6,45M: l'esame delle immagini precedenti e successive della zona ove \u00e8 situato il sistema porta ad indicare che l'esplosione dovrebbe essere avvenuta non oltre alcuni giorni prima del 23 novembre e che di conseguenza la magnitudine raggiunta non dovrebbe essere molto diversa da quella della data di scoperta.\nSeconda esplosione, 2004.\nLa seconda esplosione fu scoperta il 20 ottobre 2004 dall'astronomo statunitense William Liller; al picco la magnitudine apparente raggiunse la magnitudine apparente di 10,8. Durante tale esplosione la materia espulsa raggiunse i 9.800\u00a0km/s."}
{"id": "5983549", "revid": "81512139", "url": "https://it.wikipedia.org/wiki?curid=5983549", "title": "SS526", "text": ""}
{"id": "5983552", "revid": "81512216", "url": "https://it.wikipedia.org/wiki?curid=5983552", "title": "Castello baronale di Racale", "text": ""}
{"id": "5983554", "revid": "81512237", "url": "https://it.wikipedia.org/wiki?curid=5983554", "title": "Castello di Parabita", "text": ""}
{"id": "5983556", "revid": "1543377", "url": "https://it.wikipedia.org/wiki?curid=5983556", "title": "Non era vero", "text": "Non era vero \u00e8 un singolo del rapper italiano Emis Killa, pubblicato il 27 maggio 2016 come primo estratto dal terzo album in studio \"Terza stagione\".\nLa canzone.\nProdotto da Don Joe dei Club Dogo insieme a Yung Snapp, il testo del brano racconta di una generazione disillusa, nella quale \u00e8 cresciuto anche lo stesso Emis Killa, raccontando anche la sua ascesa nel mondo musicale.\nVideo musicale.\nIl videoclip \u00e8 stato pubblicato il 20 maggio 2016 attraverso il canale YouTube del rapper."}
{"id": "5983557", "revid": "81512254", "url": "https://it.wikipedia.org/wiki?curid=5983557", "title": "Castello di Vaste", "text": ""}
{"id": "5983558", "revid": "81512265", "url": "https://it.wikipedia.org/wiki?curid=5983558", "title": "Castello di Nociglia", "text": ""}
{"id": "5983559", "revid": "81512276", "url": "https://it.wikipedia.org/wiki?curid=5983559", "title": "Castello di Depressa", "text": ""}
{"id": "5983560", "revid": "287204", "url": "https://it.wikipedia.org/wiki?curid=5983560", "title": "Japan Cup 2013 (ciclismo)", "text": "La Japan Cup 2013, ventiduesima edizione della corsa in linea nipponica, categoria 1.HC, si svolse il 20 ottobre 2013. Fu vinta, sotto il maltempo ed in solitaria, dall'australiano Michael Rogers, che per\u00f2 venne successivamente declassato dall'UCI per essere risultato positivo al clenbuterolo.\nLa vittoria venne quindi assegnata al neozelandese, Jack Bauer che aveva preceduto nella volata per la piazza d'onore l'italiano Damiano Cunego ed il colombiano Juli\u00e1n Arredondo."}
{"id": "5983567", "revid": "287204", "url": "https://it.wikipedia.org/wiki?curid=5983567", "title": "Forza Horizon 3", "text": "Forza Horizon 3 \u00e8 un videogioco open world di guida sviluppato in esclusiva per Xbox One e Windows 10 da Playground Games utilizzando il motore grafico ForzaTech sviluppato da Turn 10 Studios.\nIl gioco \u00e8 stato annunciato all'E3 2016 durante il quale Turn 10 Studios in collaborazione con Lamborghini ha \"presentato\" la nuova Lamborghini Centenario, presente in esclusiva su \"Forza Horizon 3\" grazie al partenariato con il marchio.\nIl gioco rappresenta il terzo capitolo delle serie \"Horizon\", nono della serie \"Forza\", ed \u00e8 il seguito di \"Forza Horizon 2\".\nContenuti.\nIl gioco presenta una mappa 2 volte e mezzo pi\u00f9 grande di quella di \"Forza Horizon 2\", oltre 350 auto incluse al lancio senza alcun DLC aggiuntivo e tutte ricreate con dettaglio ForzaVista. Il gioco gira su Xbox One come il predecessore a 1080p e 30fps stabili (2160p, HDR e 30 fps su One X) mentre non \u00e8 escluso che su PC possa arrivare a 4K e 60fps come \"\" grazie alle DirectX 12 e il ForzaTech engine ottimizzato.\nIl capitolo \u00e8 ambientato in Australia e sono presenti, come nel predecessore, il ciclo giorno/notte e le condizioni climatiche variabili quali nebbia e pioggia. Novit\u00e0 nella serie sono le pozzanghere ereditate da \"Forza Motorsport 6\" per Xbox One e da \"\" per PC anche se influenzeranno meno l'aderenza dei veicoli. Per portare al massimo la fedelt\u00e0 dei paesaggi ricreati, gli sviluppatori si sono recati in Australia e, con una fotocamera in 12K HDR, hanno scattato foto per ricreare fedelmente paesaggi e cielo. La magnifica citt\u00e0 australiana Surfers Paradise sar\u00e0 presente all'interno del gioco. Saranno presenti oltre 45 tipi diversi di paesaggi e per la prima volta nella serie si potr\u00e0 gareggiare sulla riva del mare.\nPer la prima volta sar\u00e0 possibile personalizzare l'aspetto e l'abbigliamento del nostro pilota e saremo noi a capo dell'Horizon Festival. La Carriera, che potr\u00e0 essere giocata in singolo o in co-op online, conter\u00e0 pi\u00f9 di 800 eventi e molte nuove esibizioni folli che terranno impegnato il giocatore per circa 100 ore. Inoltre ci saranno nuovi tipi di eventi e gli innovativi \"course maker\" in cui il giocatore, tramite l\"'Horizon BluePrint\" (lo strumento usato dagli sviluppatori) potr\u00e0 decidere come si svolger\u00e0 la gara e quale direzione dovr\u00e0 prendere. In qualit\u00e0 di boss del festival dovremo vincere eventi per fargli acquisire popolarit\u00e0 e assumere o licenziare i drivatar che lavoreranno per noi. La storica funzione rewind sar\u00e0 presente ma, come nella serie \"Forza Motorsport\", se usata, il giro non sar\u00e0 contato come \"giro pulito\". Ultima chicca aggiunta dagli sviluppatori \u00e8 la possibilit\u00e0 di ascoltare la nostra musica del servizio proprietario Microsoft Groove Musica o una delle 8 stazioni radio disponibili.\nEspansioni.\n\u00c8 possibile comprare due espansioni: \"Hot Wheels\" e \"Blizzard Mountain\".\nLa prima, che si raggiunge in barca dalla spiaggia di Byron Bay, \u00e8 un'isola che ha delle strade che non hanno l'asfalto, solo un \"pavimento\" blu o arancione con dei giri della morte, rampe di velocit\u00e0 (spesso messe vicino a giri della morte o pezzi di strada in cui si guida a testa in gi\u00f9) e pezzi di strada in cui si guida capovolti. Si procede facendo gare e quando si avanza di livello si affronta una nuova classe di auto.\nLa seconda, che si raggiunge in elicottero dall'aeroporto nell'Outback, \u00e8 semplicemente una montagna in cui c'\u00e8 sempre la neve per terra. Il procedimento \u00e8 lo stesso di quello che vale per Hot Wheels.\nPer entrambe \u00e8 previsto il gioco online e c'\u00e8 un gioiello dimenticato in entrambe.\nMotore grafico.\nIl motore grafico usato su Xbox One \u00e8 il ForzaTech di \"Forza Motorsport 6\", migliorato ulteriormente per garantire 1080p a 30fps stabili e una grafica pi\u00f9 pulita. Su PC verr\u00e0 utilizzato il ForzaTech di \"\", che girer\u00e0 sulle DirectX 12, cos\u00ec come su Xbox One."}
{"id": "5983569", "revid": "755885", "url": "https://it.wikipedia.org/wiki?curid=5983569", "title": "Cult (Emis Killa)", "text": "Cult \u00e8 un singolo del rapper italiano Emis Killa, pubblicato il 6 giugno 2016 come secondo estratto dal terzo album in studio \"Terza stagione\".\nLa canzone.\nRispetto al precedente singolo \"Non era vero\", il brano presenta sonorit\u00e0 pi\u00f9 pop ed estive e la voce del rapper modificata mediante l'Auto-Tune."}
{"id": "5983571", "revid": "767487", "url": "https://it.wikipedia.org/wiki?curid=5983571", "title": "Summer Holiday (Beatrice Ferrantino)", "text": "Summer Holiday \u00e8 un brano musicale della cantante italiana Beatrice Ferrantino, estratto come singolo dalla compilation \"Io canto 4\" e presentato durante la finalissima della quarta edizione del talent show canoro \"Io canto\", del quale la giovane \u00e8 stata una finalista. Il brano \u00e8 stato distribuito su store musicali e piattaforme streaming come iTunes Store e Spotify a partire dal 4 novembre 2013, come parte dell'album sopracitato.\nIl brano.\nLa canzone, che ha la durata di tre minuti e quarantasei secondi ed \u00e8 totalmente in inglese, \u00e8 stata scritta e composta da grandi e importanti autori quali N. Harambasic, R. Jenssen, R. Svendsen, A. Wik e B. MacKichan ed \u00e8 nata esclusivamente per far s\u00ec che anche la Ferrantino come concorrente, potesse eseguire il suo inedito nel corso di \"Io canto\".\nLa registrazione del pezzo, sotto l'etichetta discografica Sony Music \u00e8 avvenuta poco prima della sua pubblicazione: \u00e8 stato scelto attraverso un concorso a cui potevano partecipare esclusivamente cantautori o scrittori iscritti alla SIAE (\"Societ\u00e0 Italiana degli Autori ed Editori\"), che, mandando le loro opere ad \"Io canto\" potevano concederne una all'artista per il quale l'avevano realizzate, se selezionati dalla redazione del talent show.\nA differenza della cover in studio di \"Hallelujah\" di Leonard Cohen, sempre nel disco, \"Summer Holiday\" \u00e8 stata inclusa nel secondo CD insieme agli altri inediti dei concorrenti rivali, per un totale di 14 tracce.\nIl testo tratta la felicit\u00e0 e l'energia che l'estate e le vacanze estive procurano, presentando oltre che una melodia fresca, moderna e dell'attuale pop anche un rapido ritmo parecchio incalzante, che si avvicina a quello di Carly Rae Jepsen.\nVideo musicale.\nPer fare promozione al singolo \u00e8 stato realizzato un breve videoclip il quale, caricato sul sito ufficiale della SIAE, che aveva organizzato il concorso per la selezione dell'opera, resenta una giovane Ferrantino in studio con un paio di occhiali e di cuffie che interpreta vocalmente il brano, e si alternano a queste scene anche alcuni momenti dell'esecuzione dal vivo sul palco di \"Io Canto\"."}
{"id": "5983586", "revid": "830939", "url": "https://it.wikipedia.org/wiki?curid=5983586", "title": "Speculum humanae salvationis", "text": "Lo Speculum humanae salvationis (in latino: \"Specchio dell'umana salvezza\"), \u00e8 un'opera di argomento teologico del primo quarto del XV secolo. Il testo, scritto in latino, \u00e8 anonimo. Anche se per lungo tempo venne attribuito a Vincenzo di Beauvais, ora gli specialisti propendono per Ludolfo di Sassonia.\nSi tratta di una delle pi\u00f9 diffuse opere tardo-medievali, oggetto di numerose copie miniate, di incunaboli xilografici e di incunaboli a stampa.\nContenuto.\nScopo dell'opera \u00e8 descrivere la storia dell'uomo dal momento della sua caduta al momento della sua completa redenzione.\nIl libro \u00e8 stato concepito in base al principio della \"tipologia\" (dal greco \"typos\": archetipo, modello) biblica, vale a dire il confronto tra episodi del Nuovo con avvenimenti corrispondenti dell'Antico Testamento. La storia precedente alla venuta di Cristo non \u00e8 che una prefigurazione della sua vita sulla Terra. Ogni episodio della vita di Cristo si ritrova esposto in uno o pi\u00f9 passi dell'Antico Testamento, o della storia dei popoli pagani.\nIl libro inizia con un prologo e una tavola descrittiva, seguiti da 42 capitoli. Il prologo, di 100 righe, contiene la giustificazione da parte dell'autore in forma di parabola. La tavola, normalmente all'inizio dell'opera, \u00e8 lunga 300 righe.\nOgni capitolo \u00e8 diviso in quattro parti: dapprima viene raccontato un episodio della vita di Cristo, seguito da tre episodi dell'Antico Testamento che l'hanno anticipato, con abbondanti illustrazioni delle quattro storie. Ognuno dei 42 capitoli si compone di 100 righe di testo in rima. Molti manoscritti, oltre ai 42 capitoli, ne contengono altri tre, che non sono tipizzati come i precedenti: il primo contiene una descrizione delle sette stazioni della Passione di Ges\u00f9, il secondo i sette dolori della Vergine e l'ultimo le sue sette gioie.\nOgni capitolo costituisce un'unit\u00e0, che termina con una preghiera: quindi pu\u00f2 rappresentare la base per un sermone, cui potevano ispirarsi i predicatori dell'epoca.\nIl testo \u00e8 sovente illustrato da miniature. Poich\u00e9 spesso si trattava di manoscritti prodotti in serie, la loro forma \u00e8 sovente standardizzata: un capitolo occupa, di solito, due pagine, in ragione di due colonne di 25 righe ciascuna per pagina, con una miniatura o un'altra illustrazione nella parte superiore di ciascuna colonna. Ogni opera completa contiene in totale 192 miniature.\nDatazione ed attribuzione.\nSul testo appare un'indicazione dell'anonimo autore: egli afferma di averlo scritto dopo il trasferimento della sede papale ad Avignone nel 1309. I due pi\u00f9 antichi manoscritti conservati risalgono al 1324 (BNF Lat.9584 e Arsenal 593). Tuttavia, gli ultimi tre capitoli potrebbero essere stati aggiunti in seguito (in effetti, i pi\u00f9 antichi manoscritti che li contengono risalgono alla met\u00e0 del XIV secolo).\nIl testo \u00e8 stato per molto tempo attribuito a Vincenzo di Beauvais, domenicano francese autore di molte raccolte e dello \"Speculum\" all'inizio del XIII secolo. In particolare, Jean Mi\u00e9lot, che nel Quattrocento tradusse il testo originale in francese, lo design\u00f2 come autore originale. Diversi indizi nel testo mostrano infatti un influsso della spiritualit\u00e0 domenicana. Ad esempio, nel capitolo 42, nella descrizione del cielo, San Tommaso d'Aquino, domenicano, viene messo allo stesso livello degli altri Padri della Chiesa, Gregorio, Geronimo, Ambrogio ed Agostino.\nOggi la maggior parte degli specialisti vi vede la mano di Ludolfo di Sassonia, monaco d'origine sassone, divenuto domenicano nel 1314, ma entrato nel 1340 al convento dell'Ordine certosino di Strasburgo. Egli infatti, \u00e8 l'autore di una \"Vita Christi\", della quale alcuni passaggi sono inclusi integralmente nello Speculum.\nDiffusione e traduzioni.\nIl libro ha goduto di una notevole diffusione: sono documentati 350 manoscritti in latino, dei secoli XIV e XV, cos\u00ec come sono note traduzioni in francese, tedesco, inglese, olandese e ceco. La maggior parte delle biblioteche dell'epoca possedeva almeno una copia del manoscritto. Quasi tutti gli esemplari conosciuti sono illustrati sullo stesso modello dei due capostipiti del 1324.\nNel 1448 Filippo III di Borgogna commission\u00f2 a Jean Mi\u00e9lot una traduzione del testo in francese, dal titolo \"Le Miroir de la salvation humaine\". Jean Mi\u00e9lot realizz\u00f2 allora un manoscritto originale (Biblioteca reale del Belgio, Ms. 9249\u201350), chiamato \"Minutes\", destinato a servire come modello per altri manoscritti illustrati, che vennero copiati e successivamente miniati.\nSempre nel XV secolo, numerose opere decorate con xilografie vennero realizzate in Olanda, soprattutto da parte di Laurent Coster. Un centinaio di questi antenati degli incunaboli si conservano ancora oggi."}
{"id": "5983589", "revid": "119169261", "url": "https://it.wikipedia.org/wiki?curid=5983589", "title": "J\u00fcrgen Schmidhuber", "text": "\u00c8 direttore dell'Istituto di Intelligenza Artificiale (Idsia) di Lugano e del Laboratorio di Robotica Cognitiva dell'Universit\u00e0 di Monaco di Baviera. \nContributi.\nTeoria della bellezza.\nSecondo questa teoria, elaborata da Schmidhuber nel 1997, ogni soggetto di fronte a una serie di paesaggi, volti, opere d'arte, indica come il \"pi\u00f9 bello\" quello pi\u00f9 semplice da decodificare e memorizzare. Questo principio, per il quale la dimostrazione pi\u00f9 bella \u00e8 la pi\u00f9 semplice, trova i suoi antecedenti nel Canone di Policleto e si richiama alla \"Teoria algoritmica dell'informazione\" di Gregory Chaitin.\nLa \"legge di Schmidhuber\".\nSchmidhuber \u00e8 anche l'autore di una legge che si richiama alla cosiddetta \"Legge di Moore\". Mentre per Moore il ritmo del progresso tecnologico cresce in maniera esponenziale, secondo Schmidhuber, invece, la distanza temporale tra una scoperta tecnologica rivoluzionaria e un'altra decresce esponenzialmente. Nel suo grafico l'era dello sviluppo ha inizio con Wilhelm Schickard (1623) e prosegue con i lavori di Charles Babbage tra il 1834 e il 1840 (due secoli dopo) e nel 1935 con quelli di Konrad Zuse (un secolo dopo). Nel 1990 ci fu poi la nascita del World Wide Web con Tim Berners-Lee (cinquanta anni dopo). La traiettoria prevista da Schmidhuber dovrebbe portare al Punto Omega intorno al 2030-2040. In una recente intervista a \u201cLab\u201d di Repubblica (luglio 2018), Schmidhuber ha aggiornato la sua \u201clegge\u201d: \u201cIl tempo tra una rivoluzione tecnologica e la successiva si riduce sempre a un quarto: 50.000 anni fa l\u2019Homo sapiens esce dall\u2019Africa e si distribuisce nel mondo, 13.000 anni fa inventiamo l\u2019agricoltura ed emergono le prime civilt\u00e0, 3.300 anni fa l\u2019era del ferro e la prima esplosione di popolazione, 800 anni fa la polvere da sparo in Cina. Poi 200 anni fa la Rivoluzione industriale. Continuando cos\u00ec il punto in cui tutto sembra convergere \u00e8 il 2050, che io chiamo \u201cOmega\u201d: \u00e8 il momento in cui credo avremo una vera Superintelligenza artificiale, che cambier\u00e0 tutto\u201d.\n\"Ipotesi di Schmidhuber\".\nIl contributo pi\u00f9 importante per la filosofia digitale dell'informatico tedesco \u00e8 per\u00f2 la cosiddetta \"ipotesi di Schmidhuber\", esposta nel saggio del 1997 \"A Computer Scientist's View of Life, the Universe, and Everything\". Il punto di partenza della trattazione \u00e8 il seguente:\n\"\"Molto tempo fa, il Grande Programmatore scrisse un programma che lanci\u00f2 tutti gli Universi possibili nel suo Grande Computer. Qui \"possibili\" significa \"computabili\"\"\nAnche il nostro Universo \u00e8 lanciato dal Grande Programmatore e il suo stato pu\u00f2 essere descritto mediante un numero basso di bit. Ci\u00f2 riflette la teoria della bellezza basata sul concetto di semplicit\u00e0. Nonostante questa regolarit\u00e0, per cui \"le fette di pane imburrato, cadendo, colpiscono sempre il pavimento anzich\u00e9 il soffitto\", Schmidhuber dice che esistono anche deviazioni. Queste deviazioni spingono molti a ritenere che il mondo sia parzialmente casuale e quindi incomputabile. Tuttavia, secondo Schmidhuber, la nostra incapacit\u00e0 di decodificare lo stato del nostro Universo non influenza le possibilit\u00e0 del Grande Programmatore, che pu\u00f2 invece esaminarlo in qualsiasi momento.\nRicerca vocale di Google.\nLe reti neurali ricorrenti LSTM (\u201cLong Short-Term Memory\u201d) sviluppate da Schmidhuber sono alla base dell'evoluzione del sistema di riconoscimento vocale Google. Questo modello consente alla macchina di imparare suoni e parole attraverso l'addestramento continuo. Queste reti neuronali sono simili alle strutture del cervello umano. Grazie all'aggiunta di connessioni, il suono si mantiene nel tempo e ci\u00f2 facilita il processo di interpretazione."}
{"id": "5983593", "revid": "287204", "url": "https://it.wikipedia.org/wiki?curid=5983593", "title": "Canale di Bridgewater", "text": "Il canale di Bridgewater \u00e8 un canale artificiale situato in Inghilterra. \nGeografia economica.\nEsso ha origine nella citt\u00e0 di Worsley e collega Runcorn, Manchester e Leigh.\nLa sua costruzione fu commissionata dal duca di Bridgewater e termin\u00f2 nel 1761 con lo scopo di facilitare il trasporto di carbone dalle miniere di Worsley a Manchester (distante 16 chilometri), consentendone la vendita a met\u00e0 prezzo. Grazie alla sua efficienza, il canale contribu\u00ec all'espansione economica e allo sviluppo della rivoluzione industriale. Inoltre, fu il primo canale inglese ad essere costruito senza seguire un corso d'acqua naturale preesistente, diventando cos\u00ec un modello per i canali successivi.\nNonostante la sua importanza, \u00e8 uno dei pochi canali in Inghilterra che non \u00e8 stato ancora nazionalizzato e rimane gestito da compagnie private.\nStoria.\nDal 1759 al 1762.\nFrancis Egerton, terzo duca di Bridgewater, decise di ideare il canale di Bridgewater per espandere la vendita del carbone ricavato dalle proprie miniere.\nAll'et\u00e0 di 23 anni, il duca present\u00f2 il progetto al parlamento inglese ricevendo da subito un forte sostegno da parte dei commercianti di Manchester.\nIl 23 marzo 1759, Egerton ottenne l'approvazione reale per la costruzione del canale.\nI lavori cominciarono nei giorni successivi con scavi da: Worsley a nord del fiume Irwell, da Patricroft a Salford e altri scavi in direzione di Warrington.\nMentre le operazioni a Patricroft procedettero senza problemi; gli altri scavi incontrarono invece delle difficolt\u00e0. Cos\u00ec, il duca chiese aiuto a James Brindley, un ingegnere inglese che aveva gi\u00e0 collaborato ad alcuni canali.\nBrindley applic\u00f2 sin da subito dei cambiamenti cancellando la rotta verso Warrington e concentrandosi sugli scavi verso Patricroft, facendo proseguire il canale attraverso il fiume Irwell tramite un vecchio acquedotto di pietra, unendo cos\u00ec Trafford Park e Manchester.\nSuccessivamente il disegno del progetto venne modificato pi\u00f9 e pi\u00f9 volte, fino ad essere ripresentato al parlamento inglese con nuove linee guida ricevendo una nuova approvazione nel marzo del 1760.\nDopo le prime incertezze, il canale venne portato a termine il 17 luglio del 1761 collegando Worsley a Stretford e Castlefield Wharf.\nNel 1762 Egerton present\u00f2 il terzo progetto con l'obiettivo di prolungare il canale fino a creare un legame con il porto di Liverpool e Manchester. Il progetto fu accettato anche se con alcuni dubbi sul procedimento per la costruzione del tratto.\nI lavori per quest'ulteriore sezione del progetto vennero portati a termine nel 1776 da Hugh Henshall cognato di James Brindley, assunto come nuovo ingegnere del canale subito dopo la morte di James Brindley.\nDal 1776 al 1845.\nL'estensione del canale comport\u00f2 spese superiori al previsto. Nel 1765 il duca dovette richiedere un prestito di 25.000 \u00a3 alla Child's Bank, ma fu costretto comunque a licenziare diversi operai per tamponare le ingenti spese. Si stima che il debito del duca alla fine dei lavori legati al canale di Bridgewater si aggirasse intorno a 2 milioni di sterline.\nGrazie al canale, Castlefield Wharf divent\u00f2 un vero e proprio centro di attivit\u00e0 commerciali che ruotavano intorno al mercato del carbone, alimentando cos\u00ec l'espansione della rivoluzione industriale.\nNel 1765 il duca di Bridgewater propose un ulteriore ampliamento del canale sino a Stockport. Il progetto inizialmente ebbe successo, ma l'anno successivo all'inizio dei lavori, la costruzione venne interrotta per problemi economici.\nUna volta raggiunta l'et\u00e0 di 60 anni, il duca port\u00f2 al parlamento un quinto atto con l'obiettivo di estendere il canale di Bridgewater da Worsley a Leigh, ottenendo ancora una volta l'approvazione reale.\nIn seguito, proprio quando il canale cominciava a dare i suoi frutti, nel 1803 il duca di Bridgewater mor\u00ec guadagnandosi il nome di \"The father of inland navigation\", ovvero \"Padre della navigazione dell'entroterra\", come \u00e8 inciso nel monumento dedicato in sua memoria nella tenuta di Ashridge. Dopo di lui, nel 1846 la propriet\u00e0 del canale di Bridgewater pass\u00f2 a Lord Francis Leveson-Gower, ma soltanto dopo aver cambiato cognome in Lord Francis Egerton come stabilito dal testamento del precedente duca.\nIn quel periodo molti commercianti preferivano trasportare le materie prime per via fluviale a scapito delle ferrovie. Questo caus\u00f2 diverse discussioni tra il parlamento inglese e gli amministratori del canale sollevate dai proprietari delle nuove ferrovie che parallelamente cercavano di trovare il loro posto nel commercio.\nLe ferrovie cercarono pertanto di ostacolare la crescita dei canali costruendo delle nuove linee che andassero in contrapposizione ai percorsi del canale di Bridgewater attaccando cos\u00ec le societ\u00e0 collegate ad esso, provocandogli seri danni finanziari.\nLa risposta degli amministratori del canale fu all'apparenza ragionevole, basata sulla possibilit\u00e0 di far coesistere i canali e le ferrovie, tuttavia in parlamento, si opposero alle ferrovie con ben 170 proposte di legge per tutelare i propri interessi. Una di queste proposte, ad esempio, prese di mira la ferrovia Eccles, costringendola a chiudere il passaggio per Worsley fino al 1861.\nNel 1845 due sezioni adiacenti al canale di Bridgwater vennero acquistate dagli amministratori di quest'ultimo per la cifra di 550.000\u00a3.\nAl termine del 1845, il canale di Bridgewater era cos\u00ec connesso ai seguenti canali:\nDal 1845 al 2009.\nNonostante la sua espansione, gli amministratori del canale dovettero spendere sempre pi\u00f9 soldi nella manutenzione e nella costruzione di nuovi impianti, cos\u00ec alcune ferrovie si fecero avanti cercando di comprare la societ\u00e0 di navigazione del canale di Bridgewater. Gli amministratori accettarono l'offerta e la Bridgewater Navigation Company Ltd venne acquistata al prezzo di 1.120.000\u00a3 da Sir Edward William Watkin e William Philip Price, presidenti delle linee ferroviarie di Manchester, Sheffield e Lincolnshire.\nNel 1885, il canale venne nuovamente rivenduto al Manchester Ship Canal al prezzo di 1.710.000\u00a3.\nNel 2009 la totalit\u00e0 dei poteri relativi al funzionamento del canale di Bridgewater fu trasferita alla Bridgewater Canal Company Limited che ricevette ufficialmente l'autorit\u00e0 sulla navigazione e la manutenzione del canale."}
{"id": "5983596", "revid": "767487", "url": "https://it.wikipedia.org/wiki?curid=5983596", "title": "Una ghianda \u00e8 per sempre", "text": "Una ghianda \u00e8 per sempre (\"No Time For Nuts\") \u00e8 un cortometraggio del 2006, prodotto dalla Blue Sky Studios e distribuito dalla 20th Century Fox Animation, con protagonista Scrat de \"L'era glaciale.\" Originariamente pubblicato come bonus nel DVD de \"L'era glaciale 2: Il disgelo,\" \u00e8 stato nominato per un Oscar nella categoria \"cortometraggi animati\" nel il 2007; ha anche vinto un \"miglior cortometraggio animato\" agli Annie Awards.\nUna versione 4-D del cortometraggio si trova in parchi a tema e acquari selezionati; convertita in 3-D, ha scene extra e alternative che ne allungano la durata. A causa del finale il cortometraggio non \u00e8 canonico.\nTrama.\nScrat, mentre cerca un posto tra i ghiacci per seppellire la sua ghianda, trova una piccola macchina del tempo; attivatala accidentalmente, essa fa sparire l'amato frutto, mandando l'animale su tutte le furie. Accanendosi contro il congegno, il piccolo scoiattolo viene spedito nel medioevo, dove ritrova la ghianda incastrata sotto un masso; per cercare di prenderla, estrae una spada da una roccia (chiaro riferimento alla famosa leggenda inglese), azione che immediatamente lo vede oggetto di un accanito lancio di frecce. Riuscito a recuperare la ghianda e la macchina del tempo, scappa per rifugiarsi, inconsapevole, nella bocca di un cannone, il quale lo spedisce in aria proprio contro la pioggia di frecce; solo per un soffio attiva il congegno e a scampare al pericolo. Scrat si materializza, quindi, in un'arena nell'antica Roma.\nTrascinato via quasi immediatamente da una biga, una volta liberatosi e ripresa la sua ghianda, la alza ostentandola con orgoglio; la folla esulta, ma solo perch\u00e9 sta per essere liberato un leone, che non divora Scrat solo perch\u00e9 questo riesce a riattivare la macchina del tempo. Lo scoiattolo atterra tra il ghiaccio, apparentemente nel suo tempo. \u00c8 felicissimo, ma presto si accorge che il Titanic si sta avvicinando pericolosamente: capiamo, quindi, che si trova sull'iceberg del famoso disastro del 1912. La macchina del tempo viene di nuovo attivata, non prima che Scrat venga schiacciato dalla prua della nave, e l'animaletto viene catapultato al tempo del primo film de L'era glaciale (Manny, Sid, Diego e Roshan si vedono sullo sfondo), dove incontra il s\u00e9 stesso del passato.\nLo scontro a causa della ghianda \u00e8 inevitabile, fino almeno a quando questa non viene nuovamente spedita nel tempo. Lo Scrat del passato, calciando il congegno, spedisce la controparte del futuro in una raffica di luoghi diversi e quasi tutti pericolosi. Frustrato, lo scoiattolo colpisce con forza e nervosismo la macchina che lo porta in quello che sembra essere il \"flusso del tempo\"; afferrata l'amata ghianda appena in tempo, Scrat viene risucchiato in un cunicolo spazio-temporale e si ritrova nel futuro, ai piedi un'enorme quercia. Felicissimo alla vista di cos\u00ec tante ghiande, getta via la sua, andando a colpire la macchina del tempo; prima che questa possa agire, Scrat la distrugge, almeno apparentemente, cos\u00ec da poter correre sereno sui rami del grande albero.\nTuttavia scopre che le ghiande e l'albero sono finti e che nel futuro le ghiande e gli alberi non esistono pi\u00f9, quindi cerca di tornare dalla sua ghianda ma, prima di rompersi del tutto, la macchina del tempo spedisce la ghianda indietro nel tempo mentre Scrat comincia ad urlare in frustrazione essendo apparentemente bloccato in un futuro senza ghiande.\nVersione 4-D.\nScrat stava inseguendo la sua ghianda lungo un pendio, rotolando come una palla di neve, e quando finalmente riusc\u00ec a raggiungere la ghianda e vede Sid che parlava di viaggi nel tempo con Manny e Diego.\nDopo la prima parte degli eventi principali, si ritrova nel mondo dei dinosauri, dove gli si tende un'imboscata dai dinosauri. Scrat \u00e8 stato in grado di liberarsi dall'essere catturato da tre Harpactognathus, ma proprio come \u00e8 stato mangiato da un tirannosauro, la macchina del tempo ha teletrasportato la ghianda e Scrat insieme in uno scheletro di dinosauro all'interno di un museo. L\u00ec, Scrat vide le ossa di s\u00e9 stesso e la ghianda e una scena de \"L'era glaciale\" con Manny, Diego e Sid. Scrat ha gettato le ossa al vetro cercando di romperlo, uno di loro ha colpito la macchina del tempo, e Scrat si imbatte in Manny nell'introduzione del primo film de \"L'era glaciale\". L\u00ec, incontra il suo s\u00e9 stesso del passato. Passato e presente hanno combattuto fino a quando Sid non \u00e8 stato distratto dalla ghianda, la macchina del tempo lo ha teletrasportato e Scrat in una sala da ballo, dove Sid balla con Scrat, quindi si sono trovati nella costruzione della grande muraglia cinese. Scrat cerca di far uscire la ghianda dalla bocca di Sid, quando Sid, che \u00e8 troppo impegnato a ballare, fa cadere un cestino su Scrat.\nScrat \u00e8 tornato al primo film de \"L'era glaciale\" in cui il presente originale e il passato Scrat combattevano per la ghianda. Il combattimento si interrompe, causando il fatto originale che la macchina del tempo teletrasporti la ghianda altrove. L'attuale presente Scrat fu in grado di scappare con la macchina del tempo dal presente e dal passato originale, che si scontrarono l'un l'altro, in una raffica di luoghi diversi e pericolosi. Il resto degli eventi principali continua."}
{"id": "5983597", "revid": "486946", "url": "https://it.wikipedia.org/wiki?curid=5983597", "title": "Park Yae-Seung", "text": ""}
{"id": "5983598", "revid": "729019", "url": "https://it.wikipedia.org/wiki?curid=5983598", "title": "Hellegatsplein", "text": "Hellegatsplein, \u00e8 una piccola isola artificiale dell'Hollandsch Diep nei Paesi Bassi, situata dove questo si divide in due per formare l'Haringvliet e il Volkerak.\nL'isola di Hellegatsplein, funge da collegamento, attraverso tre ponti, tra l'isola di Hoeksche Waard a nord, l'isola di Goeree-Overflakkee a ovest e la terraferma e con la provincia del Brabante Settentrionale a sud.\nOltre all'intersezione tra A29 e A59/N59, da gennaio 2016, l'isola ospita anche un parco eolico."}
{"id": "5983600", "revid": "287204", "url": "https://it.wikipedia.org/wiki?curid=5983600", "title": "Japan Cup 2014 (ciclismo)", "text": "La Japan Cup 2014, ventitreesima edizione della corsa in linea nipponica, categoria 1.HC, si svolse il 19 ottobre 2014. Fu vinta dall'australiano Nathan Haas, al secondo successo nella \"classica\" giapponese dopo la vittoria dell'edizione del 2011."}
{"id": "5983604", "revid": "767487", "url": "https://it.wikipedia.org/wiki?curid=5983604", "title": "Menino do Rio", "text": "Menino do Rio \u00e8 un film del 1982 diretto da Ant\u00f4nio Calmon.\nTrama.\nLa vicenda \u00e8 incentrata sulle avventure sentimentali di un gruppo di \"teen-ager\" e di surfisti di Rio de Janeiro.\nProduzione.\nIl film fu prodotto dall'Embrafilme, Filmes do Tri\u00e2ngulo e Luiz Carlos Barreto Produ\u00e7\u00f5es Cinematogr\u00e1ficas."}
{"id": "5983606", "revid": "775372", "url": "https://it.wikipedia.org/wiki?curid=5983606", "title": "Juergen Schmidhuber", "text": ""}
{"id": "5983608", "revid": "533647", "url": "https://it.wikipedia.org/wiki?curid=5983608", "title": "Associazione Calcio Viareggio 1998-1999", "text": "Questa pagina raccoglie le informazioni riguardanti l'Associazione Calcio Viareggio nelle competizioni ufficiali della stagione 1998-1999."}
{"id": "5983619", "revid": "842111", "url": "https://it.wikipedia.org/wiki?curid=5983619", "title": "Bettina von Arnim", "text": ""}
{"id": "5983621", "revid": "869733", "url": "https://it.wikipedia.org/wiki?curid=5983621", "title": "Episodi di Animal Kingdom (prima stagione)", "text": "La prima stagione della serie televisiva Animal Kingdom \u00e8 stata trasmessa in prima visione sul network TNT dal 14 giugno al 9 agosto 2016.\nIn Italia, la stagione \u00e8 stata interamente pubblicata sul servizio di video streaming online on demand Infinity TV il 9 novembre 2016, inoltre va in onda dal 7 febbraio 2017 sul canale pay Premium Crime."}
{"id": "5983623", "revid": "496876", "url": "https://it.wikipedia.org/wiki?curid=5983623", "title": "Palazzo Cricchi", "text": "Palazzo Cricchi, anche conosciuto come Palazzo Cricchi-Ciuffini-Volpe e Palazzo Rosati, \u00e8 un palazzo storico dell'Aquila.\nStoria.\nLa costruzione del palazzo risale al XVII secolo ed \u00e8 precedente quindi al terremoto dell'Aquila del 1703. L'edificio, tuttavia, venne edificato su una preesistenza rinascimentale suddivisa in due distinti corpi di fabbrica posti a quote differenti; le due strutture vennero unificate in seguito ed il palazzo rinnovato esternamente con i caratteri dell'architettura neorinascimentale, mentre internamente mantiene un impianto seicentesco.\nDanneggiato dal sisma del 2009, l'edificio \u00e8 stato poi restaurato tra il 2013 ed il 2016. I lavori hanno avuto un costo stimato di circa 6 milioni di euro.\nDescrizione.\nIl palazzo \u00e8 situato nell'isolato stretto tra corso Vittorio Emanuele ad est, via Leosini a nord, piazza Santa Maria Paganica ad ovest e via Altonati a sud. La facciata principale \u00e8 quella volta sul corso, il principale asse cittadino, mentre minore importanza riveste la facciata volta sul lato opposto verso la chiesa capoquarto di Santa Maria Paganica, che era monopolizzata dalle residenze delle famiglie dei Carli \u2014 storicamente insediati nell'adiacente palazzo Carli Benedetti \u2014 dei Cappa e dei Franchi.\nParticolare importanza \u00e8 riservata ad un'edicola posta sulla parete nord del palazzo, all'angolo tra corso Vittorio Emanuele e via Leosini, all'interno della quale \u00e8 presente un affresco seicentesco; il dipinto, d'anonima origine e raffigurante San Cristoforo con Ges\u00f9 bambino sorreggente un globo terrestre, si inserisce all'interno della tradizione che vede il santo come patrono dei viandanti.\nL'interno, adibito a residenza, presenta ulteriori volte affrescate ed apparati decorativi settecenteschi."}
{"id": "5983624", "revid": "287204", "url": "https://it.wikipedia.org/wiki?curid=5983624", "title": "Japan Cup 2015 (ciclismo)", "text": "La Japan Cup 2015, ventiquattresima edizione della corsa in linea nipponica, categoria 1.HC, si svolse il 18 ottobre 2015. Fu vinta dall'olandese Bauke Mollema che regol\u00f2 in una volata a tre Diego Ulissi e Yukiya Arashiro.\nCon una distanza percorsa di 144,2\u00a0km si tratt\u00f2 della edizione pi\u00f9 breve della storia della pi\u00f9 importante gara ciclistica del Giappone."}
{"id": "5983628", "revid": "1543377", "url": "https://it.wikipedia.org/wiki?curid=5983628", "title": "Associazione Sportiva Volley Lube 2015-2016", "text": "Questa voce raccoglie le informazioni riguardanti l'Associazione Sportiva Volley Lube nelle competizioni ufficiali della stagione 2015-2016.\nStagione.\nLa stagione 2015-16 \u00e8 per l'Associazione Sportiva Volley Lube, sponsorizzata dalla Cucine Lube e dalla Banca delle Marche, quest'ultima sponsorizzazione non utilizzata in campo europeo, oltre a riportare nella denominazione la citt\u00e0 di Civitanova Marche, sede del campo di gioco, la ventunesima consecutiva in Serie A1; come allenatore viene confermato Gianlorenzo Blengini, mentre la rosa \u00e8 in parte modificata, con le conferme di Simone Parodi, Ji\u0159\u00ed Kov\u00e1\u0159, Dragan Stankovi\u0107, Alessandro Fei, Marko Podra\u0161\u010danin e Giulio Sabbi, quest'ultimo ceduto a met\u00e0 stagione. Tra i nuovi acquisti spiccano quelli di Osmany Juantorena, Micah Christenson, Enrico Cester, Jenia Grebennikov e Klemen \u010cebulj, mentre tra le cessioni quelle di Michele Baranowicz, Hubert Henno, Bartosz Kurek, Konstantin Shumov e Natale Monopoli.\nIl campionato si apre con sette vittorie consecutive: la prima sconfitta arriva all'ottava giornata, in casa, a opera del Modena Volley; dopo due nuovi successi arriva nuovamente uno stop all'ultima giornata del girone di andata, contro la Trentino Volley, chiudendo al secondo posto e ottenendo la qualificazione alla Coppa Italia. Nel girone di ritorno la formazione marchigiana ottiene esclusivamente vittorie, terminando la \"regular season\" al primo posto. Nei quarti di finale dei play-off scudetto ha la meglio in tre gare sulla Top Volley, accedendo alle semifinali dove incontra la Sir Safety Umbria Volley. La squadra di Perugia vince le prime due gare, mentre quella di Treia si aggiudica gara 3: in gara vince ancora la Sir Safety Umbria eliminando cos\u00ec l'Associazione Sportiva Volley Lube.\nGrazie al secondo posto al termine del girone di andata 2015-16 la squadra partecipa alla Coppa Italia; l'Associazione Sportiva Volley Lube accede alla Final Four di Assago vincendo i quarti di finale, sia nella gara di andata che in quella di ritorno, contro la Top Volley: in semifinale \u00e8 per\u00f2 sconfitta al tie-break dalla Trentino Volley.\nGrazie al terzo posto in regular season e l'uscita ai quarti di finale della Serie A1 2014-15 la squadra di Macerata si qualifica alla Champions League; supera la fase a gironi con il primo posto nel proprio raggruppamento con cinque vittorie e una sola sconfitta. Nei play-off a 12 si aggiudica sia la gara di andata che quella di ritorno l'Arkas Spor Kul\u00fcb\u00fc, mentre nei play-off a 6 dopo aver vinto la partita di andata, perde quella di ritorno contro l'Halk Bankas\u0131 Spor Kul\u00fcb\u00fc, ma grazie al successo al Golden set ottiene il passaggio alla Final Four di Cracovia. In semifinale va di scena il derby italiano con la Trentino Volley: il successo della squadra trentina per 3-0 costringe la formazione marchigiana a disputare la finale per il terzo posto, vinta poi contro l'Asseco Resovia.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "5983630", "revid": "793215", "url": "https://it.wikipedia.org/wiki?curid=5983630", "title": "Sonata sul Salmo 94", "text": "La Sonata sul Salmo 94 in do minore \u00e8 una sonata per organo scritta da Julius Reubke e basata sul testo del Salmo 94. \u00c8 considerata un caposaldo della letteratura organistica romantica.\nConsta di tre movimenti:\nComposizione.\nReubke compose la sonata mentre studiava pianoforte e composizione a Weimar con Franz Liszt. Scrisse il pezzo insieme all'altra sua grande opera, la Sonata per pianoforte in si bemolle minore, e la termin\u00f2 nel mese di aprile 1857. La dedic\u00f2 al professor Carl Riedel e la esegu\u00ec per la prima volta sull'organo Ladegast (1853-1855) della Cattedrale di Merseburg il 17 giugno 1857.\nLa Sonata sul Salmo 94 \u00e8 un poema sinfonico, e i tre movimenti sono collegati, ma formalmente indipendenti. Il testo del salmo influenza lo stato d'animo del pezzo. Questi versi hanno accompagnato la prima esecuzione:\n1 Dio che fai giustizia, o Signore, Dio che fai giustizia: mostrati\n\"Herr Gott, des die Rache ist, erscheine.\"\n2 Alzati, giudice della terra, rendi la ricompensa ai superbi.\n\"Erhebe Dich, Du Richter der Welt: vergilt den Hoff\u00e4rtigen, was sie verdienen.\"\n3 Fino a quando gli empi, Signore, fino a quando gli empi trionferanno?\n\"Herr, wie lange sollen die Gottlosen prahlen?\"\n6 Uccidono la vedova e il forestiero, danno la morte agli orfani. \n\"Witwen und Fremdlinge erw\u00fcrgen sie und t\u00f6ten die Weisen\"\n7 Dicono: \"Il Signore non vede, il Dio di Giacobbe non se ne cura\".\n\"und sagen: der Herr sieht es nicht an der Gott Jacobs achtet es nicht.\"\n17 Se il Signore non fosse il mio aiuto, in breve io abiterei nel regno del silenzio.\n\"Wo der Herr mir nicht h\u00fclfe, so l\u00e4ge meine Seele schier in der Stille.\"\n19 Quand'ero oppresso dall'angoscia, il tuo conforto mi ha consolato.\n\"Ich hatte viel Bek\u00fcmmernis in meinem Herzen, aber deine Tr\u00f6stungen erg\u00f6tzen meine Seele.\"\n22 Ma il Signore \u00e8 la mia difesa, roccia del mio rifugio \u00e8 il mio Dio;\n\"Aber der Herr ist mein Hort und meine Zuversicht.\"\n23 egli ritorcer\u00e0 contro di essi la loro malizia, per la loro perfidia li far\u00e0 perire, li far\u00e0 perire il Signore, nostro Dio.\n\"Er wird ihnen Unrecht vergelten und sie um ihre Bosheit vertilgen.\""}
{"id": "5983638", "revid": "339392", "url": "https://it.wikipedia.org/wiki?curid=5983638", "title": "Cac\u00e1 Diegues", "text": ""}
{"id": "5983639", "revid": "767487", "url": "https://it.wikipedia.org/wiki?curid=5983639", "title": "Mem\u00f3rias do C\u00e1rcere", "text": "Mem\u00f3rias do C\u00e1rcere \u00e8 un film del 1984 prodotto e diretto da Nelson Pereira dos Santos, e che ne ha curato anche la sceneggiatura, tratto dall'omonimo memoriale postumo dello scrittore Graciliano Ramos, imperniato sul suo periodo di prigionia, in quanto militante del Partito Comunista Brasiliano, durante gli anni bui della dittatura militare di Get\u00falio Vargas.\nProduzione.\nIl film fu prodotto dall' Embrafilme, Luiz Carlos Barreto Produ\u00e7\u00f5es Cinematogr\u00e1ficas, Regina Filmes.\nDistribuzione.\nFu distribuito dall'Embrafilme e dalla Facets Multimedia Distribution. Nel 1989 fu distribuito negli Stati Uniti dall'International Home Cinema in una versione sottotitolata."}
{"id": "5983653", "revid": "1399279", "url": "https://it.wikipedia.org/wiki?curid=5983653", "title": "Japan Cup 1992 (ciclismo)", "text": "La Japan Cup 1992, prima storica edizione della corsa in linea nipponica valida come evento UCI categoria 1.4. Venne vinta dal belga Hendrik Redant sullo statunitense Bart Bowen. Con i suoi 185,4\u00a0km fu anche, ad ora, la pi\u00f9 lunga edizione."}
{"id": "5983654", "revid": "287204", "url": "https://it.wikipedia.org/wiki?curid=5983654", "title": "Gloria Pires", "text": ""}
{"id": "5983659", "revid": "287204", "url": "https://it.wikipedia.org/wiki?curid=5983659", "title": "Fabio Barreto", "text": ""}
{"id": "5983661", "revid": "81513612", "url": "https://it.wikipedia.org/wiki?curid=5983661", "title": "Dio Sole", "text": ""}
{"id": "5983688", "revid": "109796192", "url": "https://it.wikipedia.org/wiki?curid=5983688", "title": "Terapia radiometabolica del carcinoma tiroideo differenziato", "text": "La terapia radiometabolica \u00e8 una procedura spesso utilizzata nel trattamento dei Carcinomi tiroidei \"differenziati\" (cio\u00e8 in grado di accumulare al loro interno il radioiodio, che siano sia ad istotipo \"papillare\" sia \"follicolare\"). Si esegue somministrando al paziente, successivamente al trattamento chirurgico ed in regime di ricovero protetto all'interno di un reparto di medicina nucleare, il radioiodio stesso (per la precisione, l'isotopo 131 dello iodio). Questa sostanza, comportandosi esattamente come lo iodio stabile normalmente assunto con la dieta dal paziente, si accumula solo nel tessuto tiroideo residuo e nelle eventuali metastasi linfonodali e a distanza, permettendone la distruzione selettiva mediante il rilascio in loco di un'alta dose di radiazioni.\nL'emissione di particelle beta meno del radioiodio infatti intacca in maniera minima i tessuti sani, in quanto queste particelle presentano un tragitto nel corpo del paziente di massimo pochi millimetri dal punto di emissione.\nLa distruzione del tessuto tiroideo residuo all'intervento chirurgico, oltre a ridurre il rischio di recidive locali, permette di utilizzare nel \"follow up\" la tireoglobulina come un affidabile marker per valutare la presenza di eventuali recidive o progressioni (essendo una proteina prodotta solo dalla tiroide e dalle cellule tumorali che da questa derivano, se questa riappare dopo l'ablazione completa del tessuto tiroideo sano \u00e8 indice certo di recidiva di malattia).\nL'emissione gamma del radioisotopo consente anche di valutare sia la risposta al trattamento sia la recidiva di malattia mediante scintigrafia (approccio \"teranostico\"), permettendo di rilevare/trattare anche lesioni metastatiche sfuggite alle altre tecniche di imaging.\nLa sopravvivenza dei pazienti trattati anche a 10 anni dalla diagnosi \u00e8 vicina al 90%. La malattia pu\u00f2 comunque divenire resistente in seguito alla perdita della capacit\u00e0 di estrarre il radioiodio da parte delle cellule tumorali. Nel sospetto di sdifferenziazione della neoplasia (con perdita di capacit\u00e0 di captare il radioiodio) \u00e8 utile la PET con FDG (la captazione dell'FDG appare in concomitanza alla perdita della capacit\u00e0 di captare lo iodio). La scintigrafia con sestaMIBI \u00e8 invece utile per valutare la variante oncocitica.\nIl trattamento \u00e8 controindicato nelle donne in gravidanza. L'allattamento deve essere interrotto.\nControindicazione relativa al trattamento si ha in caso di elevata irradiazione di alcuni organi o apparati in caso di:\nAblazione del residuo tiroideo.\n\u00c8 dimostrato che distruggere completamente con il radioiodio il tessuto tiroideo residuo dopo l'intervento chirurgico riduce in modo significativo sia la possibilit\u00e0 di recidiva sia la mortalit\u00e0 dei pazienti. Esistono diverse scuole di pensiero su chi destinare al trattamento e chi no. In Europa si preferisce trattate tutti i tumori con istotipo follicolare e anche tutti quelli papillari di stadio oltre il pT1a.\nNel determinare il successo del trattamento \u00e8 necessario che il livello sierico di TSH sia pari almeno a 30 \u03bcUI/l in modo che il radioiodio riesca ad accumularsi nelle cellule neoplastiche (che hanno una capacit\u00e0 di captare lo iodio molto inferiore rispetto alla tiroide normale).\nPer raggiungere quest'obiettivo il metodo pi\u00f9 vecchio consiste nell'interrompere la somministrazione di ormone tiroideo sostitutivo (tiroxina) ai pazienti (che, dopo l'intervento chirurgico di tiroidectomia totale, permangono quindi in uno stato di ipotiroidismo che provoca il rialzo del TSH). Tale periodo di sospensione di solito deve essere di circa un mese e d\u00e0 al paziente ovvi effetti collaterali dovuti alla carenza in circolo di ormoni tiroidei, che fra l'altro costituisce controindicazione in alcuni pazienti, specie con patologie cardiache o psichiatriche; per tal motivo ormai \u00e8 disponibile il TSH direttamente somministrabile al paziente ottenuto con la tecnica del DNA ricombinante. Questo ha il vantaggio di non dare i suddetti effetti collaterali e di solito si somministra per 2 giorni consecutivi prima del radioiodio. In generale l'ablazione \u00e8 eseguita un mese dopo l'intervento.\nIl paziente prima e dopo la somministrazione del radioiodio non deve assumere alimenti o farmaci contenenti iodio; in particolare: multivitaminici, pesce, sale iodato, disinfettanti, mezzi di contrasto radiologici, amiodarone, tinture per capelli. Eseguire una \"ioduria\" (misura del quantitativo di iodio nelle urine) \u00e8 fondamentale pe escludere un eccesso di iodio nell'organismo.\nPer stimare la quantit\u00e0 di tessuto tiroideo da trattare \u00e8 possibile, un mese prima del trattamento, somministrare una piccola dose di radioiodio al paziente ed effettuare una misura della radioattivit\u00e0 in loggia tiroidea. Alternativamente si pu\u00f2 eseguire una scintigrafia tiroidea con dosi un po' pi\u00f9 alte, ma trattando subito dopo il paziente in modo da evitare \"l'effetto stunning\" dato dalle radiazioni emesse dalla dose-traccia che pu\u00f2 diminuire anche del 50% la captazione della dose terapeutica. Altra alternativa consiste nel fare la scintigrafia con iodio-123 anzich\u00e9 con l'isotopo 131 (che, non emettendo particelle beta, non d\u00e0 stunning)\nLa durata del ricovero \u00e8 di solito di circa 3 giorni. Dopo la dimissione il paziente \u00e8 comunque tenuto a rispettare alcune regole onde evitare di irradiare eccessivamente i familiari o chiunque gli stia vicino (in particolare bambini e donne in gravidanza).\nL'attivit\u00e0 da somministrate al paziente, a seconda dei centri, pu\u00f2 essere definita da soglie fisse oppure ottimizzata mediante studio dosimetrico. In generale comunque \u00e8 sempre l'esperienza del medico nucleare a guidare la scelta. L'attivit\u00e0 somministrata mediante dose fissa pu\u00f2 essere \"bassa\" (1,1-2 GBq), oppure \"elevata\" (3-4,5 GBq) a seconda del giudizio clinico. La dose scelta mediante metodo dosimetrico invece \u00e8 pi\u00f9 variabile in funzione del bersaglio da trattare (da 0,9 a 9 GBq).\nLa somministrazione di norma si fa per via orale mediante capsula. Nei pazienti non in grado di deglutire le capsule, si pu\u00f2 somministrare il radioiodio in forma di soluzione liquida (se possibile questa forma farmaceutica viene evitata per evitare di irradiare troppo il personale del reparto) o anche per via endovenosa (ad esempio nel caso il paziente vomiti).\nSuccessivamente alla somministrazione si provvede ad idratare molto il paziente ed a farlo urinare spesso in modo da evitare la stasi del radioiodio non legato al bersaglio in vescica (cos\u00ec facendo si evita la cistite da raggi). Anche dare da bere al paziente del succo di limone (o dare delle caramelle al limone) \u00e8 utile per incrementare la salivazione ed evitare una scialoadenite.\nA 96 ore e a 7-10 giorni dal trattamento sono poi eseguite delle scintigrafie per monitorarne l'azione, evidenziare il tessuto tiroideo residio ed eventuali metastasi sconosciute. Se l'attivit\u00e0 somministrata \u00e8 stata oltre i 7,4 GBq, per almeno 6-10 settimane dopo la terapia si eseguono dei controlli della crasi ematica.\nTrattamento delle recidive locali e delle metastasi a distanza.\nLe recidive locali di malattia possono essere trattate col radioiodio (preferibilmente dopo asportazione chirurgica se sopra il centimetro), cos\u00ec come le metastasi polmonari (anche estese). La recidiva pu\u00f2 essere sospettata tramite l'ecografia o il dosaggio della tireoglobulina. Nei casi sospetti \u00e8 bene procedere ad una scintigrafia pre-terapia. Se il residuo \u00e8 esteso si pu\u00f2 avere dopo il trattamento una tiroidite post-attinica (in tali casi si pu\u00f2 somministrare cortisone o radicalizzare maggiormente con la chirurgia). Nei pazienti asintomatici si pu\u00f2 anche aspettare una maggiore progressione della malattia prima di intervenire (protocollo \"watch and wait\").\nLe lesioni polmonari metastatiche che rispondono meglio al trattamento sono quelle a distribuzione diffusa (\"miliare\") rispetto a quelle macronodulari. Nel trattamento delle lesioni polmonari \u00e8 comunque necessaria cautela nella definizione della dose da somministrare onde evitare di irradiare troppo il parenchima e portare cos\u00ec alla fibrosi polmonare (su lesioni singole \u00e8 possibile a volte utilizzare prima l'approccio chirurgico).\nIl primo approccio terapeutico alle metastasi ossee singole \u00e8 quello chirurgico, se questo non \u00e8 sufficiente o le lesioni sono multiple \u00e8 possibile utilizzare il radioiodio.\nParticolare attenzione va rivolta ai pazienti con metastasi cerebrali (rischio di edema cerebrale dato dall'infiammazione conseguente al trattamento, in questi pazienti la somministrazione di TSH ricombinante \u00e8 controindicata) e a quelli con lesioni vertebrali a rischio di frattura (pretrattatare in questo caso con cortisone) o in generale con metastasi a distanza vicino a strutture critiche. In questi soggetti il TSH ricombinante pu\u00f2 anche provocare rapida crescita delle metastasi, emmorragia o infiammazione delle stesse.\nLa dose da somministrare \u00e8 stabilita spesso empiricamente e particolare attenzione va posta a non irradiare troppo il polmone ed il midollo osseo. La dose massima al midollo non deve essere oltre i 2 Gy, mentre la ritenzione del radioiodio a livello polmonare non deve superare i 3 GBq (in caso di lesioni polmonari \u00e8 bene fare una dosimetria).\nEffetti collaterali.\nSono in genere modesti e controllabili. Dolenzia nella regione cervicale, scialoadenite, perdita temporanea del gusto e dell'olfatto, sindrome acuta da raggi (della durata di pochi giorni), nausea e vomito (controllabili usando dei farmaci gastroprotettori e dei lassativi) sono comuni. \u00c8 rara la cistite attinica (prevenibile idratando bene il paziente e facendolo urinare di frequente). Tardivamente pu\u00f2 verificarsi riduzione della funzionalit\u00e0 del midollo emopoietico (specie se sono state date alte dosi di radiazioni al midollo). Rare forme tumorali secernenti ormoni tiroidei possono dare una crisi tireotossica transitoria per distruzione in massa delle cellule tumorali e liberazione degli ormoni ivi contenuti in circolo. Nelle donne pu\u00f2 anche manifestarsi pi\u00f9 precocemente la menopausa.\nIl rischio di seconde neoplasie (leucemie e tumori solidi) \u00e8 considerato di modesta entit\u00e0, molto inferiore a quello dato da altri approcci terapeutici come chemioterapia e radioterapia convenzionale.\nImaging scintigrafico post-trattamento.\nQueste immagini sono acquisite 5-10 giorni dopo la somministrazione del radioiodio e consentono di visualizzare dove il radiofarmaco si sta concentrando e sta agendo (permettendo anche di rilevare in questo modo localizzazioni sconosciute di malattia). La fissazione a livello dei residui tiroidei (che spesso permangono anche dopo accurato intervento chirurgico) \u00e8 comune al primo trattamento.\nL'acquisizione \u00e8 effettuata mediante una gamma camera, usando collimatori per le alte energie e cristalli spessi almeno un quarto di pollice. Sono di norma acquisite immagini \"total body\" planari, dalla testa ai piedi. Possono essere effettuate anche ulteriori acquisizioni mirate a precisi segmenti corporei o SPECT (meglio se con una SPECT/CT).\n\u00c8 possibile ripetere la scintigrafia a 6-12 mesi di distanza dal trattamento nei pazienti ad alto rischio somministrando una dose \"diagnostica\" di iodio-131 (circa 185MBq per evitare l'effetto \"stunning\") ed acquisendo le immagini a 48 e 72 ore di distanza. Anche in questo caso sar\u00e0 necessario far innalzare i livelli di TSH con le tecniche descritte sopra prima di eseguire l'esame. Utilizzando lo iodio-123 \u00e8 possibile effettuare studi dosimetrici accurati, acquisendo le immagini dopo 24 ore, senza rischio di stunning (di solito per\u00f2 ci\u00f2 non viene fatto per via della scarsa disponibilit\u00e0 di questo radiofarmaco).\nFisiologica concentrazione del radioiodio si pu\u00f2 osservare a livello delle ghiandole salivari, dell'apparato urinario, ed a livello del fegato (dove sono metabolizzati gli ormoni tiroidei radiomarcati prodotti dall'organismo stesso usando il radioiodio. Le metastasi epatiche di solito si rilevano come aree focali ipercaptanti). Concentrazione del radiofarmaco si pu\u00f2 osservare anche a livello esofago-gastrico (ove lo iodio \u00e8 escreto fisiologicamente. Far bera acqua al paziente spesso rimuove questi accumuli).\nLo iodio tende inoltre ad accumularsi in tutte le sedi flogistiche (compreso l'Esofago di Barrett), nelle ectopie tiroidee, nel Diverticolo di Meckel, in sede mammaria, a livello delle neoplasie polmonari e del meningioma papillare."}
{"id": "5983692", "revid": "287204", "url": "https://it.wikipedia.org/wiki?curid=5983692", "title": "Fano Calcio 1998-1999", "text": "Cappella Alessio (centrocampista) calciatore in rosa\nQuesta pagina raccoglie le informazioni riguardanti il Fano Calcio nelle competizioni ufficiali della stagione 1998-1999."}
{"id": "5983697", "revid": "767487", "url": "https://it.wikipedia.org/wiki?curid=5983697", "title": "Jonathan Barrios", "text": "Carriera.\nClub.\nHa sempre giocato in squadre della propria Nazione.\nNazionale.\nHa debuttato in Nazionale nel 2007."}
{"id": "5983703", "revid": "767487", "url": "https://it.wikipedia.org/wiki?curid=5983703", "title": "Jos\u00e9 Miguel Granadino", "text": "Carriera.\nClub.\nHa sempre giocato in squadre della propria Nazione.\nNazionale.\nHa debuttato in Nazionale nel 2013."}
{"id": "5983706", "revid": "729019", "url": "https://it.wikipedia.org/wiki?curid=5983706", "title": "Stazione di Casarano", "text": "La stazione di Casarano \u00e8 una stazione ferroviaria ubicata sulla linea Novoli-Gagliano/Leuca ed \u00e8 capolinea della linea ferroviaria da/per Gallipoli, a servizio dell'omonimo comune salentino.\nLa stazione possiede 4 binari (tre passanti e uno tronco) e una rimessa."}
{"id": "5983708", "revid": "92723", "url": "https://it.wikipedia.org/wiki?curid=5983708", "title": "Robert Lindsay (attore)", "text": "Biografia.\nHa lavorato a lungo con la Royal Shakespeare Company, ma ha recitato con successo anche in diversi musical a Londra e Broadway, tra cui \"Me and My Girl\" (Londra, 1985; Broadway 1986; Laurence Olivier Award al miglior attore in un musical, Tony Award al miglior attore protagonista in un musical Drama Desk Award), \"Oliver!\" (1997; Laurence Olivier Award al miglior attore in un musical) e \"Dirty Rotten Scoundrels\". Nel 1996 ha recitato nel dramma \"Becket\" a Londra con Derek Jacobi, e per la sua interpretazione \u00e8 stato candidato al suo terzo Laurence Olivier Award. Attivo anche in campo televisivo, nel 1992 ha vinto il British Academy Television Award per il miglior attore per la serie TV \"G.B.H.\"\n\u00c8 stato sposato dal 1974 al 1980 con l'attrice Cheryl Hall, lasciata per l'attrice Diana Weston, da cui ha avuto una figlia, Sydney (1988); la relazione dur\u00f2 15 anni, interrotta dall'attore per legarsi alla ballerina Rosemarie Ford, che ha poi sposato il giorno di Capodanno del 2006, dopo un lungo fidanzamento. Hanno avuto due figli: Samuel (1999) e James (2003)."}
{"id": "5983709", "revid": "767487", "url": "https://it.wikipedia.org/wiki?curid=5983709", "title": "Darwin Bonilla", "text": "Carriera.\nClub.\nHa sempre giocato in squadre della propria Nazione.\nNazionale.\nHa debuttato in Nazionale nel 2013."}
{"id": "5983714", "revid": "373458", "url": "https://it.wikipedia.org/wiki?curid=5983714", "title": "Stati Uniti d'America meridionali", "text": ""}
{"id": "5983715", "revid": "1494169", "url": "https://it.wikipedia.org/wiki?curid=5983715", "title": "Robert Lindsay", "text": ""}
{"id": "5983716", "revid": "767487", "url": "https://it.wikipedia.org/wiki?curid=5983716", "title": "Marcelo Posadas", "text": "Carriera.\nClub.\nHa sempre giocato in squadre della propria Nazione.\nNazionale.\nHa debuttato in Nazionale nel 2013."}
{"id": "5983717", "revid": "373458", "url": "https://it.wikipedia.org/wiki?curid=5983717", "title": "Stati Uniti d'America sud-occidentali", "text": ""}
{"id": "5983719", "revid": "373458", "url": "https://it.wikipedia.org/wiki?curid=5983719", "title": "WWE Breaking Point", "text": ""}
{"id": "5983723", "revid": "1005847", "url": "https://it.wikipedia.org/wiki?curid=5983723", "title": "Capi di Stato del Cile", "text": ""}
{"id": "5983724", "revid": "1005847", "url": "https://it.wikipedia.org/wiki?curid=5983724", "title": "Capi di Stato dell'Honduras", "text": ""}
{"id": "5983726", "revid": "767487", "url": "https://it.wikipedia.org/wiki?curid=5983726", "title": "Il vincitore (film 1996)", "text": "Il vincitore (\"The Winner\") \u00e8 un film del 1996 diretto da Alex Cox e interpretato da Vincent D'Onofrio, Rebecca De Mornay, Michael Madsen e Billy Bob Thornton, adattamento del testo teatrale \"A Darker Purpose\" scritto da Wendy Riss, autrice anche della sceneggiatura.\nUna volta terminato, il film venne sottoposto ad un nuovo montaggio da parte della produzione e la colonna sonora originale composta dai Pray for Rain, autori delle musiche di molti film di Alex Cox, venne rimpiazzata da una serie di brani jazz. Tutto ci\u00f2 all'insaputa del regista come spiega nel suo sito web:\nTrama.\nPhilip sta vivendo un momento fortunato nei casin\u00f2 di Las Vegas e qualunque cosa scommetta si trasforma in una vincita. Inevitabile che attiri su di s\u00e9 le attenzioni di un po' di gente, prima tra tutti la cantante Louise, che ha un debito con uno dei boss locali. Ma ci sono anche il suo ex marito Wolf e il nuovo boyfriend Jack, che fa il doppio gioco perch\u00e9 dice di volerla aiutare ma in realt\u00e0 intende ricavare soldi a titolo personale. A complicare le cose ci si mettono anche tre modesti gangster, Joey, Frank e Paulie, che cercano di sfruttare la situazione per ottenere un po' di soldi. Philip sembra del tutto indifeso ma le apparenze possono ingannare.\nDistribuzione.\nNel 1996 il film \u00e8 stato proiettato in alcuni festival cinematografici ed \u00e8 stato distribuito nelle sale statunitensi a partire dal 25 luglio 1997.\nAccoglienza.\nIncassi.\nIl film ha riportato complessivamente un incasso di $26.740.\nCritica.\nIl sito \"Rotten Tomatoes\" riporta il 17% di recensioni professionali con un giudizio positivo, con un voto medio di 3,5 su 10.\nIl 23 settembre 1996, sulla rivista \"Variety\" il critico Emanuel Levy ha definito \"Il vincitore\" \u00abun film che vorrebbe essere eccentricamente comico ma che in ultima analisi \u00e8 pi\u00f9 noioso che emozionante\u00bb. Pur ammettendo che Alex Cox \u00abdimostra ancora una volta la sua bravura visiva, con ottime inquadrature del lato meno glamour di Las Vegas, lunghe riprese di interni, composizioni che sono sempre piene di tensione, e un montaggio fluente\u00bb, ha posto l'accento su una storia \"ridicola\" e sulle \u00abincaute performance di molti degli attori, in particolare Frank Whaley e Michael Madsen, che eccedono terribilmente\u00bb. Secondo Levy, in definitiva \u00abcoloro che speravano in un ritorno alla grande di Alex Cox, dopo lo splendido ma poco visto \"Highway Patrolman\", saranno seriamente delusi. La brillantezza tecnica di Cox e l'illustre cast di attori indipendenti non possono salvare una poco coinvolgente storia \"simil-Tarantino\" su piccoli furfanti e ingenui falliti\u00bb.\nNon molto diverso \u00e8 stato il giudizio di Stephen Holden del \"New York Times\", che ha giudicato la prova degli attori, in particolare quella di Vincent D'Onofrio, \u00abirrimediabilmente poco brillante\u00bb, chiedendosi \u00abcome ha potuto l'esuberante regista di \"Repo Man\" e \"Sid e Nancy\" andare a Las Vegas e fare un film cos\u00ec noioso e pretenzioso da farti venire voglia di robaccia disonesta come \"Showgirls\"\u00bb.\nSul \"San Francisco Chronicle\", Edward Guthmann ha giudicato il film \u00abfreddo, insipido e clamorosamente vuoto\u00bb, definendolo \u00abl'ennesima fastidiosa scopiazzatura di \"Pulp Fiction\"\u00bb, mentre Barbara Shulgasser del \"San Francisco Examiner\" ha parlato di \u00abuno di quei film che in realt\u00e0 non suscitano forti sentimenti, e raccomandarlo o condannarlo sarebbe eccessivo\u00bb.\nSu \"AllMovie\", Josh Ralske scrive: \u00abIl film incorpora una serie di idee abilmente sovversive e funziona quasi come una parodia degli ambienti comicamente violenti di Quentin Tarantino con un pizzico di surrealismo alla David Lynch\u00bb, aggiungendo per\u00f2 che \u00abl'intero talentuoso cast recita monotonamente, colpendo pi\u00f9 e pi\u00f9 volte le stesse note\u00bb e che \u00abil finale apocalittico ha un ottimo tocco... ma non \u00e8 sufficiente a salvare il film dall'essere un fallimento moderatamente interessante\u00bb.\nColonna sonora.\nLa colonna sonora del film \u00e8 stata distribuita nel 1997 dall'etichetta Rykodisc. I brani, composti da Daniel Licht tranne dove indicato, sono eseguiti da Joey Altruda With The Cocktail Crew, ad eccezione dell'ultima traccia eseguita dalla band garage rock degli anni sessanta The Feminine Complex.\nLa colonna sonora originale, che venne sostituita dalla produzione all'insaputa del regista, era opera dei Pray for Rain e del compositore e bassista statunitense Zander Schloss. In Giappone, le case di distribuzione Cable Hogue e GAGA hanno pubblicato il film in versione \"Director's Cut\" con la soundtrack originale. Tra i brani presenti:"}
{"id": "5983728", "revid": "767487", "url": "https://it.wikipedia.org/wiki?curid=5983728", "title": "Jos\u00e9 Henr\u00edquez", "text": "Carriera.\nClub.\nHa giocato nel campionato del proprio Paese sino al 2014, anno del trasferimento allo Zeravani.\nNazionale.\nHa vestito la maglia della Nazionale 36 volte, partecipando a 3 edizioni della Gold Cup."}
{"id": "5983729", "revid": "889336", "url": "https://it.wikipedia.org/wiki?curid=5983729", "title": "Mardoqueo Henr\u00edquez", "text": ""}
{"id": "5983730", "revid": "1315817", "url": "https://it.wikipedia.org/wiki?curid=5983730", "title": "Jean Paul de Gua de Malves", "text": ""}
{"id": "5983731", "revid": "889336", "url": "https://it.wikipedia.org/wiki?curid=5983731", "title": "Jos\u00e9 Mardoqueo Henr\u00edquez", "text": ""}
{"id": "5983732", "revid": "729019", "url": "https://it.wikipedia.org/wiki?curid=5983732", "title": "Allysin Kay", "text": "Carriera.\nTotal Nonstop Action (2016\u20132018).\nAllysin Kay compie la sua prima apparizione per la TNA all'evento \"Knockouts Knockdown 2016\", sconfiggendo per count-out la pluricampionessa del mondo Gail Kim nel suo match di debutto.\nIl 21 aprile 2016 viene annunciato che la Kay era stata messa sotto contratto dalla TNA. Compie il suo debutto per la promozione lo stesso giorno, nella puntata di \"Impact Wrestling\" e con il ring name Sienna, attaccando Jade.\nPi\u00f9 tardi inizia un feud sia con Gail Kim che con Jade, alleandosi nel frattempo con Maria ed Allie e posizionandosi quindi come una wrestler heel. Nell'episodio di \"Impact Wrestling\" del 24 aprile, Sienna sconfigge Madison Rayne divenendo la contendente numero uno al titolo femminile di Jade e decretando un triple-threat match per la cintura a Slammiversary. Il 17 maggio, ad \"Impact Wrestling\", Sienna sconfigge la veterana Velvet Sky, in un match che vedeva in palio la carriera in TNA di quest'ultima. Successivamente viene sconfitta da Gail Kim ma dopo l'incontro attacca la wrestler canadese assieme a Maria. Nella puntata di \"Impact Wrestling\" del 31 maggio, Sienna ed Allie vengono sconfitte da Kim e Jade in un tag-team match. A \"Slammiversary\", Sienna conquista il TNA Knockouts Championship dopo aver sconfitto Jade e Gail Kim, grazie all'interferenza di Marti Bell.\nWorld Wrestling Entertainment (2018).\nNell'estate del 2018 Allysin Kay ha partecipato al \"Mae Young Classic\", torneo femminile organizzato annualmente dalla World Wrestling Entertainment (WWE). L'8 agosto \u00e8 stata sconfitta dalla sudcoreana Mia Yim al primo turno.\nLucha de Apuestas.\nRecord: 0-1"}
{"id": "5983733", "revid": "729019", "url": "https://it.wikipedia.org/wiki?curid=5983733", "title": "Castello di Giuliano", "text": "Il castello di Giuliano \u00e8 un castello medievale costruito nel centro del villaggio di Giuliano di Lecce, nel territorio del comune di Castrignano del Capo. La fortezza \u00e8 una delle poche nel Salento ad avere mantenuto l'originaria fisionomia intatta. Il fossato \u00e8 ancora visibile. \u00c8 sito in piazza castello.\nStoria.\nIl castello fu edificato nei primi anni del XVI secolo nel cuore antico del paese. Il castello \u00e8 tuttora di propriet\u00e0 privata.\nArchitettura.\nIl castello presenta i caratteri propri dell'architettura militare del Cinquecento. Il prospetto principale, ai cui lati si elevano due torrioni di forma quadrata, \u00e8 caratterizzato da cortine e da quattro alti bastioni verticali. Un ampio ponte ad archi, che supera il fossato, permette l'accesso all'interno del castello. La struttura \u00e8 distribuita intorno a un ampio cortile centrale sul quale si affacciano tutti gli ambienti del piano terra e del primo piano. Il piano terra, destinato alle attivit\u00e0 produttive, ospita le scuderie, le stalle, i depositi e i locali per la servit\u00f9; il piano superiore, destinato invece alla residenza del feudatario, ospita le stanze nobiliari."}
{"id": "5983734", "revid": "1718925", "url": "https://it.wikipedia.org/wiki?curid=5983734", "title": "Liar Game (manga)", "text": " \u00e8 un manga \"seinen\" scritto e illustrato da Shinobu Kaitani. L'opera \u00e8 stata serializzata a partire dal 2005 sulla rivista giapponese \"Weekly Young Jump\" e in seguito pubblicata dalla casa editrice Sh\u016beisha in volumi \"tank\u014dbon\". Il manga ha raggiunto la sua conclusione col 19\u00b0 volume, nel gennaio 2015. La pubblicazione dell'edizione italiana \u00e8 iniziata nel 2012, a cura della casa editrice J-Pop. L'opera \u00e8 stata adattata in un dorama giapponese omonimo, nel 2005, e in un serial televisivo sudcoreano, nel 2014.\nTrama.\nNel Giappone contemporaneo vive una studentessa universitaria, Nao Kanzaki, considerata da tutti una ragazza onesta ma molto ingenua. Un giorno le viene recapitato via posta un pacco con un biglietto che la invita a partecipare a un gioco chiamato \"Liar Game\". Inoltre il biglietto l'avverte di aprire il pacco solo nel caso decida di partecipare. Leggendo svogliatamente, Kanzaki apre il pacco, e al suo interno trova diverse mazzette di banconote per l'esorbitante somma di 100 milioni di yen. La ragazza si trover\u00e0 cos\u00ec obbligata a partecipare a questo gioco, pericoloso e spietato, dove l'unico modo che si ha per vincere \u00e8 mentire.\nNel \"Liar Game\" i partecipanti dovranno scontrarsi in una serie di giochi divisi in round. Al susseguirsi dei round i giochi diventano sempre pi\u00f9 complessi ma anche remunerativi. I vincitori di ogni round hanno la possibilit\u00e0 di acquisire una grande quantit\u00e0 di denaro e proseguire al round successivo; i perdenti si ritroveranno quasi sempre con un grosso debito spesso impossibile da saldare, se non in una vita di lavoro e fatiche. Inoltre chi perde in un round ha la possibilit\u00e0 di rientrare nel gioco partecipando a un \"revival round\" con giochi pi\u00f9 semplici e corti ma non per questo facili da superare.\nOgni gioco \u00e8 gestito da diversi operatori mascherati che hanno il compito di spiegare le regole ed evitare che qualcuno le infranga. In inglese gli operatori sono comunemente chiamati \"LGT Officers\"(\"Liar Game Tournament Officers\").\nI giochi all'apparenza risultano semplici e intuitivi, ma in realt\u00e0 sono insidiosi e pieni di trappole, aventi lo scopo di coprire di debiti gli sciocchi e riempire le tasche gli organizzatori del gioco. In tutti i giochi non \u00e8 ammessa in alcun modo la violenza, visto che il \"Liar Game\" \u00e8 un gioco basato su inganni e trabocchetti psicologici. Chi trasgredisce a questa regola viene multato di un'elevata somma di denaro o rischia addirittura la squalifica. \nAll'inizio il gioco \u00e8 un semplice uno contro uno ma Kanzaki si ritrova subito in svantaggio per via della sua stupidit\u00e0. Non dandosi per vinta, la ragazza chiede aiuto a un rinomato truffatore appena uscito di prigione, Schinichi Akiyama. Akiyama all'inizio non \u00e8 interessato ad aiutarla ma dopo averla fatta aspettare fuori casa per ben 12 ore grazie a una semplice bugia conferma che la ragazza \u00e8 davvero ingenua come sembra. Quindi, preoccupato per lei, decide di aiutarla a vincere almeno il primo round del \"Liar Game\". Grazie all'aiuto di Akiyama, Kanzaki riesce a superare il primo round senza contrarre debiti. Lo scopo del giovane truffatore per\u00f2 non \u00e8 solo quello di salvare Kanzaki ma anche tutte le altre vittime del gioco e a smascherare, una volta per tutte, gli LGT Officers. Infatti a detta di Akiyama, chi si nasconde dietro la creazione del \"Liar Game\" sfrutta cinicamente le persone per ottenere il loro denaro. La ragazza condivide l'obiettivo del giovane truffatore e decide di proseguire il gioco insieme a lui. Alleandosi insieme sconfiggeranno i loro avversari, round per round. Ogni sfida superata porter\u00e0 i protagonisti a riflessioni e scoperte sempre pi\u00f9 intricate e profonde sul gioco.\nAlla fine tutti i debiti delle persone che hanno giocato al \"Liar Game\" vengono annullati e si scopre la vera ragione della creazione del gioco. Il \"Liar Game\" non \u00e8 stato pensato per cercare di approfittarsi delle persone sprovvedute, come Akiyama credeva. In realt\u00e0, era un esperimento con lo scopo di raccogliere materiale per un documentario tramite diverse telecamere disposte sul set dei vari round. Il documentario vuole mettere in luce la natura delle persone e spronarle ad avere fiducia fra loro e a cercare di liberarsi dall'oppressione dei potenti, leader di nazioni o politici. Si scoprir\u00e0 che gli LGT Officers erano i concorrenti di un precedente \"Liar Game\", avvenuto molti anni addietro, dove per\u00f2 le riprese sono state interrotte dopo l'omicidio di uno dei registi. Il nuovo documentario, dopo la conclusione del quinto round, \u00e8 finalmente pronto e viene pubblicato su internet con l'approvazione di tutti i giocatori. Purtroppo il video viene subito cancellato dai potenti, nonostante siano passati quasi 20 anni dal precedente \"Liar Game\". Le ultime pagine del manga mostrano la reazione esterrefatta di Kanzaki.\nMedia.\nManga.\nIl manga ha avuto un lungo periodo di pausa, durato un anno e mezzo, alla fine del capitolo 138. \nUna mini-storia che racconta il passato di Akyama e le vicende che l'hanno portato in prigione \u00e8 stata pubblicata nel 2008 con il titolo \"Liar Game: Roots of A\". La trama di \"Roots A\" \u00e8 mostrata alla fine della seconda stagione della serie TV.\nLive action.\nIn Giappone, nel 14 aprile 2007, il manga \u00e8 stato adattato in un dorama giapponese con lo stesso titolo e trasmesso da Fuji Television. La serie \u00e8 composta da due stagioni: la prima \u00e8 composta da dieci episodi e uno special, la seconda da nove episodi. In seguito sono uscite due pellicole cinematografiche che concludono la storia non ancora terminata: \"Liar Game - The Final Stage\" e \"\".\nNel 2014, il manga \u00e8 stato adattato in un serial televisivo sudcoreano con lo stesso titolo."}
{"id": "5983735", "revid": "1543377", "url": "https://it.wikipedia.org/wiki?curid=5983735", "title": "Deputatskij", "text": "Deputatskij (in lingua russa \u0414\u0435\u043f\u0443\u0442\u0430\u0442\u0441\u043a\u0438\u0439, in sacha \u04ae\u0440\u04af\u04a5 \u0445\u0430\u0439\u0430) \u00e8 un insediamento di tipo urbano di 2925 abitanti situato nella Sacha-Jacuzia, in Russia. \u00c8 il centro amministrativo del Ust'-Janskij ulus. Sorto e sviluppatosi in seguito alla scoperta di giacimenti di stagno (nel 1951), \u00e8 stato istituito nel 1958. \nSi trova a circa 930\u00a0km a nord-nord-est della capitale Jakutsk, una strada asfaltata di 250\u00a0km lo collega, a est, con Ust'-Kujga (sulla Jana).\nAl margine settentrionale della cittadina c'\u00e8 un aeroporto (codice ICAO UEVD).\nNote.\n "}
{"id": "5983739", "revid": "287204", "url": "https://it.wikipedia.org/wiki?curid=5983739", "title": "Massacro della Candelaria", "text": ""}
{"id": "5983744", "revid": "729019", "url": "https://it.wikipedia.org/wiki?curid=5983744", "title": "Castello di Fragagnano", "text": "Il castello di Fragagnano \u00e8 un castello medievale costruito adiacente alla elegante residenza rinascimentale cinquecentesca dei baroni sovrani di Fragagnano. \n\u00c8 dotato di una particolare edificazione con pietre."}
{"id": "5983757", "revid": "95401533", "url": "https://it.wikipedia.org/wiki?curid=5983757", "title": "Poteri forti (disambigua)", "text": ""}
{"id": "5983758", "revid": "22475", "url": "https://it.wikipedia.org/wiki?curid=5983758", "title": "Il figlio di Hamas", "text": "Il figlio di Hamas (\"Son of Hamas\") \u00e8 un libro autobiografico scritto da Mus'ab Hasan Yusuf nel 2010 in seguito al suo espatrio negli Stati Uniti. La vicenda narrata si svolge lungo tutto l'arco della sua vita dall'infanzia in Palestina fino all'abbandono della collaborazione con lo Shin Bet nel 2007 e la fuga negli Stati Uniti.\nTrama.\nIl libro descrive le vicende di Mus'ab Hasan Yusuf, figlio dello sceicco Sheikh Hassan Yousef, guida politica del movimento militare terroristico palestinese Hamas. Fin dalla tener\u00e0 et\u00e0 la vita di Mosab \u00e8 segnata dalla violenza dei suoi connazionali e delle Forze di difesa israeliane impegnate a combattere le ondate di terrore provenienti dai territori palestinesi. Immerso in un ambiente altamente politicizzato, gi\u00e0 bambino si vede impegnato in atti vandalici e terroristici nei confronti degli abitanti dei villaggi Israeliani e dell'IDF. All'et\u00e0 di 18 anni, poco prima degli esami di maturit\u00e0, Mosab decide di comprare delle armi da un funzionario dell'autorit\u00e0 palestinese al fine di aumentare il suo impegno nella lotta contro quella che vede all'epoca come un'entit\u00e0 occupante.\nA causa di alcune leggerezze nelle comunicazioni telefoniche Mosab viene arrestato e incarcerato dallo Shin Bet. Poich\u00e9 figlio di un personaggio importante dell'establishment di Hamas gli agenti credono che sia detentore di informazioni importanti che potrebbero fermare le violenze perpetrate in quel periodo. Per cessare la carcerazione in una struttura penitenziaria cos\u00ec dura Mus'ab Hasan Yusuff decide di collaborare, meditando di fare il doppio gioco e di danneggiare i servizi segreti israeliani alla prima occasione utile. Trasferito per\u00f2 ad un regime carcerario meno stringente le sue convinzioni nei confronti della causa palestinese cominciano a vacillare: vede infatti nei suoi compagni di cella un Islam meschino e travisato, lontano da quanto suo padre gli aveva mostrato fino a quel momento; \u00e8 inoltre colpito dalla violenza con cui Hamas interroga i suoi affiliati, spesso sulla base di accuse palesemente false, in confronto invece ai metodi utilizzati dallo Shin Bet, decisamente pi\u00f9 umani.\nTornato a casa in seguito alla detenzione rimane sempre pi\u00f9 colpito dalle vessazioni che Hamas infligge al suo stesso popolo, spesso senza una vera utilit\u00e0 o anzi per arricchimento personale dei suoi membri. Parallelamente comincia il suo avvicinamento al cristianesimo, che si concluder\u00e0 con un Battesimo clandestino in una spiaggia di Tel Aviv e che lo porter\u00e0, una volta negli Stati Uniti, ad essere ripudiato dalla sua famiglia.\nNegli anni che vanno dal 1996 al 2007 \"Il Principe Verde\", pseudonimo usato per identificarlo, si render\u00e0 sempre pi\u00f9 importante ed indispensabile all'interno del movimento terroristico, diventando cos\u00ec un informatore di fama quasi leggendaria all'interno dei servizi segreti israeliani. Dopo per\u00f2 molti anni di operazioni sotto copertura Mosab si rende conto che la sua vita non pu\u00f2 continuare a tali condizioni di stress e pericolo e decide quindi di abbandonare il medio oriente e richiedere lo status di rifugiato negli Stati Uniti.\nIl libro nasce come testimonianza per il processo che avrebbe dovuto decidere se espatriarlo dagli Stati Uniti a causa dei suoi trascorsi come militante di un'associazione terroristica.\nOpere Derivate.\nNel 2014 \u00e8 uscito nei cinema \"Son Of Hamas\", docufilm che tratta le vicende del libro. Esso \u00e8 stato premiato al Sundance Film Festival e con altri premi. L'autore gestisce inoltre un blog su cui pubblica ulteriori notizie ed informazioni riguardo alla zona e alla sua vita.\nEdizioni.\nOltre alle edizioni cartacee, vendute in molti paesi, \u00e8 presente sul blog un'edizione in lingua araba: essa \u00e8 stata resa pubblica attraverso tale mezzo cos\u00ec da essere reperibile anche ove possedere tale scritto potrebbe essere pericoloso, e per far conoscere queste vicende anche in quegli stati in cui i regimi politici sono contrari ad una diffusione di informazioni non controllate che abbiano per oggetto Israele."}
{"id": "5983761", "revid": "666668", "url": "https://it.wikipedia.org/wiki?curid=5983761", "title": "Ternana Futsal", "text": ""}
{"id": "5983762", "revid": "270680", "url": "https://it.wikipedia.org/wiki?curid=5983762", "title": "Speculum Humanae Salvationis", "text": ""}
{"id": "5983763", "revid": "599013", "url": "https://it.wikipedia.org/wiki?curid=5983763", "title": "Carlos Di\u00e9gues", "text": ""}
{"id": "5983764", "revid": "118445097", "url": "https://it.wikipedia.org/wiki?curid=5983764", "title": "Italo Tavolato", "text": "Fu esponente del Futurismo italiano.\nBiografia.\nCollabor\u00f2 con la rivista Lacerba di Papini e Soffici, e nel 1913 vi pubblic\u00f2 \"Immoralismi\", \"Glossa sopra il manifesto futurista della Lussuria\" e \"L'elogio della prostituzione\". Per quest'ultimo articolo fu condannato per oltraggio al pudore.. \nSubito dopo pubblic\u00f2 per Gonnelli il volume \"Contro la morale sessuale\".\nCollabor\u00f2 anche con La Voce.\nTra il 1915 e il 1918 Tavolato si rec\u00f2 spesso a Capri dove pubblic\u00f2 l'unico numero della rivista \"E- ros\". Avvicinatosi subito al nascente fascismo, negli anni '30 sar\u00e0 agente della polizia politica del regime. \u00c8 stato corrispondente romano della rivista italo-tedesca \"Berlin Rom Tokio\".\nNel 1986, ispirandosi alla sua vicenda, Sebastiano Vassalli pubblic\u00f2 per Einaudi il romanzo storico \"L'alcova elettrica\"."}
{"id": "5983765", "revid": "1005847", "url": "https://it.wikipedia.org/wiki?curid=5983765", "title": "Elezioni generali nel Regno Unito del 1935", "text": "Le elezioni generali nel Regno Unito del 1935 si tennero il 14 novembre per il rinnovo della Camera dei Comuni e portarono ad una grande maggioranza, anche se ridotta rispetto al turno precedente, del governo nazionale guidato dal conservatore Stanley Baldwin. Il maggior numero di deputati, come prima delle elezioni, erano conservatori, mentre il voto liberale nazionale rimase inalterato. I laburisti nazionali invece crollarono, e addirittura il leader Ramsay MacDonald perse il proprio seggio.\nIl Partito Laburista, sotto quella che era considerata a livello internazionale una leadership temporanea di Clement Attlee, ottenne grandi vittorie rispetto alle elezioni del 1931, dove aveva avuto risultati pessimi. I liberali continuarono il loro lento declino politico e persero ulteriore terreno, con il leader Herbert Samuel che non venne neppure rieletto al Parlamento.\nIl Partito Laburista Indipendente partecip\u00f2 alle elezioni interamente separato dai laburisti per la prima volta dal 1895, essendosi disaffiliato dal Partito Laburista nel 1932. Il Partito Nazionale Scozzese partecip\u00f2 alla sua prima elezione, ed il Partito Comunista di Gran Bretagna ottenne il suo primo seggio parlamentare da almeno dieci anni, quello del West Fife.\nI principali temi affrontati durante le elezioni furono i continui problemi causati dalla disoccupazione ed il ruolo della Societ\u00e0 delle Nazioni, in particolare riguardo all'Impero giapponese.\nDurante la seconda guerra mondiale, finch\u00e9 la vittoria alleata non fu assicurata, non si tenne alcuna elezione; il Parlamento eletto nel 1935 rimase pertanto in carica fino al 1945. Questo Parlamento vide due cambi di leadership: Neville Chamberlain divenne Primo Ministro e leader dei conservatori nel 1937. A sua volta, Chamberlain si dimise nel 1940, e la carica di Primo Ministro pass\u00f2 a Winston Churchill, che un\u00ec i tre principali partiti della Camera dei Comuni in un governo di unit\u00e0 nazionale formato da tutti i partiti per l'intera durata della seconda guerra mondiale."}
{"id": "5983776", "revid": "125542880", "url": "https://it.wikipedia.org/wiki?curid=5983776", "title": "Jocelerme Privert", "text": "Presidenza della Repubblica.\nAlla fine del mandato presidenziale di Michel Martelly, il 7 febbraio 2016, Privert viene eletto Presidente provvisorio dall'Assemblea Nazionale riunitasi il 14 febbraio, al secondo scrutinio. La durata del mandato era previsto di 120 giorni secondo l'accordo firmato tra l'ex Presidente Martelly e l'Assemblea Nazionale una settimana prima della sua elezione. Il 19 febbraio 2016 annuncia i nomi dei sei candidati al posto di Primo Ministro. Successivamente, il 22 marzo, dopo grandi difficolt\u00e0 Enex Jean-Charles viene ratificato primo ministro, in seguito ad un accordo con il parlamento.\nNell'aprile 2016, il secondo turno delle elezioni presidenziali, viene rimandato a data da destinarsi, mentre il 6 giugno 2016 l'elezione viene ufficialmente annullata dal Consiglio Elettorale Provvisorio. Il 14 giugno 2016, il parlamento constata la fine del mandato provvisorio, dopo i 120 giorni previsti, ma nei giorni successivi non procede all'elezione di un nuovo Presidente provvisorio. Perci\u00f2 il 17 giugno, in un'intervista alla AFP, Privert dichiara che rimarr\u00e0 in carica finch\u00e9 il Parlamento si esprimer\u00e0 ufficialmente sulla sua posizione.\nVita privata.\nJocelerme Privert ha conosciuto la sua futura moglie, Ginette Michaud, nel 1986. Nel 1988 si sono sposati e assieme hanno avuto tre figlie: Nandie, Fadha e Nadia."}
{"id": "5983779", "revid": "306856", "url": "https://it.wikipedia.org/wiki?curid=5983779", "title": "NSU 13/40 HP e 13/35 HP", "text": "La 13/40 HP e la 13/35 HP sono due autovetture di fascia alta prodotte tra il 1911 ed il 1921 dalla \"Neckarsulmer Fahrradwerke AG\", la Casa automobilistica tedesca che in seguito sarebbe divenuta nota come NSU.\nStoria e profilo.\nQuesti due modelli nacquero dalla volont\u00e0 della Casa di Neckarsulm di andare a riempire i vuoti che si andavano a creare nella sua gamma automobilistica via via che alcuni dei primi modelli da essa prodotti uscivano di produzione e che, data la progressiva evoluzione tecnica, non potevano essere sostituiti in maniera diretta ma occorreva trovare una soluzione pi\u00f9 economica sia per la Casa che doveva produrre tali vetture, sia per il potenziale cliente che non poteva continuamente sborsare eccessive fortune per una vettura. In particolare, ci\u00f2 che era nei piani della \"Neckarsulmer Fahrradwerke\" era di realizzare un modello di potenza intorno ai 40 CV, da inserire in gamma in un posto rimasto vacante dopo l'uscita di produzione della 25/40 HP. Ci voleva insomma una vettura dotata di un motore di cilindrata pi\u00f9 ridotta ma di pari potenza, un po' come peraltro stavano facendo anche gli altri costruttori dopo il loro esordio, quasi a livello sperimentale, nel campo dell'industria automobilistica.\nLa 13/40 HP.\nPer questo, nell'autunno del 1910 fu presentata la \"13/40 HP\", una vettura di fascia alta per la cui commercializzazione la Casa di Neckarsulm aveva per\u00f2 dichiarato che si avrebbe dovuto pazientare per altri sei mesi. La \"13/40 HP\" era una vettura dall'architettura meccanica tradizionale, vale a dire con telaio separato a longheroni e traverse in acciaio, sospensioni ad assale rigido con molle a balestra longitudinale, freni di servizio a ceppi agenti sull'albero di trasmissione, motore anteriore longitudinale e trazione posteriore.\nIl motore della \"13/40 HP\" era un'unit\u00e0 biblocco a 4 cilindri in linea derivata da quella che gi\u00e0 equipaggiava la contemporanea 10/22 HP, ormai in procinto di essere sostituita dalla \"10/30 HP\". Da questi ultimi due modelli venne ripreso il motore, anche se in una versione rialesata, nella quale il diametro dei cilindri pass\u00f2 da 85 a 97\u00a0mm, mentre la corsa rimase invariata a 115\u00a0mm. Il risultato fu un motore della cilindrata di 3399\u00a0cm\u00b3, quasi la met\u00e0 dell'unit\u00e0 da 6,5 litri che equipaggiava la \"25/40 HP\" di pari potenza. Lo schema di distribuzione era del tipo IOE (\"inlet over exhaust\"). Il nuovo motore erogava 40\u00a0CV di potenza massima ad un regime di 1800 giri/min, quanto bastava per permettere alla vettura un allungo massimo compreso fra 80 ed 85\u00a0km/h a seconda della carrozzeria scelta dal cliente. La gamma constava infatti di versioni single-phaeton a due posti, ma anche double-phaeton, limousine o landaulet. La coppia motrice veniva trasmessa alle ruote posteriori per mezzo di un cambio manuale a 4 marce e di una frizione multidisco in bagno d'olio, soluzione questa che mise la parola \"fine\" alle antiquate frizioni coniche con guarnizione in cuoio.\nLa commercializzazione della \"13/40 HP\", come gi\u00e0 annunciato dalla Casa madre all'atto della presentazione, non venne avviata che nei primi mesi del 1911. La carriera commerciale della \"13/40 HP\" dur\u00f2 due anni: gi\u00e0 nel 1913 venne infatti sostituita da un nuovo modello.\nLa 13/35 HP.\nIl nuovo modello che and\u00f2 a sostituire la \"13/40 HP\" fu la \"13/35 HP\", che differiva per alcuni aggiornamenti tecnici, tra cui uno dei pi\u00f9 importanti fu il nuovo schema di distribuzione a valvole laterali. Per questo nuovo modello, la potenza massima fu ridimensionata a 35\u00a0CV a 1600 giri/min, per cui le prestazioni calarono anche se solo leggermente. L'arrivo della Prima Guerra Mondiale non signific\u00f2 la fine della carriera commerciale per la \"13/35 HP\", ma anzi, il suo telaio ed il suo intero comparto meccanico vennero \"vestiti\" da autocarro in base alle esigenze belliche dettate dall'Impero Tedesco. Gli autocarri che nascevano sulla base della \"13/35 HP\" avevano una portata massima di 2,5 tonnellate e andavano ad affiancarsi a quelli con portata di 1,25 tonnellate, basati invece sulla meccanica della \"10/30 HP\". Nel giro di breve tempo, per\u00f2, l'esigenza di avere una maggior coppia motrice, spinse i progettisti NSU a rivedere il motore. da quel momento, gli autocarri su base \"13/35 PS\" (nel frattempo la sigla anglosassone \"HP\" che identificava l'unit\u00e0 di misura della potenza fu cambiata con quella tedesca di \"PS\", ossia in \"PS\" \"Pferdest\u00e4rken\", per tagliare ogni legame con il Regno Unito, avversario dell'Impero Tedesco durante la guerra) furono caratterizzati da un motore con alesaggio e corsa pari a 91\u00a0x\u00a0130\u00a0mm (quindi con corsa allungata e diametro ristretto rispetto a prima) e quindi da una cilindrata di 3382 cm\u00b3. La coppia massima benefici\u00f2 non poco di tale aggiornamento, mentre la potenza massima torn\u00f2 a 40\u00a0CV, disponibili oltretutto a regimi pi\u00f9 bassi. Intanto, nel 1915, la produzione della \"13/35 HP\" in versione \"civile\" cess\u00f2 definitivamente.\nLa 13/40 PS.\nMa la storia delle NSU da 13\u00a0CV fiscali non termin\u00f2 tra le devastazioni della Grande Guerra: una volta cessato il conflitto, infatti essa fu fra i tre modelli che la NSU decise di riproporre nella nuova gamma post-bellica. Tra la fine del mese di febbraio e l'inizio del marzo 1920 venne avviata la produzione della \"13/40 PS\". Notare anche qui la conservazione dell'unit\u00e0 di misura tedesca: di fatto, non vi saranno mai pi\u00f9 delle NSU caratterizzate dalla sigla \"HP\". Il nuovo modello fu caratterizzato in primis dalla presenza del motore progettato e realizzato per gli autocarri da 2,5 tonnellate prodotti durante la guerra. Pertanto, venne mantenuta la valida unit\u00e0 motrice da 3382\u00a0cm\u00b3 in grado di erogare fino a 40\u00a0CV di potenza massima. La nuova \"13/40 PS\" non propose d'altro canto alcuna particolare novit\u00e0 per quanto riguardava il telaio. Anzi, essendo quest'ultimo derivato dalla pi\u00f9 robusta struttura utilizzata durante la guerra, la massa a vuoto aument\u00f2 sensibilmente, ma grazie ad un nuovo cambio a 4 marce opportunamente progettato anch'esso per utilizzi bellici, e grazie quindi alla sua favorevole rapportatura, la velocit\u00e0 massima della \"13/40 PS\" super\u00f2 la soglia dei 90\u00a0km/h, fino ad arrivare in alcuni casi anche a 95\u00a0km/h.\nLa produzione della \"13/40 PS\", tuttavia, non dur\u00f2 che un solo anno: nel 1921, infatti, tale modello verr\u00e0 sostituito dalla 14/40 PS."}
{"id": "5983781", "revid": "63727", "url": "https://it.wikipedia.org/wiki?curid=5983781", "title": "NSU 13-40 PS", "text": ""}
{"id": "5983782", "revid": "63727", "url": "https://it.wikipedia.org/wiki?curid=5983782", "title": "NSU 13/40 PS", "text": ""}
{"id": "5983783", "revid": "63727", "url": "https://it.wikipedia.org/wiki?curid=5983783", "title": "NSU 13/40 HP", "text": ""}
{"id": "5983784", "revid": "63727", "url": "https://it.wikipedia.org/wiki?curid=5983784", "title": "NSU 13/35 HP", "text": ""}
{"id": "5983785", "revid": "803226", "url": "https://it.wikipedia.org/wiki?curid=5983785", "title": "Angela Winkler", "text": "Biografia.\nNata a Templin, Winkler ha studiato per diventare un medico analista a Stoccarda. Interessatasi al teatro, si trasferisce a Monaco di Baviera, dove studia in corsi di recitazione con Ernst Fritz F\u00fcrbringer. Nel 1967 ha il suo primo ruolo al teatro di Kassel. Nel 1969 ha un ruolo da protagonista nel film di Peter Fleischmann\" Jagdszenen aus Niederbayern\". Dopo aver visto questo film, Peter Stein le offre un ruolo al Schaub\u00fchne. La Winkler si \u00e8 esibita a Berlino da 1971 al 1978. Il suo successivo film, \"Il caso Katharina Blum\", diretto da Volker Schl\u00f6ndorff, l'ha resa una star nel 1975. Per il ruolo di Katharina Blum, ha ricevuto il Filmband in Gold. Nel 1979 ha guadagnato fama internazionale come madre di Oskar Matzerath nel film premio Oscar \"Il tamburo di latta\" di Schl\u00f6ndorff. Sposatasi con lo scultore Wiegand Wittig, i due hanno avuto quattro figli."}
{"id": "5983787", "revid": "599013", "url": "https://it.wikipedia.org/wiki?curid=5983787", "title": "Dinu Adame\u015fteanu", "text": ""}
{"id": "5983788", "revid": "767487", "url": "https://it.wikipedia.org/wiki?curid=5983788", "title": "\u00cdndia, a Filha do Sol", "text": "\u00cdndia, a Filha do Sol \u00e8 un film del 1982 diretto da F\u00e1bio Barreto.\nProduzione.\nIl film fu prodotto dalla Embrafilme, Filmes do Tri\u00e2ngulo, Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nDistribuito dall'Embrafilme, fu presentato in prima a Rio de Janeiro il 9 agosto e a San Paolo il 20 agosto 1982. In Ungheria, prese il titolo \"A Nap l\u00e1nya\", uscendo in sala il 4 luglio 1985: negli Stati Uniti, ribattezzato \"India, Daughter of the Sun\", fu presentato a Los Angeles nel novembre 1990."}
{"id": "5983792", "revid": "63727", "url": "https://it.wikipedia.org/wiki?curid=5983792", "title": "NSU 5/10 HP", "text": ""}
{"id": "5983806", "revid": "63727", "url": "https://it.wikipedia.org/wiki?curid=5983806", "title": "NSU 5/11 HP", "text": ""}
{"id": "5983807", "revid": "287204", "url": "https://it.wikipedia.org/wiki?curid=5983807", "title": "Ophioglossum", "text": "Ophioglossum \u00e8 un genere di felci appartenente alla famiglia delle Ophioglossaceae.\nEtimologia.\nIl nome del genere deriva dal greco \u00f2phis (serpente) e glossa (lingua), in riferimento alla forma della foglia.\nDescrizione.\nIl genere \"Ophioglossum\" si caratterizza dall'indivisione delle fronda sterile da quella fertile.\nTassonomia.\nComprende le seguenti specie:"}
{"id": "5983810", "revid": "63727", "url": "https://it.wikipedia.org/wiki?curid=5983810", "title": "NSU 5/12 HP", "text": ""}
{"id": "5983811", "revid": "755885", "url": "https://it.wikipedia.org/wiki?curid=5983811", "title": "Ragazza magica", "text": "Ragazza magica \u00e8 un singolo del cantautore italiano Jovanotti, pubblicato il 27 maggio 2016 come sesto estratto dal tredicesimo album in studio \"Lorenzo 2015 CC.\".\nVideo musicale.\nIl videoclip \u00e8 stato pubblicato il 1\u00ba giugno attraverso il canale YouTube del cantante e mostra scene dello stesso Jovanotti che si esibisce durante i concerti alternate con altre di gente comune che balla, si abbraccia, sorride."}
{"id": "5983812", "revid": "63727", "url": "https://it.wikipedia.org/wiki?curid=5983812", "title": "NSU 5/15 HP", "text": ""}
{"id": "5983814", "revid": "63727", "url": "https://it.wikipedia.org/wiki?curid=5983814", "title": "NSU 5/25 PS", "text": ""}
{"id": "5983817", "revid": "767487", "url": "https://it.wikipedia.org/wiki?curid=5983817", "title": "Canali di Parigi", "text": "I canali di Parigi (in francese: \"canaux parisiens\") sono una rete di canali francesi che si estende per 130 chilometri a Parigi e dintorni, e comprende numerosi impianti tecnici, come chiuse, stazioni di pompaggio dell'acqua e opere d'arte.\nCaratteristiche.\nLa rete fu realizzata dalla citt\u00e0 di Parigi in applicazione di un decreto del 29 Fiorile dell'anno X (19 maggio 1802) di Napoleone Bonaparte primo Console per fornire a Parigi acqua potabile e per facilitare il trasporto fluviale di merci e persone, inaugurandola progressivamente fino al 1820.\nIl sistema rimane di propriet\u00e0 della citt\u00e0, che lo gestisce e ne assicura la manutenzione. Non \u00e8 completamente contenuto nei confini amministrativi del comune, ma si estende su diversi dipartimenti (oltre Parigi, la Seine-Saint-Denis, la Seine-et-Marne, l'Oise e l'Aisne e due regioni, l'\u00cele-de-France e il Nord-Pas-de-Calais-Picardie.\nLa rete \u00e8 costituita dalle seguenti vie d'acqua:"}
{"id": "5983818", "revid": "109258766", "url": "https://it.wikipedia.org/wiki?curid=5983818", "title": "Unan1mous (Italia)", "text": "Unan1mous \u00e8 la versione italiana dell'omonimo programma statunitense, andata in onda su Canale 5 condotta da Maria De Filippi per tre puntate, dal 1\u00ba al 13 settembre 2006.\nFinale.\nIl 13 settembre 2006 il gruppo di concorrenti ha raggiunto l'unanimit\u00e0 dei voti in favore di Monica Pasqualini, che ha ricevuto i 7 voti necessari (un concorrente, Pierluigi, si era ritirato) per vincere il gioco, portandosi a casa il montepremi di Euro 575.316,17."}
{"id": "5983821", "revid": "287204", "url": "https://it.wikipedia.org/wiki?curid=5983821", "title": "Trentino Basket Cup 2016", "text": "Il Torneo Trentino Basket Cup 2015 si \u00e8 svolto dal 17 al 18 giugno 2016.\nGli incontri si sono disputati nella citt\u00e0 di Trento nell'omonimo impianto.\nRisultati.\nSemifinali\nFinali"}
{"id": "5983824", "revid": "137590", "url": "https://it.wikipedia.org/wiki?curid=5983824", "title": "Botrychium", "text": "Botrychium \u00e8 un genere di felci appartenente alla famiglia delle Ophioglossaceae.\nEtimologia.\nIl nome del genere deriva dal greco \"b\u00f2trys\" (grappolo), in riferimento alla forma della foglia che porta gli sporangi.\nTassonomia.\nComprende le seguenti specie:"}
{"id": "5983838", "revid": "1318658", "url": "https://it.wikipedia.org/wiki?curid=5983838", "title": "Jean-Joseph Weerts", "text": "Biografia.\nJean-Joseph Weerts nacque a Roubaix, in \"rue des Fabricants\", da genitori belgi. Inizi\u00f2 spontaneamente a disegnare nel laboratorio di suo padre, un geniale costruttore meccanico. Notato il talento innato del ragazzo, i genitori lo iscrissero all'Accademia di belle arti di Roubaix. Weerts fu dunque iniziato all'arte da Constantin Mils nel 1858. Nel 1867 ricevette una borsa di studio dalla citt\u00e0 di Roubaix per proseguire gli studi a Parigi presso l'\u00c9cole des beaux-arts. Assegnato all'atelier di Alexandre Cabanel ne divenne allievo.\nWeerts fu un artista estremamente prolifico: terminati gli studi, ma anche a partire dagli ultimi tempi di permanenza nell' \"\u00c9cole\", Weerts inizi\u00f2 a dipingere senza sosta. La sua produzione, alla fine, fu di quasi settecento opere: soprattutto ritratti, quadri storici e tele di ispirazione o di soggetto religioso. Nel 1883 la sua \"Morte di Bara\", gli valse il conferimento della L\u00e9gion d'honneur.\nDecor\u00f2 anche un notevolo numero di edifici pubblici in tutta la Francia, come il Municipio di Roubaix, dove, nel 1913, dipinse l'episodio della \"Carta del 1469\", nella Sala intitolata a Pierre de Roubaix.\nNel 1900, fu nominato honoris causa membro della \"Societ\u00e0 dei Rosati\".\nMor\u00ec a Parigi, ottantunenne, e fu sepolto nel cimitero di P\u00e8re-Lachaise, (82\u00aa divisione). Una strada di Roubaix porta il suo nome e un monumento marmoreo, eseguito dallo scultore Alexandre Descatoire, \u00e8 stato eretto in sua memoria nel Parco Barbieux della stessa citt\u00e0.."}
{"id": "5983840", "revid": "129019", "url": "https://it.wikipedia.org/wiki?curid=5983840", "title": "Sciopero della Canadiense", "text": "Lo sciopero della Canadiense \u00e8 stato uno sciopero iniziato nell'azienda \"Barcelona Traction, Light and Power Company Limited\", conosciuta anche come \"La Canadiense\" perch\u00e9 il principale azionista era la \"Canadian Bank of Commerce of Toronto\". Inizi\u00f2 il 5 di febbraio del 1919 a Barcellona e si prolung\u00f2 per 44 giorni, convertendosi in uno sciopero generale che paralizz\u00f2 Barcellona ed il 70% dell'industria catalana.\nLo sciopero costitu\u00ec un grande successo per il movimento operaio spagnolo e per il movimento anarcosindacalista. Lo sciopero si concluse con aumenti salariali, la riammissione dei licenziati, la liberazione di migliaia di lavoratori arrestati durante lo sciopero ed il \"Decreto de la jornada de ocho horas de trabajo\" (\"Decreto della giornata lavorativa di otto ore\"), convertendo la Spagna nel primo paese che rivendic\u00f2 questo obiettivo sindacale.\nLo sviluppo dello sciopero.\nPrecedenti.\nQuesto sciopero nasce dalla diffusione della Confederaci\u00f3n Nacional del Trabajo, che solo nella regione della Catalogna contava con 500.000 affiliati. Lo sciopero fu il risultato della riorganizzazione in sindacati unici che realizz\u00f2 la \"Confederaci\u00f3n de Catalu\u00f1a\" nel Congresso di Sants e che successivamente adott\u00f2 tutta l'organizzazione.\nInizio dello sciopero.\nIl conflitto inizi\u00f2 negli ultimi giorni del 1918, quando l'azienda \"Riegos y Fuerzas del Ebro S.A.\", azienda associata a \"La Canadiense\", introdusse dei cambi nelle condizioni contrattuali del personale del dipartimento di fatturazione, riducendone il salario. I lavoratori si fecero consigliare ed aiutare dal \"Sindacato de Agua, Gas y Electricidad\" de la CNT ed annunciarono all'azienda la volont\u00e0 di creare una sezione sindacale sul posto di lavoro. La direzione aziendale rispose con il licenziamento di 8 lavoratori. Pochi giorni dopo, il 5 febbraio 1919, i lavoranti iniziarono uno sciopero indefinito per la riammissione degli 8 licenziati e fecero appello alle istituzioni affinch\u00e9 intervenissero. La risposta dell'azienda fu il licenziamento di 140 lavoratori che avevano partecipato allo sciopero, i quali furono sostituiti con i lavoratori di altri dipartimenti. Immediatamente, i lavoratori del dipartimento di \"Produzione e Distribuzione\" si unirono allo sciopero e l'8 febbraio si unirono quasi tutti i lavoratori dell'azienda.\nLo sciopero generale a Barcellona.\nIl 17 si proclam\u00f2 lo sciopero nel settore tessile ed il 21 febbraio il \"Sindacato \u00danico de Agua, Gas y Electricidad\" della CNT dichiar\u00f2 lo sciopero in tutto il settore e nelle aziende associate a \"La Canadiense\", portando alla paralisi del 70% dell'industria catalana. Il 7 marzo lo sciopero si estese anche al settore ferroviario.\nIl 9 marzo il Governo intervenne duramente per fermare l'estendersi dello sciopero, arrestando circa 3000 lavoratori nel Castell de Montju\u00efc.\nLa fine dello sciopero.\nIl 13 marzo il sottosegretario della presidenza Jos\u00e9 Morete arriva a Barcellona, Carlos Monta\u00f1es viene nominato governatore civile e Gerado Doval viene nominato capo della polizia. Allo stesso tempo viene dichiarato lo stato di guerra e viene prolungata la censura giornalistica. Il Governo accoglie con preoccupazione l'estensione dell'influenza dell'anarcosindacalismo a Valencia, Saragozza e Andalusia, e per la minaccia dell'Uni\u00f3n General de Trabajadores (UGT) di solidalizzare con lo sciopero.\nIl giorno successivo viene organizzata una riunione con gli scioperanti per avviare una negoziazione, che si terr\u00e0 nella sede dell\"'Instituto de Reformas Sociales\" tra il 15 de il 17 marzo. Le negoziazioni terminano accordando la fine dello sciopero, la libert\u00e0 per tutti gli arrestati che non erano soggetti ad un processo, il reintegro di tutti gli scioperanti, l'aumento generale e proporzionale del salario degli operai de La Canadiense, una giornata lavorativa massima di otto ore e la paga di mezzo stipendio del mese in cui si \u00e8 svolto lo sciopero.\nPer rendere effettivo l'accordo delle negoziazioni si svolse un comizio nella \"Plaza de toros de las Arenas\", a Barcellona, al quale assistettero 20.000 lavoratori. In questo comizio si accettarono gli accordi presi nelle negoziazioni e termin\u00f2 lo sciopero."}
{"id": "5983848", "revid": "666668", "url": "https://it.wikipedia.org/wiki?curid=5983848", "title": "Renato Pelentir", "text": ""}
{"id": "5983849", "revid": "125854610", "url": "https://it.wikipedia.org/wiki?curid=5983849", "title": "Inoc\u00eancia (film 1983)", "text": "Inoc\u00eancia \u00e8 un film del 1983 diretto da Walter Lima Jr..\nTrama.\nNell'Ottocento, nelle campagne brasiliane, Inoc\u00eancia si innamora di Cirino, un giovane dottore ospite a casa della sua famiglia. Il medico seduce la ragazza, il cui padre disapprova.\nProduzione.\nIl film fu prodotto dall'Embrafilme e dalla Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nFu distribuito dall'Embrafilme. Negli Stati Uniti, venne presentato a Los Angeles nell'ottobre 1990."}
{"id": "5983853", "revid": "767487", "url": "https://it.wikipedia.org/wiki?curid=5983853", "title": "Conspiracy - La cospirazione", "text": "Conspiracy - La cospirazione \"(Misconduct)\" \u00e8 un film del 2016 diretto da Shintaro Shimosawa ed interpretato da Josh Duhamel, Alice Eve, Malin \u00c5kerman, Byung-hun Lee, Julia Stiles, Glen Powell, con Al Pacino e Anthony Hopkins.\nTrama.\nArthur Denning (Hopkins) \u00e8 il proprietario di un'importante azienda farmaceutica che ha falsificato i test farmacologici della sperimentazione di un nuovo farmaco e che per questo sta causando centinaia di decessi fra coloro che si sono prestati alla sperimentazione. Denning \u00e8 estremamente autoritario nei confronti della sua ragazza Emily Hynes (\u00c5kerman) e lei \u00e8 fisicamente intimidita dalle sue guardie del corpo. Viene rapita e a Denning vengono inviate le foto del suo viso pieno di lividi. Gli viene ordinato telefonicamente di recarsi in una galleria d'arte per il pagamento del riscatto. Quando un uomo gli si avvicina, Denning lo attacca fisicamente, ritenendolo uno dei rapitori, per poi scoprire che si trattava del proprietario della galleria, del tutto estraneo al rapimento.\nPrima del suo rapimento, Hynes si rivolge al suo ex fidanzato Ben Cahill (Duhamel). Dopo aver bevuto, Hynes accenna ai maltrattamenti di Denning e al materiale compromettente che ha su di lui, riguardante i risultati dei test farmacologici e di ingenti sottrazioni di fondi della societ\u00e0. Tornata a casa sua, mostra i file di Cahill che ha rubato dal portatile di Denning e che rivelano il suo comportamento criminale durante i test farmacologici. Cerca di sedurre inutilmente Cahill. Pi\u00f9 tardi, convince uno sconosciuto a picchiarla per la foto che manda a Denning a riprova del rapimento.\nCahill usa le informazioni di Hynes per proporre una class action al suo capo Charles Abrams (Pacino), che successivamente la intenta contro Denning. Pi\u00f9 tardi quella sera, Cahill, scioccato, scopre Hynes morta nel suo appartamento. Con un flacone di pillole in mano e un cocktail letale di droga in corpo, la sua morte \u00e8 sospetta ma potenzialmente potrebbe trattarsi solo di un suicidio. Cahill decide di lasciare la scena del crimine senza denunciarlo alla polizia e cerca di coprire le sue tracce raccontandolo in segreto solo a sua moglie.\nIn occasione della deposizione preliminare alla causa, Denning risolve improvvisamente la causa per 400 milioni di dollari, a condizione che gli vengano restituiti i documenti rubati. Poco tempo dopo, il corpo di Hynes viene ritrovato a casa di Cahill. Convinto di essere stato incastrato, affronta Denning che \u00e8 divertito dalla passione di Cahill, ma gli assicura di non avere nulla a che fare con questa storia e gli rivela che tutta la storia del rapimento \u00e8 probabilmente frutto della fragilit\u00e0 psichica di Hynes.\nUn sicario, in realt\u00e0 anche lui vittima della sperimentazione dei farmaci, rapisce Cahill e sua moglie Charlotte (Eve). Cahill riesce a sopraffarlo e a ucciderlo. Quando ispeziona i documenti del killer si rende conto che il cattivo della vicenda \u00e8 in realt\u00e0 Abrams, che \u00e8 stato l'avvocato di Denning per anni. L'accordo era solo un modo molto elaborato per proteggere Denning dalla responsabilit\u00e0 penale.\nCahill presenta i file del killer alla polizia che cerca di arrestare Abrams. Prima che possa essere preso in custodia tuttavia, Abrams sottrae improvvisamente la pistola di un agente e si suicida dinanzi a tutti.\nMentre Cahill fa i bagagli per il trasloco in una nuova casa, si accorge che alcuni dei vestiti di sua moglie profumano come il profumo di Hynes. Le chiede cosa sia successo tra di loro. Charlotte confessa di aver affrontato Hynes riguardo al suo coinvolgimento sentimentale con il marito. Hanno avuto una discussione in cui Charlotte ha colpito Hynes, facendola cadere e sbattendo la testa. Sebbene Charlotte sia un'infermiera, non l'ha aiutata e ha inscenato la scena dell'avvelenamento per la polizia. La frase conclusiva della confessione della moglie \u00e8: \"Ho pensato che se il suo cuore smetteva di battere, il mio smetteva di soffrire\".\nProduzione.\nLe riprese principali sono iniziate il 20 marzo 2015 a New Orleans, in Louisiana.\nDistribuzione.\nIl film \u00e8 stato distribuito nelle sale cinematografiche statunitensi a partire dal 3 giugno 2016, mentre in Italia dal 15 giugno dello stesso anno."}
{"id": "5983854", "revid": "834", "url": "https://it.wikipedia.org/wiki?curid=5983854", "title": "L'amore \u00e8 complicato", "text": "L'amore \u00e8 complicato (\"Love's Complicated\") \u00e8 una commedia televisiva prodotta da Jerry Ciccoritti, trasmessa da Hallmark Channel il 9 gennaio 2016, negli USA. \nTrama.\nLeah (interpretata da Holly Marie Combs) \u00e8 una scrittrice che non pensa di avere un problema con i conflitti, ma ad onor del vero finisce sempre per evitarli. Proprio per questo motivo il suo fidanzato, Edward, decide di pagarle una sessione in un gruppo di ascolto che si occupa, per l'appunto, di aiutare ad affrontare e risolvere i conflitti. Alla fine Leah comprende che arginare gli ostacoli non pu\u00f2 essere la soluzione, e capisce di dover cercare la vita e le persone che possano renderla felice."}
{"id": "5983856", "revid": "1005847", "url": "https://it.wikipedia.org/wiki?curid=5983856", "title": "Capi di Stato dell'Argentina", "text": ""}
{"id": "5983858", "revid": "481666", "url": "https://it.wikipedia.org/wiki?curid=5983858", "title": "Visconde de Taunay", "text": ""}
{"id": "5983863", "revid": "820416", "url": "https://it.wikipedia.org/wiki?curid=5983863", "title": "Hyperloop", "text": "Hyperloop (lett. iperanello o \"iperciclo\") \u00e8 un'ipotesi di tecnologia futuribile per il trasporto ad alta velocit\u00e0 di merci e passeggeri all'interno di tubi a bassa pressione in cui le capsule sono spinte da motori lineari a induzione e compressori d'aria. L'infrastruttura legata al sistema \"Hyperloop\" dovrebbe essere costituita da un doppio tubo sopraelevato in cui possono scorrere delle capsule adibite al trasporto.\nTecnologia.\nL'interno del tubo \u00e8 tenuto a bassa pressione per minimizzare l'attrito dell'aria. Le capsule si muovono su un cuscino d'aria generato attraverso pi\u00f9 aperture nella sua base, cos\u00ec da ridurre ulteriormente l'attrito. In alternativa \u00e8 in fase di studio la possibilit\u00e0 di utilizzare magneti permanenti per la levitazione magnetica delle capsule.\nL'idea di un treno che corre in un tubo a bassa pressione (detto vactrain) non \u00e8 recente, essendo stata proposta per la prima volta da Robert Goddard all'inizio del XX secolo. Nel corso del '900 furono elaborati diversi studi e progetti al riguardo in varie parti del mondo, come lo svizzero Swissmetro, ma la loro realizzazione \u00e8 stata ostacolata dalle difficolt\u00e0 tecniche e soprattutto economiche. L'idea \u00e8 stata poi ripresa tra il 2012 e il 2013 dall'imprenditore sudafricano Elon Musk; al 2017; lo studio del sistema \u00e8 portato avanti dalla Hyperloop One (gi\u00e0 Hyperloop Technologies Inc.), dalla Hyperloop Transportation Technologies (HTT) e dalla canadese Transpod.\nLe simulazioni sono state condotte in modalit\u00e0 collaborativa e open source attraverso il framework OpenMDAO e non \u00e8 stato depositato alcun brevetto.\nIl risorto interesse nella tecnologia Vactrain \u00e8 dovuto alla disponibilit\u00e0 di tecnologie un tempo assenti, tra cui quelle che permettono di portare e mantenere i lunghi tubi di trasporto a bassa pressione e quelle che permettono di realizzare lunghi motori elettrici lineari.\nStoria e sviluppo.\nL'11 maggio 2016 \u00e8 stato realizzato in Nevada un primo prototipo parziale in scala 1:1, consistente in un carrello che ha raggiunto una velocit\u00e0 di 186 km/h dopo un'accelerazione di due secondi. Non essendo stato realizzato un sistema di frenatura, il carrello \u00e8 stato fermato usando sacchi di sabbia.\nSempre a maggio 2016 \u00e8 stato reso pubblico che le ferrovie russe avvieranno una collaborazione con Hyperloop Technologies Inc. per studiare la fattibilit\u00e0 di un collegamento tra Mosca e San Pietroburgo. Inoltre, a margine dell'11\u00ba World Congress on Railway Research tenutosi a Milano il 31 maggio 2016, anche l'amministratore delegato di Ferrovie dello Stato Italiane, Renato Mazzoncini, ha dichiarato che, nonostante in Italia, per la morfologia del territorio, tale tecnologia sia di difficile applicazione, collaborer\u00e0 al progetto di sviluppo di Hyperloop.\nIl 2 agosto 2017 Hyperloop One ha diffuso informazioni riguardo ulteriori test effettuati nel deserto del Nevada nei quali il prototipo ha raggiunto una velocit\u00e0 di circa in un tubo depressurizzato di di lunghezza.\nIl 28 agosto 2017 il comune di Hawthorne in California autorizza per la prima volta su suolo pubblico lo scavo di un tunnel per Hyperloop.\nDa aprile 2018 si inizia la sperimentazione anche a Tolosa, con i tubi di HyperloopTT in un percorso di , e dal 2019 con uno di .\nIl 19 luglio 2018 in Cina, il governo locale della citt\u00e0 di Tongren ha annunciato il raggiungimento di un accordo con la societ\u00e0 californiana Hyperloop Transportation Technologies (HTT) per la costruzione di un tracciato ferroviario. Il progetto in corso nel Guizhou prevede la creazione di un partenariato tra il governo della citt\u00e0 di Tongren e HTT, che consentir\u00e0 una collaborazione economica divisa al 50% del costo iniziale di circa 10 miliardi di yuan (1,5 miliardi di dollari). Le due sussidiarie della statale China Railway Construction Corp., China Railway Maglev Transportation Investment and Construction Co. e China Railway Fifth Survey and Design Institute Group, saranno coinvolte nei lavori di costruzione divisi in due operazioni distinte, con la realizzazione di una prima tratta della lunghezza di che collegher\u00e0 la citt\u00e0 con l'aeroporto. La seconda tratta, realizzata soltanto in caso di successo della prima, si estender\u00e0 per dal centro cittadino fino alle pendici del monte Fanjing, una delle localit\u00e0 turistiche pi\u00f9 famose di Tongren.\nIl 3 ottobre 2018 la spagnola Airtificial completa il primo \"pod\" in scala reale (1:1) per uso commerciale: \"Quintero One\", per la partner Hyperloop TT.\nNel novembre 2020 \u00e8 stato effettuato il primo test storico con due passeggeri a bordo.\nIl 29 dicembre 2021 la Giunta regionale del Veneto ha approvato un protocollo d'intesa con il MIMS e CAV per la sperimentazione della tecnologia hyper transfer.\nCompetizione Hyperloop Pod.\nA gennaio 2017 viene inaugurata la prima gara di velocit\u00e0 tra prototipi di \"pod\".\nIl 28 agosto 2017 si conclude la seconda edizione di Hyperloop Pod Competition, ovvero una gara tra squadre di ricercatori e scienziati che consiste in una gara di velocit\u00e0 tra prototipi di \"pod\" che \u00e8 stata vinta dalla squadra Warr che ha proposto un \"pod\" che viaggia alla velocit\u00e0 di .\nDifficolt\u00e0 tecniche e critiche.\nAlcuni dei critici del sistema Hyperloop si concentrano sull'esperienza di trovarsi, fattore non piacevole, in una capsula stretta, sigillata e senza finestre, all'interno di un tunnel sigillato di acciaio, sottoposto a significative accelerazioni. Sarebbero inoltre probabilmente presenti elevati livelli di rumore dovuti all'aria compressa canalizzata attorno alla capsula a velocit\u00e0 quasi soniche.\nInoltre, nonostante il tubo sia almeno inizialmente liscio, il terreno potrebbe avere degli spostamenti a causa dell'attivit\u00e0 sismica. A velocit\u00e0 elevate, piccole deviazioni da un percorso rettilineo possono aumentare notevolmente gli spostamenti, e a di velocit\u00e0, il disallineamento di un solo millimetro pu\u00f2 provocare notevoli vibrazioni e urti tra i passeggeri, che difficilmente potrebbero muoversi durante il viaggio, ad esempio per andare in bagno o per ottenere assistenza in caso di malessere. Questo in aggiunta alle questioni pratiche e logistiche su come meglio affrontare malfunzionamenti di apparecchiature, incidenti ed evacuazioni di emergenza.\nUn'altra critica riguarda le tecniche di progettazione del sistema tubolare. Il professor John Hansman ha suggerito altri possibili problemi, come ad esempio un leggero disallineamento del tubo e la potenziale interazione tra il cuscino d'aria e l'aria a bassa pressione, chiedendosi cosa succederebbe se mancasse l'elettricit\u00e0 e il treno si trovasse lontano da una citt\u00e0. Il professor Richard Muller ha anche espresso preoccupazione riguardo alla vulnerabilit\u00e0 dei tubi, che potrebbero essere un obiettivo per i terroristi, o anche che il sistema dovrebbe prevedere la rimozione di polvere o sporcizia dall'interno del tubo in costante accumulo."}
{"id": "5983869", "revid": "1005847", "url": "https://it.wikipedia.org/wiki?curid=5983869", "title": "Direttore Supremo delle Province Unite del R\u00edo de la Plata", "text": ""}
{"id": "5983870", "revid": "1373336", "url": "https://it.wikipedia.org/wiki?curid=5983870", "title": "Castello di K\u00f6nigsberg", "text": ""}
{"id": "5983871", "revid": "1305772", "url": "https://it.wikipedia.org/wiki?curid=5983871", "title": "Director supremo", "text": ""}
{"id": "5983872", "revid": "1005847", "url": "https://it.wikipedia.org/wiki?curid=5983872", "title": "Director supremo del Nicaragua", "text": ""}
{"id": "5983873", "revid": "709565", "url": "https://it.wikipedia.org/wiki?curid=5983873", "title": "Killing Floor 2", "text": "Killing Floor 2 \u00e8 un videogioco FPS survival horror co-op, sviluppato e pubblicato da Tripwire Interactive. Il gioco \u00e8 il seguito di Killing Floor, ed \u00e8 stato annunciato l'8 maggio 2014. Una versione del gioco, con accesso anticipato su Steam, \u00e8 stata pubblicata nel 21 aprile 2015. Il gioco usa una versione modificata dell'Unreal Engine 3, diversamente dal suo precursore che usa l'Unreal Engine 2. La versione completa del gioco \u00e8 programmata per il 2016, sulle piattaforme Microsoft Windows, Linux e PS4.\nTrama.\nIl gioco parte, un mese dopo le vicende avvenute nei laboratori della \"Horzine Biotech\" a Londra, nel precedente capitolo. Gli esemplari sono riusciti a diffondersi in tutto il resto dell'Europa, le comunicazione fra paesi sono fallite, gli eserciti non sono riusciti a mobilitarsi in fretta e la popolazione \u00e8 entrata nel panico. Ci\u00f2 ha causato il collasso di molti governi, oltre che la fine della civilizzazione. Adesso, i giocatori si ritrovano nei panni di un gruppo di civili e mercenari legati assieme da un'alleanza, finanziata dalla Horzine, per combattere gli esemplari e stabilire basi operative in tutta Europa.\nModalit\u00e0 di gioco.\nCome il suo predecessore, \"Killing Floor 2\" \u00e8 uno sparatutto in prima persona, che pu\u00f2 essere giocato fino a 6 giocatori. L'attuale versione del gioco offre una nuova modalit\u00e0, chiamata \"PvP Versus Survival\" dove due team si scontrano cercando di eliminarsi a vicenda ma uno dei quali, assume il controllo degli esemplari nemici. \nInizialmente erano a disposizione solo 4 classi basilari: Berserker, Medico, Support e Commando, ma poi sono state aggiunge altre 5 classi per un totale di 9 (Survivalista, Swat , Piromane, Cecchino e Demolitore).I nemici hanno avuto una rivisitazione per quanto riguarda l'aspetto grafico e qualche piccolo cambiamento alle abilit\u00e0. Sono stati anche introdotti nuovi esemplari, come: il Cyst, lo Slasher e il boss Hans Volter e altri vengono aggiunti in diversi update. Le mappe giocabili attualmente sono 17.\nIl gioco nella sua versione per PC ha una vasta disponibilit\u00e0 di mappe aggiuntive create dai giocatori stessi. Inoltre sono spesso presenti eventi speciali che aumentano le possibilit\u00e0 e modalit\u00e0 di gioco.\nNemici.\nGli Esemplari gi\u00e0 presenti nel primo gioco hanno avuto diversi re-design, e diversi nuovi sono stati aggiunti; sempre con le loro debolezze e resistenze riguardo alle armi.\nMedia.\nLive Action.\nIl 18 febbraio 2015, Tripwire ha pubblicato un live action intitolato \"Killing Floor: Uncovered\" in collaborazione con Type A/B, una societ\u00e0 di produzione cinematografica. \nIl film spiega gli eventi del primo capitolo e i dettagli che hanno portato alla liberazione degli esemplari."}
{"id": "5983874", "revid": "599013", "url": "https://it.wikipedia.org/wiki?curid=5983874", "title": "Falling Awake (singolo)", "text": "Falling Awake \u00e8 un brano del soprano finlandese Tarja, estratto come primo singolo dall'album \"What Lies Beneath\".\nDescrizione.\nLa canzone \u00e8 stata scritta da Tarja e Johnny Andrews e prodotta da Tarja. La cantante ha descritto \"Falling Awake\" come una canzone molto personale, incentrata sulla sua vita come artista. Esistono tre versioni di \"Falling Awake\": la versione dell'album, che vanta la collaborazione del chitarrista Joe Satriani, la versione del singolo, in cui la chitarra \u00e8 affidata a Jason Hook dei Five Finger Death Punch, e la versione scaricabile con Julian Barrett alla chitarra.\nVideo musicale.\nIl 18 luglio 2010 \u00e8 stato pubblicato un videoclip di \"Falling Awake\" sul canale della cantante. Si tratta di un video molto semplice, costituito da una serie di riprese eseguite durante la realizzazione di \"What Lies Beneath\"."}
{"id": "5983877", "revid": "830939", "url": "https://it.wikipedia.org/wiki?curid=5983877", "title": "Tommaso Bradwardine", "text": ""}
{"id": "5983879", "revid": "543975", "url": "https://it.wikipedia.org/wiki?curid=5983879", "title": "Episodi di M*A*S*H (quinta stagione)", "text": "La quinta stagione della serie televisiva M*A*S*H \u00e8 andata in onda negli Stati Uniti d'America dal 21 settembre 1976 al 15 marzo 1977."}
{"id": "5983895", "revid": "181699", "url": "https://it.wikipedia.org/wiki?curid=5983895", "title": "Trattato di Parigi (1796)", "text": ""}
{"id": "5983896", "revid": "767487", "url": "https://it.wikipedia.org/wiki?curid=5983896", "title": "Prova de Fogo", "text": "Prova de Fogo \u00e8 un film del 1980 diretto da Marco Altberg.\nProduzione.\nIl film fu prodotto dall' Embrafilme, Filmes do Equador e Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nVenne distribuito in Brasile dall'Embrafilme."}
{"id": "5983898", "revid": "1143927", "url": "https://it.wikipedia.org/wiki?curid=5983898", "title": "Borboni di Parma", "text": ""}
{"id": "5983899", "revid": "287204", "url": "https://it.wikipedia.org/wiki?curid=5983899", "title": "Parigi-Roubaix 1979", "text": "La Parigi-Roubaix 1979, settantasettesima edizione della corsa, fu disputata l'8 aprile 1979, per un percorso totale di 264\u00a0km. Fu vinta dall'italiano Francesco Moser, giunto al traguardo con il tempo di 6h17'28\" alla media di 41,964\u00a0km/h davanti a Roger De Vlaeminck e Hennie Kuiper.\nPresero il via da Compi\u00e8gne 173 ciclisti, 51 di essi tagliarono il traguardo a Roubaix."}
{"id": "5983900", "revid": "123991241", "url": "https://it.wikipedia.org/wiki?curid=5983900", "title": "Norman Quijano", "text": "Esponente dell'Alleanza Repubblicana Nazionalista, si \u00e8 candidato alle elezioni presidenziali del 2014 contro il candidato del Fronte Farabundo Mart\u00ed Salvador S\u00e1nchez Cer\u00e9n, venendo sconfitto al turno di ballottaggio con il 49,89% dei voti."}
{"id": "5983911", "revid": "61051", "url": "https://it.wikipedia.org/wiki?curid=5983911", "title": "Chiesa di San Francesco d'Assisi (Matera)", "text": "La chiesa di San Francesco d'Assisi \u00e8 un luogo di culto cattolico di Matera in stile barocco, situato nella centralissima piazza San Francesco.\nStoria.\nIl primo nucleo della chiesa \u00e8 stato un'antica chiesetta ipogea intitolata ai santi Pietro e Paolo, ancora oggi visitabile accedendo tramite una botola da una cappella e contenente un affresco raffigurante la visita del 1093 a Matera del Papa Urbano II. Il nome si fa risalire ad una visita nella chiesa riportata da alcuni cronisti di San Francesco d'Assisi del 1218.\nLa chiesa ha subito numerose trasformazioni, con una struttura originaria risalente alla prima met\u00e0 del XIII secolo, ampliata nel XV secolo, per assumere lo stato attuale nel XVIII secolo con la costruzione della facciata barocca da parte degli architetti Vito Valentino e Tommaso Pennetta.\nDescrizione.\nLa facciata barocca ospita nella parte alta tre statue, con l'\"Immacolata\" al centro e \"San Francesco\" e \"Sant'Antonio\" ai lati. L'interno \u00e8 ad una sola navata con soffitto piano dipinto, lungo la quale si aprono delle cappelle laterali.\nLa navata termina con l'abside quadrangolare, introdotta da un arco a sesto acuto e coperta con volta a crociera; a ridosso della parete di fondo, alle spalle dell'altare maggiore, si trova la cantoria, il cui parapetto \u00e8 decorato dagli scomparti di un polittico del XV secolo con nove dipinti a tempera su tavola, attribuiti a Lazzaro Bastiani. Al di sopra di essa vi \u00e8 l'organo a canne, costruito da Fratelli Ruffatti nel 1955 e dagli stessi modificato nel 1978, a trasmissione elettrica e con 22 registri su due manuali e pedale."}
{"id": "5983913", "revid": "1005847", "url": "https://it.wikipedia.org/wiki?curid=5983913", "title": "Alleanza Repubblicana Nazionalista", "text": "L'Alleanza Repubblicana Nazionalista (in spagnolo: \"Alianza Republicana Nacionalista\" - ARENA) \u00e8 un partito politico salvadoregno di orientamento nazionalista, conservatore e neoliberista fondato nel 1981 dal maggiore Roberto D'Aubuisson.\nSono stati espressione del partito i Presidenti della Repubblica avvicendatisi dal 1989 al 2009:"}
{"id": "5983914", "revid": "2044650", "url": "https://it.wikipedia.org/wiki?curid=5983914", "title": "Mattia Bani", "text": "Caratteristiche tecniche.\n\u00c8 un difensore centrale che all'occorrenza pu\u00f2 giocare come terzino destro.\nCarriera.\nClub.\nLe giovanili.\nCalcia i suoi primi palloni nell'Audax Rufina, una societ\u00e0 dilettantistica toscana di Rufina, per trasferirsi, nell'estate del 2004, nella Fortis Juventus di Borgo San Lorenzo, societ\u00e0 in cui resta per 3 stagioni, per trasferirsi nell'estate del 2007, all'et\u00e0 di 13 anni, al Pontassieve, dove resta una sola stagione per tornare, nell'estate del 2008, alla Fortis Juventus. Nell'estate del 2009 viene notato dal Figline, all'epoca in Lega Pro, che lo tessera facendogli disputare il campionato negli allievi nazionali. L'avventura nel Figline dura solo un anno, in quanto al termine della stagione 2009/2010 la squadra fallisce.\nGli esordi e l'approdo al professionismo.\nRitorna alla Fortis Juventus che lo aggrega subito alla prima squadra e, ancora sedicenne, viene fatto debuttare dal mister Roberto Galbiati nel calcio dei grandi, nella gara di Coppa Italia Serie D disputatasi il 22 agosto 2010 contro l', facendo una buona impressione e guadagnandosi il posto da titolare. Bastano poche partite ed entra nel giro della Nazionale Under 18 Serie D.\nIl suo talento non sfugge agli osservatori rossobl\u00f9 tanto che a gennaio 2011 passa nella Primavera del Genoa (nelle cui file c'erano anche Mattia Perin e Richmond Boakye) collezionando 10 presenze e nessuna rete; nel 2011-12, sempre nella Primavera del Genoa, colleziona 22 presenze e 2 reti.\nA luglio 2012 passa alla in Prima Divisione della Lega Pro, debutta con la nuova maglia il 2 settembre seguente contro il , mentre il primo e unico gol con la maglia \"granata\" arriva nel match pareggiato contro il .\nPro Vercelli.\nNell'estate del 2013 si trasferisce nella Pro Vercelli, squadra militante nella Prima Divisione della Lega Pro nelle cui file, disputando 10 partite e realizzando 1 rete, riesce a raggiungere nella stagione 2013-2014 la promozione nella Serie B. Anche nella stagione successiva resta nella squadra vercellese, contribuendo alla sua salvezza, ma \u00e8 nella stagione 2015-16 che conquista il posto da titolare, ottenendo un'altra salvezza e dimostrando di avere le carte in regola per giocare nella categoria.\nIl 28 luglio 2016 viene acquistato a titolo definitivo dal Chievo per 4 milioni di euro (per lo stesso importo alla Pro Vercelli si trasferisce Simone Moschin), a cui vanno aggiunti ulteriori 1.000.000 euro di premio rendimento nel caso che il giocatore disputi 30 incontri con maglia clivense, il diritto al 50% dell'importo del prossimo trasferimento, oltre al prestito del calciatore alla squadra piemontese per un'altra stagione, al termine della quale torna al Chievo.\nChievo Verona.\nEsordisce con la maglia clivense il 18 agosto 2017 nella gara di Coppa Italia vinta dal Chievo contro l' per 2 a 1. Il 5 gennaio 2018 esordisce in serie A venendo schierato titolare nel pareggio casalingo per 1 a 1 contro l'Udinese. Da allora viene schierato con continuit\u00e0, tanto che chiude la stagione con 16 presenze. Nella stagione successiva inizia il campionato con uno sfortunato autogol contro la Juventus. Disputa 30 partite complessive nel torneo, concluso con la retrocessione in serie B dei clivensi.\nBologna.\nIl 22 giugno 2019 viene acquistato a titolo definitivo dal . Il 15 settembre seguente, alla sua prima partita con i felsinei trova la prima marcatura in massima serie, nella vittoria per 4-3 sul campo del Brescia. Ritrova il gol nella vittoria per 2-1 in casa sulla il 27 ottobre.\nGenoa.\nIl 5 ottobre 2020 viene ceduto in prestito con obbligo di riscatto, fissato a 2,5 milioni di euro al . Disputa la sua prima partita con la sua nuova casacca contro il , facendo scattare cos\u00ec l'obbligo di riscatto. Colleziona 13 presenze totali prima di essere ceduto nella sessione invernale di calciomercato.\nParma e ritorno al Genoa.\nIl 1\u00ba febbraio 2021 viene ceduto fino al termine della stagione al . A fine stagione torna in rossoblu.\nNazionale.\nHa giocato nella nazionale Under-18 di serie D e nella B Italia.\nIl 24 febbraio 2018 viene convocato dal Commissario tecnico della Nazionale Luigi Di Biagio per lo stage della \u201cNazionale A\u201d..\nStatistiche.\nPresenze e reti nei club.\n\"Statistiche aggiornate al 5 febbraio 2022.\""}
{"id": "5983915", "revid": "759360", "url": "https://it.wikipedia.org/wiki?curid=5983915", "title": "Operazione Fork", "text": ""}
{"id": "5983930", "revid": "767487", "url": "https://it.wikipedia.org/wiki?curid=5983930", "title": "G\u00fcnter Thei\u00dfen", "text": "\u00c8 titolare della Cattedra di genetica all'Universit\u00e0 di Jena in Germania.\nBiografia.\nG\u00fcnter Thei\u00dfen ha studiato biologia all'Universit\u00e0 di D\u00fcsseldorf e ha ottenuto il titolo di dottore di ricerca nel 1991 nello stesso luogo. Tra il 1992 e il 2001 fu capogruppo dell'Istituto Max Planck di ricerca sulla coltivazione vegetale a Colonia. Ha conseguito l'abilitazione alla libera docenza all'Universit\u00e0 di Colonia nel 2000. Un anno dopo \u00e8 stato professore associato all'Universit\u00e0 di M\u00fcnster. Nel 2002, divenne titolare della Cattedra di genetica all'Universit\u00e0 di Jena.\nRicerca.\nTra le altre mansioni, si occupa di ricerca scientifica in genetica molecolare ed evoluzione dello sviluppo vegetale. In particolare indaga sui fattori di trascrizione dei geni della \"MADS-box\". Ha proposto alcuni modelli di sviluppo ed evoluzione delle piante sulla base di risultati sperimentali. Nel 2001 ha suggerito il concetto del quartetto fiorale secondo cui quattro fattori di trascrizione di MADS-box cooperano per determinare diversi tipi di organi fiorali. Ha classificato alcuni mutanti omeotici come \"mostri di belle speranze\" (\"hopeful monsters\") secondo Goldschmidt."}
{"id": "5983931", "revid": "697352", "url": "https://it.wikipedia.org/wiki?curid=5983931", "title": "Lambada (disambigua)", "text": ""}
{"id": "5983932", "revid": "31886", "url": "https://it.wikipedia.org/wiki?curid=5983932", "title": "Eileen Ford", "text": "Prima dell'agenzia.\nEileen ebbe il primo approccio con la moda, come indossatrice, durante gli anni universitari presso il Barnard College con la societ\u00e0 Harry Conover Modeling Agency. Nel 1943 termin\u00f2 gli studi laureandosi in psicologia. Nel 1944 conobbe Gerard Ford che spos\u00f2 nel Novembre dello stesso anno. Egli part\u00ec per la seconda guerra mondiale ed Eileen inizi\u00f2 a lavorare, prima come segretaria per il fotografo Elliot Clark, poi per uno stilista e giornalista di moda fino a lavorare come \"reporter\" per Tobe Coburn.\nLa Ford Models.\nEileen continu\u00f2 a lavorare come segretaria e, al fine di guadagnare denaro extra, inizi\u00f2 a organizzare alcune sfilate. Da qui elabor\u00f2 la sua idea di dar vita a un'agenzia che avesse il compito di lanciare nuovi modelli. Nel 1946, data del ritorno di Jerry, con il quale a distanza di un anno ebbe la prima figlia Jamie, Eileen e suo marito fondarono l'agenzia. Fin dall'inizio, l'agenzia fiss\u00f2 fra i propri interessi la carriera degli indossatori lasciando i propri profitti e ci\u00f2 port\u00f2 a una notevole crescita della clientela. Gli indossatori venivano trattati diversamente rispetto alle altre agenzie, Eileen dava loro consigli su capelli e \"makeup\" e si sentiva in dovere di educarli in base al suo \"standard\" morale.\nIn un anno la Ford Modelling Agency, pi\u00f9 conosciuta col nome di Ford Models, divenne una delle maggiori aziende di successo negli Stati Uniti, incassando circa $250.000. Il primo modello della Ford, diventato \"superstar\" in seguito, fu Jean Patchett. La Ford Models ha determinato lo \"standard\" di bellezza per una generazione intera prediligendo donne bionde con occhi chiari, qualit\u00e0 che present\u00f2 nel 1960 Martha Stewart, modella Ford, diventata in seguito uno dei volti di Chanel. In occasione del 20\u00ba anniversario della nascita dell'agenzia (1966) Jerry Ford dichiar\u00f2 al New York Times che i loro modelli occupavano il 70% dei posti di lavoro a New York e il 30% dei posti a livello mondiale. Nel 1968 usc\u00ec il libro \"Ford Eileen Ford's Book of Model Beauty\" contenente foto e biografie dei modelli di maggiore fama della Ford e consigli di bellezza come diete ed esercizi fisici. Twiggy la \"topmodel\" icona degli anni 70 fu lanciata proprio dall'agenzia. La Ford lanci\u00f2 anche personaggi come Elsa Martinelli, Ali MacGraw, Candice Bergen, Lauren Hutton, Jerry Hall, Melanie Griffith, Veronica Hamel, Carol Alt, Kim Basinger e Sharon Stone (tutte future attrici). Fino agli anni 80 si scontr\u00f2 anche con la concorrenza perdendo molti modelli di punta ma intraprese nuovi progetti. Dal 1981 organizza annualmente il Ford Models Supermodel of the World un concorso per volti nuovi, che nel 1982 vide come vincitrice la \"topmodel\" Ren\u00e9e Simonsen proveniente dalla Danimarca. Intraprese inoltre la carriera di scrittrice pubblicando alcuni libri come \"Eileen Ford's Model Beauty\", \"Secrets of the Model's World\", \"A More Beautiful You in 21 Days e Beauty, Now and Forever\" che la portarono a ottenere nel 1983 il Woman of the Year in Advertising Award. Pi\u00f9 recentemente la Ford Models aveva lanciato nomi come In\u00e9s Sastre, Elle Macpherson, Bar Refaeli e Paris Hilton.\nIl ritiro.\nNel 1995 Eileen e Jerry decisero di ritirarsi lasciando la direzione dell'agenzia alla figlia Katie Ford in carica fino al 2007. Nel 1996 la Ford Models fu premiata per le sue fotografie al \"Festival of Fashion Photography\" e le furono dedicati articoli sulla rivista \"American Photo Magazine\" e su \"Top Model Magazine\" nel 1997. Nel dicembre 2007 la Ford Models \u00e8 stata venduta alla Stone Tower Equity Partners. La storia di Eileen Ford \u00e8 raccontata nelle riviste \"Good Housekeeping\" (1968), \"Life\" (1970) e \"Ladies Home Journal\" (1971).\nLa morte.\nGerard Ford \u00e8 morto all'et\u00e0 di 83 anni, il 24 agosto 2008. Eileen \u00e8 morta in ospedale all'et\u00e0 di 92 anni per complicazioni legate a un meningioma e osteoporosi il 9 luglio 2014. "}
{"id": "5983933", "revid": "767487", "url": "https://it.wikipedia.org/wiki?curid=5983933", "title": "Dennehotso", "text": "Dennehotso \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5983935", "revid": "287204", "url": "https://it.wikipedia.org/wiki?curid=5983935", "title": "Aquila Azzurra Trani", "text": "L'Aquila Azzurra Trani \u00e8 una societ\u00e0 pallavolistica femminile italiana con sede a Trani: milita nel campionato di Serie C.\nStoria.\nL'Aquila Azzurra Trani viene fondata nel 1974: nei primi anni di attivit\u00e0 la societ\u00e0 milita nei campionati di livello locali alternandosi tra la Prima e la Seconda Divisione. Nella stagione 1982-83 arriva a disputare la Serie B per poi retrocedere immediatamente in Serie C.\nNella stagione 1989-90 la formazione pugliese chiude al primo posto il campionato di Serie B, venendo promossa in Serie A2, categoria dove esordisce nell'annata 1990-91 e salvandosi grazie ala vittoria dei play-out. Nelle due stagioni successive si posiziona a met\u00e0 classifica, mentre in quella 1993-94, grazie al secondo posto, coglie la promozione in Serie A1.\nLa permanenza nella massima divisione italiana dura solamente per l'annata 1994-95, retrocedendo a seguito del penultimo posto in classifica in Serie A2. Dopo un altro campionato nella serie cadettala societ\u00e0 decide di cedere il titolo sportivo e ripartire dalla Serie D.\nNella stagione 2003-04 \u00e8 in Serie B2, categoria dove ritorna per il campionato 2005-06, dopo essere retrocessa in Serie C: a seguito del primo posto nel proprio girone a termine dell'annata 2008-09 viene promossa in Serie B1, disputata nella stagione 2009-10. Dopo un solo campionato, viene nuovamente ceduto il titolo sportivo per ripartire dalle serie locali."}
{"id": "5983936", "revid": "1534511", "url": "https://it.wikipedia.org/wiki?curid=5983936", "title": "Clickbait", "text": "Clickbait (o clickbaiting, ), in italiano acchiappaclic, \u00e8 un termine che indica un contenuto web la cui principale funzione \u00e8 di attirare il maggior numero possibile di internauti, per generare rendite pubblicitarie online.\nGeneralmente il clickbait si avvale di titoli accattivanti e sensazionalisti che incitano l'utente a cliccare, facendo leva sull'aspetto emozionale di chi vi accede. Il suo obiettivo \u00e8 quello di attirare chi apre questi link per incoraggiarli a condividerne il contenuto per aumentarne la diffusione, tramite condivisione sui vari social network, aumentandone quindi in maniera esponenziale i proventi pubblicitari.\n\u00c8 frequente da parte di molti siti fare pseudo-informazione narrando taluni fatti in maniera strumentale, distorcendone la realt\u00e0; a contrastare questo fenomeno vi sono siti di debunking dove ci\u00f2 che \u00e8 riportato in questi link viene smentito, evidenziandone la mancanza di fonti informative affidabili.\nIl clickbait viene esercitato talvolta anche su piattaforme di video sharing (ad esempio YouTube) pubblicando in maniera ingannevole, come anteprima di un video, un fotogramma di genere differente dal contenuto realmente presente allo scopo di aumentarne le visualizzazioni."}
{"id": "5983948", "revid": "1543377", "url": "https://it.wikipedia.org/wiki?curid=5983948", "title": "Nuoto ai Campionati europei di nuoto 2016 - 50 metri stile libero femminili", "text": "La gara dei 50 metri stile libero femminili degli Europei 2016 si \u00e8 svolta il 21 e il 22 maggio 2016. Il 21 maggio si sono svolte batterie (al mattino) e semifinali (al pomeriggio), mentre la finale nel pomeriggio del giorno seguente.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione sono stati migliorati i seguenti record:"}
{"id": "5983949", "revid": "1543377", "url": "https://it.wikipedia.org/wiki?curid=5983949", "title": "Sebastiano Bagolino", "text": "Vita.\nSebastiano Bagolino nacque il 25 marzo 1562 ad Alcamo da Giovan Leonardo, pittore, e da Caterina Tabone. Il padre, originario forse di Verona, dipinse diversi affreschi per le chiese alcamesi.\nLa madre era di famiglia piuttosto benestante e ci\u00f2 assicur\u00f2 al poeta una vita abbastanza agiata.\nDa piccolo venne avviato alla pittura e alla musica, ma la sua vera vocazione era nelle lettere: studi\u00f2 lettere e poetica con il noto poeta e giureconsulto \"Marco Gentilucci\" di Spoleto che venuto per dei casi fortuiti ad Alcamo, ricopr\u00ec diversi importanti incarichi dal 1576 al 1594. La naturale abilit\u00e0 di Bagolino nella composizione di versi latini gli procur\u00f2 l'ammissione, ancora giovanissimo, nella casa di Francesco II Moncada, principe di Patern\u00f2, mecenate di diversi letterati, al quale dedic\u00f2 diverse opere.\nMa la sua voglia di inserirsi in un ambiente culturale pi\u00f9 aperto, lo port\u00f2 a soli 19 anni, a trasferirsi a Napoli, il centro degli studi umanistici del tempo.\nInsegn\u00f2 poetica a giovani di nobili famiglie e godette la protezione di Ferrante Carafa, del cui figlio era educatore; si dedic\u00f2 anche allo studio della retorica sotto la guida di Ascanio Vopisco, riuscendo ben presto a scrivere e a parlare perfettamente latino, italiano e spagnolo e a dettare versi, guadagnandosi cos\u00ec la stima e l'amicizia di diversi letterati, specialmente di personaggi come Giovanbattista La Porta.\nBagolino approfond\u00ec la lettura dei poeti umanisti, ma poich\u00e9 non si sentiva amalgamato dal punto di vista intellettuale, fece ritorno a Palermo, sotto la protezione, ancora una volta, di Francesco Moncada, principe di Patern\u00f2.\nPer il Moncada il poeta mise a disposizione le sue conoscenze sulla pittura e sulla musica, accompagnandolo nei viaggi che spesso faceva nelle sue tenute: a Caltanissetta, Adern\u00f2, Siracusa, Militello, fino a quando non ci fu un diverbio con la madre del Moncada, Aloisa Luna.\nNel 1592 mor\u00ec il Moncada e il Bagolino decise di tornare ad Alcamo, dove nel 1593 spos\u00f2 Francesca Battiata, probabilmente una scrittrice. Strinse quindi una fraterna amicizia con Annibale Valguarnera, barone di Godrano mecenate di diversi letterati, ma anche questa possibilit\u00e0 di sostegno fall\u00ec e Bagolino apr\u00ec una scuola privata di grammatica con allievi come Giuseppe Grimaldi, Vincenzo e Niccol\u00f2 Odaglia, poeti e letterati.\nAllo stesso tempo dipingeva e dava lezioni di pittura e di musica, fino a quando nel 1595 ebbe la proposta di fare la traduzione degli \"Emblemas morales\" del vescovo Giovanni Orozco.\nBagolino si trasfer\u00ec ad Agrigento e inizi\u00f2 con l\u2019Orozco un rapporto di familiarit\u00e0; ma anche questa volta l\u2019amicizia si interruppe per alcune dissensi di tipo letterario.\nTornato nuovamente ad Alcamo, dovette necessariamente lavorare per vivere e nel 1598 venne chiamato ad insegnare al ginnasio pubblico, sebbene quest'attivit\u00e0 non gli desse la giusta soddisfazione, gli permetteva comunque di sostenersi e, nonostante gli impegni su lavoro, continu\u00f2 a dedicarsi alla sua grande passione: la poesia.\nNel 1604, scrisse i suoi ultimi versi e il 26 luglio il poeta si spense a soli 42 anni senza avere pubblicato le sue poesie.\nA seguito delle esequie solenni, le spoglie di Bagolino vennero sepolte nella Chiesa del Crocifisso, de Minimi di San Francesco di Paola di Alcamo, dove nel 1907, fu posto una semplice lapide a ricordo del poeta, con l'epitaffio che lo stesso Bagolino aveva scritto prima di morire\nTu quicumque mei ferris per saxa sepulcri,\nAttonitus lacrymes non rogo morte mea;\nSed responsurae tantum iace verba favillae,\n\u2018Et dicas : cinis hic num Bagolinus erat?\n\"\u201cTu, chiunque sia, ti recherai tra i sassi (pietre) del mio sepolcro, / (io) attonito non (ti) chiedo lacrime per la mia morte; / ma soltanto le ceneri possono (far) riecheggiare parole per un morto, / e potresti dire: \u2018questa cenere era forse Bagolino?\u201d\".\nIn memoria dell'artista alcamese, la sua citt\u00e0 ha intitolato la Biblioteca Civica, una scuola media e una grande piazza.\nUn busto in marmo, realizzato dallo scultore alcamese Giuseppe Bambina, fu collocato dapprima nell'omonima piazza, poi spostato nella villetta e quindi, nel 1941, a causa della creazione di un rifugio antiaereo sotto la villa, trasferito (assieme a quello di Girolamo Caruso) nella villa in Piazza Pittore Renda. Infine, rovinato dai vandali, venne distrutto.\nOpere.\nil meglio delle opere di Bagolino si trova nei suoi 729 carmi latini, dati alle stampe nel 1782 dal cav. G.Triolo Galifi; sono raccolti in 2 volumi e sono consultabili presso la Biblioteca Civica di Alcamo. Ce ne sono di tema religioso, amoroso e sono pieni di fantasia e di sentimento; un terzo gruppo parla di fatti realmente accaduti ad Alcamo e testimoniati dal poeta.\n1.\"disegni di Christo\"\n2.\"La salutazione di Nostra Signora\", ossia l'Ave Maria.\n3.\"Ragionamento spirituale a Francesca Battiata\"\n4.\"L'Anchore\", un \"ragionamento spirituale\" sulle \"quattro ancore dell'evangelica perfezione\"\nEsistono dei documenti che affermano che Bagolino era anche pittore: infatti realizz\u00f2 un quadro per la Congregazione di San bartolomeo, nella chiesa di Sant'Oliva; ma delle sue opere rimane soltanto il disegno monocromo su tela, opera di Bagolino, raffigurante il ritrovamento dell'affresco della Madonna dei Miracoli, restaurato nel 1947 e conservato nella sacrestia del Santuario della Madonna dei Miracoli.\nL'opera risulta ben disegnata, e rappresenta un importante documento storico in quanto realizzato solo 50 anni dopo il ritrovamento, e perch\u00e9 contiene l'autoritratto dell'autore, oltre ai due versi dello stesso artista, riprodotti anche su una lapide del prospetto della chiesa."}
{"id": "5983950", "revid": "1909146", "url": "https://it.wikipedia.org/wiki?curid=5983950", "title": "Trattato di Parigi (novembre 1796)", "text": "Il trattato di Parigi del novembre 1796 si riferisce alla cessazione di ostilit\u00e0 tra la Repubblica Francese ai tempi del Direttorio e il Ducato di Parma retto da Ferdinando I di Parma, in seguito alla sconfitta nella prima Campagna d'Italia guidata da Napoleone Bonaparte.\nPremesse.\nIl 6 maggio 1796 il generale Napoleone Bonaparte, reduce dalla fresca sconfitta del Piemonte e nell'ambito delle operazioni belliche contro gli austriaci in Lombardia, occup\u00f2 Piacenza e ne arrest\u00f2 il governatore. Il Ducato di Parma, retto dai Borbone, era un nemico naturale della Francia rivoluzionaria nonostante le dichiarazioni di neutralit\u00e0 del duca Ferdinando che non aveva nessuna possibilit\u00e0 di opposizione senza l'aiuto dell'impero austriaco, e gi\u00e0 il 9 maggio venne chiesto l'armistizio, concesso al costo di pesanti vessazioni finanziarie ed artistiche che, non potendo essere soddisfatte, furono il pretesto per l'occupazione anche di Parma il 20 giugno.\nTermini del trattato.\nIl 5 novembre 1796, ossia il 15 brumaio V, fu ratificato il trattato di pace a Parigi, con termini pesantissimi per i borbonici:\nConseguenze.\nCome per i Savoia in Piemonte, la firma della resa concesse ai Borboni di Parma solo qualche anno in pi\u00f9 sul trono. Le gravose clausole finanziarie erano di difficile soddisfazione, tanto che nel 1798 le autorit\u00e0 francesi rettificarono in alternativa il confine sul Po, staccando dal ducato a favore della Repubblica Cisalpina vari comuni come ad esempio gli odierni Monticelli Pavese, Fombio, Guardamiglio, San Rocco al Porto e Caselle Landi."}
{"id": "5983954", "revid": "339392", "url": "https://it.wikipedia.org/wiki?curid=5983954", "title": "Vincenzo Regina (monsignore)", "text": ""}
{"id": "5983956", "revid": "793215", "url": "https://it.wikipedia.org/wiki?curid=5983956", "title": "Bono di Napoli", "text": "Biografia.\nSuccesse a Stefano III nel luglio del 832.\nDi famiglia aristocratica napoletana, tent\u00f2 di restituire alla citt\u00e0 di Napoli maggiore stabilit\u00e0 politica, economica e culturale. Mentre si trattava un armistizio tra ambasciatori inviati da Sicone di Benevento e quelli di Stefano III, partecip\u00f2 ad una congiura organizzata dai suoi, prima alleati, poi acerrimi nemici, i Longobardi, svoltasi dinanzi all'antica cattedrale di Napoli la Stephania, dove un gruppo di estremisti filo longobardi, a cui faceva capo Bono, aggredirono Stefano III e lo uccisero.\nSuccessivamente, dopo l'assassinio di Stefano III, Bono, impadronitosi del potere, fece uccidere alcuni dei suoi complici, mentre altri li costrinse all'esilio a vita.\nIl ducato di Napoli stava uscendo da un periodo infelice, dovuto alle continue lotte tra fazioni interne, indebolita dalle continue sconfitte Longobarde, costretta alla resa dopo l'uccisione di Stefano III, ed al vassallaggio politico ed economico vincolato proprio al principato di Benevento.\nTuttavia Bono seppe dar prove delle sue capacit\u00e0 militari e politiche. Approfittando della morte del principe di Benevento Sicone, avvenuta nell'agosto 832, e l'aggravarsi della situazione per la disputa del suo successore, strette nuove alleanze tra cui i saraceni, diretti nemici dei Longobardi. Proprio con i saraceni, padroni della Sicilia, si deve con molta probabilit\u00e0 la ragione principale del violento conflitto di potere tra il vescovo di Napoli Tiberio ed il duca di Napoli, Bono. Conflitto che culmin\u00f2 con la deposizione di Tiberio e con l'elezione di un altro vescovo, Giovanni detto lo Scriba.\nIl Duca di Napoli continu\u00f2 la sua politica di riconquista dei territori perduti ad opera dei Longobardi. Tra l'autunno del 832 e la fine del 833 fu l'artefice, con il suo esercito, di una successione di scorrerie e saccheggi, durante le quali vennero riconquistati terreni come, la Terra di Lavoro, la valle del Samo, e la piana di Pompei. L'esercito napoletano guidato da Bono si spinse fino al castello longobardo di Forchia, a tal punto di minacciare lo stesso Principato di Benevento. Rientr\u00f2 in Napoli vittorioso e come salvatore della patria, ma non fu in grado di completare l'opera di riconquista poich\u00e9 il 9 gennaio 834, dopo solo un anno e sei mesi di governo, mor\u00ec improvvisamente. Assicur\u00f2 la sua successione sul ducato al figlio Leone."}
{"id": "5983957", "revid": "729019", "url": "https://it.wikipedia.org/wiki?curid=5983957", "title": "Woodpecker (sidro)", "text": "Il sidro Woodpecker \u00e8 un sidro dolce creato nel 1894 da Percy Bulmer ad Herefordshire, in Inghilterra. Oggi \u00e8 ancora prodotto dalla H. P. Bulmer.\nNoto al pubblico per il basso contenuto di alcol rispetto agli altri sidri in commercio, ha un sapore molto dolce. Bevuto soprattutto nei pub, \u00e8 venduto anche al dettaglio sia in bottiglia che in lattina. Il logo del marchio \u00e8 un picchio verde europeo su uno sfondo rosso .\nAttualmente in declino dopo essere stato il marchio di sidro pi\u00f9 bevuto al mondo, le sue vendite sono crollate a partire dal 2001."}
{"id": "5983959", "revid": "767487", "url": "https://it.wikipedia.org/wiki?curid=5983959", "title": "Mihri\u015fah Valide Sultan", "text": "Biografia.\nD'origine georgiana, era la figlia di un prete ortodosso. Il suo nome di battesimo si crede che fosse Agn\u00e8s. Era molto bella, e fu chiamato \"la bellezza georgiana\" (in turco: \"G\u00fcrc\u00fc G\u00fczeli\"). Ha ricevuto il nome di \"Mihr-i-\u015eah\", che significa \"Sole del re\".\nDurante il regno di suo figlio, si preoccup\u00f2 particolarmente per la riforma delle scuole militari e della creazione di un corpo diplomatico. Nel 1790 fond\u00f2 numerose scuole e moschee. L'Imaret, che \u00e8 stato costruito per ordine di Mihri\u015fah, viene ancora oggi utilizzato."}
{"id": "5983969", "revid": "126257", "url": "https://it.wikipedia.org/wiki?curid=5983969", "title": "Parco ex-ILA", "text": ""}
{"id": "5983971", "revid": "126257", "url": "https://it.wikipedia.org/wiki?curid=5983971", "title": "Parco Bosco dei Ronchi", "text": ""}
{"id": "5983972", "revid": "92723", "url": "https://it.wikipedia.org/wiki?curid=5983972", "title": "L\u00e9on de Poncins", "text": "Cattolico tradizionalista, godette di un certo successo nel corso degli anni trenta per le sue tesi complottiste, antimassoniche, antisemite e reazionarie; molte delle sue opere furono tradotte in varie lingue, tra cui inglese, italiano e spagnolo.\nBiografia.\nIl visconte Montaigne Leon de Poncins era discendente da una famiglia resa nobile sotto l'\"Ancien R\u00e9gime\" \nLeon de Poncins spiega la maggior parte delle grandi sconvolgimenti politici e rivoluzionari della modernit\u00e0 con l'azione delle correnti provenienti da alcune societ\u00e0 segrete, che secondo le sue tesi vorrebbero trasmettere una \"fede\" opposto a quella del Cristianesimo: si tratta in particolare dei movimenti rivoluzionari, ebraico, sionista e di altri, che agirebbero in una sorta di \"guerra segreta\", guidata e ispirata da una \"fede\" di tipo diabolico. \nI suoi scritti sostengono tesi di carattere antimassoniche e alcune idee controrivoluzionarie.\nLeon de Poncins fu anche collaboratore in molti giornali come \"Le Jour\", \"Le Figaro\", \"L'Ami du Peuple\" e \"Le Nouvelliste\"; ha anche diretto il giornale \"Contre-R\u00e9volution\" del 1937-1939.\nEra amico di Emmanuel Malynski, con il quale scrisse \"La Guerre Occulte\" e Jean Vaqui\u00e9, con cui scrisse \"Lectures fran\u00e7aises et Lecture et Tradition\".\nDurante il Concilio Vaticano II, a seguito della votazione del 20 novembre 1964 nella terza sessione del programma provvisorio, in seguito all'atteggiamento dimostrato dalla Chiesa nei confronti dell'ebraismo, Leon de Poncins scrive un opuscolo, \"Le Probl\u00e8me juif face au Concile\", che viene distribuito ai vescovi prima della quarta e ultima sessione, in cui l'autore contesta \u00abai Padri Conciliari una profonda incomprensione di ci\u00f2 che costituisce l'essenza del Giudaismo\u00bb. \nLe critiche di Poncins ebbero secondo alcuni un effetto significativo nella stesura di \"Nostra aetate\", adottata il 28 ottobre 1965.\nTesi sulle societ\u00e0 segrete.\nNel suoi saggi conspirazionisti, Leon de Poncins denuncia le cospirazioni massoniche (il rapporto tra la massoneria e la rivoluzione francese, la Societ\u00e0 delle Nazioni, eccetera) e l'influenza ebraica negli affari cattolici. \nPoncins si mostra particolarmente antiebraico, anticomunista e antiprogressista. Fino alla sua morte, denunci\u00f2 le forze occulte e le organizzazioni che a suo dire comandano gli affari mondiali e corrompono il cristianesimo.\nPrima guerra mondiale.\nLa sua analisi storica suggerisce un'azione concertata di pressioni da parte di circoli sionisti internazionali durante la prima guerra mondiale, al fine di creare un futuro Stato ebraico in Palestina, mediante la manipolazione delle alleanze e dei conflitti diplomatici tra i Paesi.\nI Sionisti a suo dire avrebbero trovato sostegno da parte del governo della Gran Bretagna nel 1916, in un momento in cui la Germania stava trionfando su tutti i fronti ed in cui i britannici prevedevano di firmare l'armistizio per fermare l'avanzata dal Kaiser, offrendo di promettere la Palestina (allora sotto il dominio dell'Impero ottomano e su cui la Gran Bretagna non vantava alcun diritto) come insediamento per insediamenti ebraici: il tutto in cambio dell'entrata in guerra degli Stati Uniti a fianco della Triplice intesa.\nPoncins cita a questo riguardo un libro di un sionista ebreo, Samuel Landman, britannico, \"Great Britain, The Jews and Palestine\", pubblicato nel marzo 1936, il cui testo corroborerebbe la sua tesi."}
{"id": "5983974", "revid": "2151778", "url": "https://it.wikipedia.org/wiki?curid=5983974", "title": "Pauly Beds", "text": " Pauly Beds, anche noto come J. Pauly &amp; Sohn \u00e8 una delle ditte di letti pi\u00f9 antica al mondo, e l'unica ad aver prodotto letti per molte generazioni di reali dell'Impero Austro-ungarico.\nNel 1838 Josef Pauly fond\u00f2 un'azienda a Vienna, nel regno d'Austria, dopo aver ricevuto la licenza per produrre letti e materassi da parte del re Ferdinando I d'Austria. Il nome che diede all'azienda fu J. Pauly &amp; Sohn.\nNel 1878 Pauly divenne un Fornitore di corte imperiale e reale dell'Impero Austro-ungarico. Nella fattispecie, della corte dell'Imperatore Francesco Giuseppe I e di sua moglie l'Imperatrice Elisabetta d'Austria, pi\u00f9 comunemente nota come Sissi.\nDurante la monarchia dualistica austro-ungarica, un Fornitore di corte imperiale e reale (in tedesco: k. &amp; k Hoflieferant) era un mercante di prodotti o servizi che aveva un permesso speciale datogli dall'impero per poter fornire i propri beni o servizi alle corti di Vienna. Questo permesso dava la possibilit\u00e0 ai fornitori di pubblicizzarsi pubblicamente ed essere esenti dal pagamento delle tasse. Le aziende potevano ambire al titolo solo se offrivano il livello pi\u00f9 alto di qualit\u00e0 nel loro settore. Il titolo di Fornitore di corte imperiale e reale era dunque un marchio di qualit\u00e0, la pi\u00f9 alta onorificenza che al tempo fosse possibile ottenere per un'azienda.\nStoria.\nIn Austria, la produzione artigianale di letti e materassi \u00e8 un'industria tradizionale. Nel XVIII secolo c'erano dieci maestri di questa professione. Durante il regno del re Leopoldo I il permesso di esercitare questa professione poteva essere ottenuto tramite privilegi e un ferreo controllo sull'Unione. Gli stessi maestri creavano anche valigie e selle, perch\u00e9 molti materiali costosi usati nella produzione di queste erano gli stessi: peli di coda di cavallo, lana, cotone e pelle. Gi\u00e0 a quel tempo l'industria austriaca, e specialmente i letti e i materassi di Vienna, godevano di una reputazione importante, e dunque venivano esportati in Grecia, Turchia e in molti altri paesi del Medio Oriente.\nNel XIX secolo ci fu un aumento nelle richieste dei clienti di avere pi\u00f9 prodotti di lusso in questo settore, e per questa ragione durante l'Esposizione Universale del 1873 tenutasi a Vienna, gli imprenditori di questa industria, specialmente quelli locali, ebbero la possibilit\u00e0 di mostrare i propri prodotti ad un pubblico scelto e internazionale. Fu durante questa esposizione che Josef Pauly fu premiato con la prima Croce d'oro per il merito industriale. Una seconda arriv\u00f2 durante l'Esposizione Universale di Barcellona 1888., lo stesso anno del suo 50\u00ba anniversario.\nNel 1891 l'azienda aveva gi\u00e0 ricevuto 10 premi, inclusa la Medaglia di \u201cAmission\u201d a Bruxelles nel 1876.\nStando ad un periodico del 1903, J. Pauly &amp; Sohn era considerata come \u201cuna delle pi\u00f9 antiche e rispettate aziende nel settore letti\u201d visto che, alla data del periodico, erano gi\u00e0 passati 31 anni da quando Pauly aveva ottenuto il titolo onorario di Fornitore di corte reale e imperiale, e vendeva con successo e a livello internazionale letti e arredamento.\nJ. Pauly &amp; Sohn hanno creato inoltre la prima trapunta dell'Austria. Fabbricavano letti e zone relax per spazi interni e esterni della casa: camere da letto, camere da pranzo adornate da specchi, serre e patii. Offrivano arredamenti completi, letti per bambini, culle, letti da viaggio e una vasta gamma di biancheria da letto, testate e prodotti per il riposo. Per i loro materassi e arredamenti usavano materiali come i peli di coda di cavallo (un materiale che diffondeva umidit\u00e0, usato al tempo per le selle e i sedili delle carrozze), il cotone, la lana, le molle e la seta.\nA Josef Pauly \u00e8 poi succeduto suo figlio, che si chiamava anche lui Josef Pauly. Nel 1900 la famiglia Pauly fabbricava letti gi\u00e0 da quattro generazioni. Malgrado ci\u00f2, la prima guerra mondiale, la caduta della monarchia nel 1918, la grande depressione e alla fine la seconda guerra mondiale procurarono all'azienda costanti difficolt\u00e0. L'ultimo membro della famiglia a capo dell'azienda fu Dorothea Henning, poi essa venne acquistata da un gruppo di investitori."}
{"id": "5983985", "revid": "247222", "url": "https://it.wikipedia.org/wiki?curid=5983985", "title": "Che mondo strano", "text": "Che mondo strano \u00e8 un album del gruppo musicale britannico The Rokes, pubblicato dall'etichetta discografica ARC con distribuzione RCA nel 1966."}
{"id": "5983986", "revid": "107831", "url": "https://it.wikipedia.org/wiki?curid=5983986", "title": "Club Atletico Faenza Tennis", "text": "Il Club Atletico Faenza Tennis (oggi anche Tennis Club Faenza), fondato nel 1927, rappresenta una delle societ\u00e0 pi\u00f9 storiche e gloriose della citt\u00e0 di Faenza. Nella sua storia ormai secolare ha dato i natali a diversi tennisti di livello internazionale, come Raffaella Reggi, Andrea Gaudenzi, Gianluca Rinaldini, Maria Francesca Bentivoglio e Flora Perfetti. \nStoria.\nLa nascita.\nLa sezione Tennis del Club Atletico Faenza viene fondata nel 1927 da Tao Gaudenzi, Leo Massari, Giulio Melandri e Giuseppe Polverigiani. Sempre nel 1927 viene realizzato il primo campo in terra rossa in via Medaglie d'Oro, luogo dove \u00e8 tuttora presente il club.\nNel 1933 la societ\u00e0 si affilia alla Federazione Italiana Tennis e nel 1938 viene inaugurato il secondo campo. \nFra i protagonisti degli albori del tennis faentino, oltre ai gi\u00e0 citati soci fondatori, vi \u00e8 anche Lassalle Errani, che dopo la Seconda guerra mondiale ne diventa l'allenatore, contribuendo assieme a Teo Gaudenzi alla crescita tecnica e sociale del club.\nNel 1959 si mette in luce il giovane Stefano Gaudenzi, che vince il titolo italiano juniores nel singolo, nel doppio e nel doppio misto. Negli anni successivi vince tre medaglie di bronzo alle Universiadi e sale fino al 5\u00ba posto della classifica italiana.\nNegli anni cinquanta e sessanta in via Medaglie d'Oro vengono realizzati il terzo ed il quarto campo.\nGli anni settanta ed ottanta.\nVerso la fine degli anni sessanta, dal Club Atletico Faenza Tennis emerge Pier Paolo Ricci Bitti, che vince vari titoli all'interno della Federazione Sport Silenziosi. Si aggiudica, fra gli altri, due titoli mondiali nel singolo, quattro nel doppio e due nel doppio misto laureandosi campione italiano silenziosi per ventuno volte fra il 1969 ed il 1992.\nAll'inizio degli anni settanta emerge dal circolo il faentino Gianluca Rinaldini, che a tredici anni vince a Milano la Coppa Lambertenghi, torneo giovanile a livello internazionale, poi si aggiudica i campionati italiani allievi e juniores. Ai campionati italiani assoluti del 1978 arriva in finale, dove \u00e8 battuto da Corrado Barazzutti. Nel 1981 batte in semifinale Adriano Panatta, ma \u00e8 di nuovo battuto in finale da Barazzutti; nello stesso anno sale al 78\u00ba posto delle classifiche mondiali e al 3\u00ba posto in Italia. Nel 1985 Rinaldini, a seguito di un incidente stradale, resta paralizzato agli arti inferiori.\nSul finire degli anni settanta anche la faentina Stefania Cicognani sale fino al 3\u00ba posto della classifica italiana ed al 163\u00ba posto delle classifiche mondiali. Nel 1981 vince il campionato italiano di doppio misto in coppia con Raimondo Ricci Bitti.\nNegli stessi anni, partendo dal circolo faentino, sale alla ribalta mondiale Raffaella Reggi, che nel 1979 vince il titolo italiano femminile under 14 nel singolo e nel doppio, e nel 1981 si aggiudica quello under 16 nel singolo. Pochi mesi dopo vince a Miami l'Orange Bowl under 16, vero e proprio campionato mondiale giovanile. Nel 1982 diventa la numero 1 in Italia. Nel 1984 vince i campionati italiani assoluti e la medaglia di bronzo alle Giochi della XXIII Olimpiade di Los Angeles, dove il tennis \u00e8 sport dimostrativo. Negli anni successivi si impone nei tornei internazionali di Taranto, Lugano, Porto Rico e San Diego. Nel 1986 vince il torneo di doppio misto agli US Open, torneo del Grande Slam, in coppia con lo spagnolo Sergio Casal e due anni dopo raggiunge il 13\u00ba posto nelle classifiche mondiali.\nNel 1987 e 1988 la societ\u00e0 partecipa al campionato a squadre di Serie A femminile del Campionato degli affiliaticon una squadra formata da Federica Cornacchia, Laura Lapi, Flora Perfetti, Stefania Cicognani e Stefania Gaudenzi. Nel 1988 il numero di soci del circolo raggiunge il numero record di 1377 tesserati.\nGli anni novanta e duemila.\nAlla fine degli anni ottanta, partendo dal circolo faentino si mette in luce Flora Perfetti, che nel 1991 si aggiudica il titolo italiano assoluto di Serie B. Nel 1992 si impone nel torneo di Brindisi. Nel 1995 raggiunge il 6\u00ba posto nelle classifiche italiane e l'anno seguente ottiene il 70\u00ba posto nelle classifiche mondiali.\nNegli stessi anni emerge Francesca Bentivoglio, che nel 1989 vince la Coppa Lambertenghi under 12. Nel 1993, a soli 16 anni, si impone agli US Open juniores, mentre agli Internazionali d'Italia sorprende tutti arrivando fino ai quarti di finale. All'inizio del 1994 \u00e8 gi\u00e0 numero 3 in Italia e 62 nel mondo, quando decide di abbandonare il tennis e dedicarsi esclusivamente agli studi di medicina.\n2015-2019: dalla B alla A1.\nNel 2015 e 2016 la squadra femminile del Club Atletico Faenza Tennis ottiene una doppia promozione consecutiva, prima dalla Serie B alla Serie A2, poi alla Serie A1. La formazione promossa nella massima serie nazionale \u00e8 composta da Camilla Scala, Agnese Zucchini, Giulia Pasini, Chiara Arcangeli ed Alessia Ercolino; capitano \u00e8 il maestro Mirko Sangiorgi.\nNel 2017, da neo-promossa nel campionato di Serie A1 Femminile, la squadra di Faenza raggiunge la finale scudetto. Nella prima fase il team domina il proprio girone, con 5 vittorie, 1 pareggio e nessuna sconfitte. Nella semifinale contro il TC Genova 1983, la squadra faentina vince in trasferta 3-1 e 2-0 in casa. La corsa si arresta soltanto nella finale di Foligno, persa 3-2 contro il TC Prato al super tie-break del doppio di spareggio.\nNella stagione successiva la squadra si classifica al quinto posto, salvandosi ai playout dopo aver sfiorato di un soffio la qualificazione alle semifinali scudetto. Sempre nel 2018 rientra al circolo faentino l'ex campionessa Raffaella Reggi, nel ruolo di responsabile del settore femminile.\nAnche nel 2019 la societ\u00e0 raggiunge la salvezza nel campionato di Serie A1 e l'anno seguente iscrive la squadra femminile al Campionato di Serie C, rinunciando volontariamente all'iscrizione nel massimo campionato. In Serie C sono impegnati anche gli uomini, con due squadre.\nStrutture e attivit\u00e0.\nAl 2016 il circolo dispone di sette campi da tennis in terra rossa (di cui cinque coperti, illuminati e riscaldati nella stagione invernale); un campo polivalente in sintetico, illuminato e riscaldato nella stagione invernale; due campi polifunzionali da calcio a 5 in erba sintetica, coperti, illuminati e riscaldati nella stagione invernale, palestra, ristorante pizzeria, bar, club house e parco con ampi spazi ricreativi.\nNel periodo scolastico si svolge la Scuola Addestramento Tennis (SAT) rivolta ai giovani dai 4 ai 16 anni che desiderano imparare a giocare a tennis o migliorare il proprio livello. Nel periodo estivo, da giugno a settembre, si svolge il Divertitennis, un campus dedicato ai bambini.\nInoltre il Circolo organizza corsi di tennis di avviamento e perfezionamento per adulti."}
{"id": "5983987", "revid": "599013", "url": "https://it.wikipedia.org/wiki?curid=5983987", "title": "Tommaso Falcoia", "text": "Biografia.\nSu consiglio di Antonio de Torres, nel 1686 Falcoia entr\u00f2 nel seminario di Santa Maria ai Monti della congregazione missionaria dei Pii operai. Emessa l'oblazione, fu promosso al sacerdozio il 28 settembre 1687.\nNel 1688, insieme con i confratelli Ludovico Sabbatini e Domenico Loth, fu inviato a Roma per stabilirvi il primo convento dei Pii Operai presso la chiesa di Santa Maria della Febbre, ma il progetto fall\u00ec e solo nel 1689 i padri riuscirono ad aprire una casa della congregazione, presso la chiesa di Santa Balbina.\nSi dedic\u00f2 alla conversione degli ebrei e alla predicazione delle missioni popolari nel Lazio: con il sostegno del cardinale Marcantonio Barbarigo, prest\u00f2 la sua opera a Corneto e Montefiascone, dove conobbe Lucia Filippini che aiut\u00f2 nella stesura delle costituzioni delle Maestre pie.\nSu invito del cardinale Pier Matteo Petrucci, predic\u00f2 anche a Jesi, dove fu accusato di quietismo.\nFu parroco di San Lorenzo ai Monti a Roma, dove ebbe come collaboratore l'abate Matteo Ripa, poi missionario in Cina. In occasione della controversia dei riti cinesi, si schier\u00f2 con Ripa contro i gesuiti e scrisse \"La domanda del martirio\".\nTornato a Napoli, nel 1709 fu nominato procuratore e nel 1713 preposito generale della sua congregazione. Scaduto il triennio del generalato, torn\u00f2 a dedicarsi alla predicazione delle missioni.\nIstitu\u00ec a Taranto una compagnia di sacerdoti diocesani ausiliari dei parroci e, a Marigliano, conobbe Maria Celeste Crostarosa, che invit\u00f2 a trasferirsi nel convento di Scala di cui aveva assunto la direzione anni prima; nel collegio dei Cinesi aperto a Napoli da Ripa dopo la sua missione, nel 1729 conobbe Alfonso Maria de' Liguori.\nIl 24 luglio 1730 si laure\u00f2 in filosofia e teologia alla Sapienza e il 16 agosto successivo fu preconizzato vescovo di Castellammare di Stabia dal re di Napoli: fu consacrato a Roma l'8 ottobre 1730 dal cardinale Nicola Gaetano Spinola. Da vescovo, cur\u00f2 particolarmente la formazione del clero e le opere di catechesi; eresse anche un conservatorio, dedicato a sant'Anna, per ragazze pericolanti.\nEbbe un ruolo importante nella fondazione delle monache e dei padri redentoristi.\nGenealogia episcopale.\nLa genealogia episcopale \u00e8:"}
{"id": "5983988", "revid": "2052878", "url": "https://it.wikipedia.org/wiki?curid=5983988", "title": "Lisa dagli occhi blu (album)", "text": "Lisa dagli occhi blu \u00e8 il primo album in studio del cantante italiano Mario Tessuto, pubblicato nel 1969 dall'etichetta discografica CGD."}
{"id": "5983990", "revid": "287204", "url": "https://it.wikipedia.org/wiki?curid=5983990", "title": "Societ\u00e0 Sportiva Lazio Calcio Femminile 1997-1998", "text": "Questa voce raccoglie le informazioni riguardanti la Societ\u00e0 Sportiva Lazio Calcio Femminile nelle competizioni ufficiali della stagione 1997-1998.\nRosa.\n\"Rosa aggiornata alla fine della stagione\"."}
{"id": "5984008", "revid": "1005847", "url": "https://it.wikipedia.org/wiki?curid=5984008", "title": "Elezioni parlamentari a El Salvador del 2015", "text": "Le elezioni parlamentari a El Salvador del 2015 si tennero il 1\u00ba marzo per il rinnovo dell'Assemblea legislativa."}
{"id": "5984009", "revid": "713714", "url": "https://it.wikipedia.org/wiki?curid=5984009", "title": "Zuccherificio di Avezzano", "text": "Lo zuccherificio di Avezzano \u00e8 uno stabilimento dismesso situato nel nucleo industriale della citt\u00e0 di Avezzano, in Abruzzo, che tra la fine del XIX secolo e il 1986 \u00e8 stato operativo per la produzione dello zucchero da barbabietola.\nStoria.\nIl complesso, completamente dismesso nel 1986, \u00e8 un esempio di archeologia ed architettura industriale. Fu costruito in localit\u00e0 Trara, nei pressi della riva dell'ex lago, da una societ\u00e0 italo-tedesca alla fine del XIX secolo, molto probabilmente gi\u00e0 a cominciare dal 1894 alcuni anni dopo il definitivo prosciugamento del lago Fucino e reso completamente funzionante tra il 1902 e il 1903.\nLa prima campagna saccarifera nella Marsica \u00e8 datata 1899, i raccolti inizialmente venivano trasportati per essere lavorati nello zuccherificio di Rieti o in quello di Monterotondo, quest'ultimo in grave difficolt\u00e0 per la scarsit\u00e0 di barbabietole coltivate nei campi della valle del Tevere di propriet\u00e0 dei principi Boncompagni. Nel 1901, chiuso lo stabilimento di Monterotondo, ebbe inizio la fase produttiva del nuovo stabilimento abruzzese che fece registrare una potenzialit\u00e0 pari a circa 6.000 quintali di barbabietole con l'occupazione di alcune centinaia di operai.\nL'opificio, prima fabbrica del territorio, operava con macchine a vapore successivamente rimosse. Fino al 1927 fu gestito dalla Societ\u00e0 Romana Zuccheri che fece realizzare, oltre a varie infrastrutture, una linea ferroviaria a scartamento ridotto che dalla stazione di Avezzano raggiungeva il sito industriale fucense per raccogliere e infine trasportare i prodotti allo scalo merci romano di San Lorenzo e al porto di Napoli. Alla societ\u00e0 romana subentr\u00f2 dopo ventisette anni la SAZA di propriet\u00e0 della famiglia Torlonia. L'impianto fece registrare un'impennata produttiva negli anni trenta, dopo il controverso lodo Bottai, e soprattutto negli anni sessanta, periodo di massimo ampliamento delle strutture, in cui ebbe la capacit\u00e0 lavorativa giornaliera di 42.000 quintali di barbabietole, producendo 5.000 quintali di zucchero.\nLe parti che subirono gravi danni a causa del terremoto della Marsica del 1915 e dei bombardamenti della seconda guerra mondiale furono ricostruite successivamente come \u00e8 testimoniato dai diversi stili architettonici. \nLe strutture principali sono caratterizzate da una parte bassa con muratura in mattoni e i piani superiori a muratura mista unitamente alle vecchie ciminiere. Al forno \"tipo Porion\" realizzato nel 1905 e utilizzato per trasformare la borlanda in concime salino potassico, furono affiancate fornaci per lavorare calce e laterizio, le officine meccaniche utilizzate per riparare i macchinari, il deposito, le distillerie del 1936 che producevano l'alcool etilico, infine il silo costruito nel 1970.\nL'attivit\u00e0 industriale, cessata nel 1986, anno in cui nell'opificio lavoravano circa 100 operai, fu trasferita nello zuccherificio di Celano realizzato in affiancamento dal 1961. Nelle vicinanze del sito si trova l'edificio delle malterie italiane costruito nel 1890, in cui lavorando l'orzo si otteneva il malto necessario per la produzione della birra.\nBonifica e riqualificazione.\nUna lunga vicenda giudiziaria non ha consentito l'avvio delle opere di bonifica e riqualificazione del sito.\nIl terreno di via Trara su cui sorge lo zuccherificio infatti nel 1902 fu concesso con il diritto dell'enfiteusi dall'ente comunale e nel 1917 venduto alla societ\u00e0 Romana Zuccheri. La somma venne utilizzata dal comune per la ricostruzione di Avezzano distrutta dal sisma del 13 gennaio 1915, mentre la societ\u00e0 ebbe la possibilit\u00e0 di sollevarsi da ogni altro onere.\nNegli anni ottanta con la delocalizzazione della produzione saccarifera, l'area industriale fu acquistata dal Consorzio delle cooperative della Marsica. Il comune si oppose all'atto di vendita chiedendo alle autorit\u00e0 competenti il sequestro giudiziario dell'area, ritenendola soggetta ad uso civico.\nDopo la sentenza della corte d'appello di Roma che ha bocciato la querela del comune, nel 2006 la Societ\u00e0 Rivalutazione \u00e8 diventata la nuova proprietaria del sito.\nAlcune strutture ubicate nei terreni contesi sono state a loro volta vendute e recuperate per la realizzazione di alcune attivit\u00e0 private.\nNell'anno 2000 il Ministero per i beni e le attivit\u00e0 culturali ha dichiarato il sito dell'ex zuccherificio di Avezzano d'interesse archeologico-industriale ponendo il relativo vincolo."}
{"id": "5984011", "revid": "125068967", "url": "https://it.wikipedia.org/wiki?curid=5984011", "title": "Liceo classico Giovanni Plana", "text": "Il Liceo Classico Giovanni Plana di Alessandria, nato nel 1859 per effetto della Legge \"Casati\" sostitu\u00ec un precedente istituto di fondazione napoleonica.\n\u00c8 dedicato a Giovanni Plana, \"Discepolo prediletto di G.L. Lagrange\", come recita l'affresco nell'aula magna della scuola.\nL'aula magna stessa \u00e8 degna di essere citata poich\u00e9 corrisponde ad un bell'esempio di neoclassicismo: dalla forma semicircolare, \u00e8 decorata da graziose colonne in stile ionico (quello che, come ricorda John Summerson ne \"Il linguaggio classico dell'architettura\", \u00e8 il pi\u00f9 adatto agli studiosi), nell'ampio intercolunnio delle quali si aprono grandi finestre ad arco.\nIl soffitto, ispirato alla \"Scuola di Atene\" di Raffaello, pur non essendo un'opera del maestro rinascimentale, \u00e8 una splendida raffigurazione di Giovanni Plana, al centro, intento a \"Tenere cattedra di astronomia\", secondo sempre la stessa iscrizione citata sopra.\n\u00c8 uno dei pi\u00f9 antichi licei classici d'Italia.\nVi ha insegnato, tra 1911 e 1926, il filosofo Antonio Banfi.\nTra i suoi allievi si annoverano tra gli altri Umberto Eco, Cristina Parodi, la sorella minore Benedetta, e Mario Giordano"}
{"id": "5984016", "revid": "104458", "url": "https://it.wikipedia.org/wiki?curid=5984016", "title": "Radice indoeuropea", "text": ""}
{"id": "5984022", "revid": "122539369", "url": "https://it.wikipedia.org/wiki?curid=5984022", "title": "Bring Out the Bottles", "text": "Bring Out the Bottles \u00e8 il primo singolo ufficiale di Redfoo dopo lo scioglimento degli LMFAO, il singolo ha avuto successo in Corea del Sud, mentre entra nelle classifiche musicali di Belgio e Australia.\nVideo.\nIl video ufficiale \u00e8 stato distribuito su YouTube il 23 gennaio 2013. Il video ha oltre 4.5 milioni di visualizzazioni. \nIl video mostra i testi della canzone."}
{"id": "5984024", "revid": "915690", "url": "https://it.wikipedia.org/wiki?curid=5984024", "title": "Kupa na B\u0103lgarija 2015-2016", "text": "La Coppa di Bulgaria 2015-2016 \u00e8 stata la 94\u00aa edizione del torneo. La competizione \u00e8 iniziata il 23 settembre 2015 e si \u00e8 conclusa il 24 maggio 2016 con la finale. Il Cska Sofia ha vinto il titolo per la ventesima volta nella sua storia.\nSedicesimi di finale.\nAl primo turno partecipano tutte le squadre ammesse alla competizione: le 12 squadre della A PFG, le 16 squadre della B PFG, 4 squadre vincenti le competizioni regionali (Manastirishte 2000 per il \"Nord-Ovest\", Dunav Ruse per il \"Nord-Est\", Atletik Kuklen per il \"Sud-Est\", Pirin Goce Del\u010dev per il \"Sud-Ovest\")."}
{"id": "5984025", "revid": "297059", "url": "https://it.wikipedia.org/wiki?curid=5984025", "title": "Wei Junluo", "text": ""}
{"id": "5984031", "revid": "287204", "url": "https://it.wikipedia.org/wiki?curid=5984031", "title": "Konigsbrunn", "text": ""}
{"id": "5984032", "revid": "104458", "url": "https://it.wikipedia.org/wiki?curid=5984032", "title": "Koenigsbrunn", "text": ""}
{"id": "5984033", "revid": "297059", "url": "https://it.wikipedia.org/wiki?curid=5984033", "title": "Eileen Cecile Ottensoser", "text": ""}
{"id": "5984034", "revid": "709565", "url": "https://it.wikipedia.org/wiki?curid=5984034", "title": "Tyr (Marvel Comics)", "text": "Tyr, il cui nome per intero \u00e8 Tyr Odinson, \u00e8 un personaggio dei fumetti creato da Stan Lee, Larry Lieber (testi) e Jack Kirby (disegni), pubblicato dalla Marvel Comics. La sua prima apparizione avviene in \"Journey into Mystery\" (vol. 1) n. 85 (ottobre 1962).\nIspirato all'omonima divinit\u00e0 della mitologia norrena, Tyr, noto come il \"Dio della Guerra\" (\"God of War\"), \u00e8 il figlio del \"Padre degli Dei\" Odino e di sua moglie Frigga nonch\u00e9 fratellastro, ed occasionalmente avversario, di Thor.\nBiografia del personaggio.\nPrimi anni.\nNato ad Asgard, dai sovrani del regno Odino e Frigga, Tyr ha due fratellastri da parte di padre (Thor e Vidar), un fratello maggiore (Balder), uno minore (Hermod), uno adottivo (Loki) ed una sorella (Aldrif). Crescendo si distingue in numerose battaglie divenendone uno dei migliori generali dell'esercito asgardiano, tanto da essere noto come \"Dio della Guerra\"; nel momento in cui le divinit\u00e0 decidono di incatenare il gigantesco e vorace lupo cosmico Fenris, Tyr \u00e8 colui che si prodiga a distrarlo arrivando a sacrificare la propria mano sinistra, che infila tra le fauci della creatura pur di portare l'impresa a compimento.\nAlleato e nemico.\nFedele guerriero di Asgard, per ordine di Odino, Tyr si \u00e8 dimostrato disposto ad adempire anche all'esecuzione di uno dei suoi fratelli nonch\u00e9 di combattere un finto Ragnar\u01ebk; la sua natura violenta e bellicosa lo ha tuttavia portato spesso ad essere anche un tenace avversario del \"Dio del Tuono\", col quale ha combattuto in numerose occasioni al fine di dimostrare chi dei due fosse il miglior guerriero di Asgard, arrivando infine ad allearsi con Loki in un fallimentare colpo di stato sebbene, successivamente, torni sui suoi passi aiutando Beta Ray Bill, i Vendicatori, i Fantastici Quattro e gli asgardiani ad affrontare le schiere demoniache di Surtur sulla Terra, guadagnandosi il perdono di Odino ed il permesso di fare ritorno ad Asgard, che in seguito contribuisce a difendere dalle forze di Seth e dove, come tutti gli abitanti del regno, muore durante Ragnar\u00f6k.\nRinascita e Hel.\nResuscitato da Thor assieme a tutti gli dei del pantheon, Tyr difende il rinato regno di Asgard dalle mire del Dottor Destino durante il periodo di permanenza a Latveria ma, in seguito, nel corso dell'Assedio di Asgard, muore per mano di Hood venendo condotto da Danielle Moonstar nell'aldil\u00e0 dove diviene rapidamente il comandante delle armate di Hela, con cui condivide un'attrazione reciproca.\nPoteri e abilit\u00e0.\nTyr possiede i poteri comuni a tutti gli asgardiani, quali forza, agilit\u00e0, velocit\u00e0, riflessi e resistenza sovrumani dovuti al fatto che pelle e ossa asgardiane siano all'incirca tre volte pi\u00f9 dense di quelle di un comune essere umano. La sua longevit\u00e0 \u00e8 inoltre quasi illimitata e, raggiunta la maturit\u00e0, il suo invecchiamento si \u00e8 praticamente cristallizzato, inoltre non pu\u00f2 morire se non venendo ucciso. Oltre a tutto ci\u00f2, Tyr \u00e8 un abile stratega ed uno dei migliori guerrieri di Asgard, tanto esperto di combattimento e armi bianche da poter rivaleggiare con Thor. Dopo aver subito l'amputazione della mano sinistra ad opera di Fenris, Tyr ha sviluppato la capacit\u00e0 di concentrare nel moncherino una grande quantit\u00e0 di energia distruttiva detta \"Anima del Dio della Guerra\" (\"Soul of the God of War\").\nSebbene in battaglia prediliga servirsi di scudo e spada, in un'occasione Tyr ha brandito la Mazza del Mito di Guerra (\"Mace of the Myth-Wars\"), un'arma che si riteneva essere in grado di competere con Mjolnir ma che \u00e8 finita spezzata nel corso di un successivo scontro con Thor."}
{"id": "5984036", "revid": "1305772", "url": "https://it.wikipedia.org/wiki?curid=5984036", "title": "K\u00f6nigsbrunn (disambigua)", "text": ""}
{"id": "5984037", "revid": "104458", "url": "https://it.wikipedia.org/wiki?curid=5984037", "title": "Koenigsbrunn am Wagram", "text": ""}
{"id": "5984039", "revid": "104458", "url": "https://it.wikipedia.org/wiki?curid=5984039", "title": "Koenigstetten", "text": ""}
{"id": "5984040", "revid": "767487", "url": "https://it.wikipedia.org/wiki?curid=5984040", "title": "Marina Tchebourkina", "text": "Biografia.\nMarina Tchebourkina ha svolto gli studi superiori al Conservatorio di Stato Tcha\u00efkovski di Mosca (master 5 anni, 1984-1989) e ha conseguito due diplomi con lode: diploma di organo e diploma di musicologia (\"Summa cum Laude\"). Ha proseguito il percorso di organista (dottorato come concertista e dottorato di insegnamento) e di musicologa (dottorato di ricerca) al terzo ciclo superiore del Conservatorio di Stato Tcha\u00efkovski di Mosca (1989-1992), \"Summa cum laude\". Tra i suoi professori: Galina Eguiazarova, Leonid Ro\u00efzman, Yuri Kholopov, Elena Sorokina, Youri Boutsko.\nDal 1992 al 1994, Marina Tchebourkina \u00e8 stata borsista del governo francese. Ha approfondito le conoscenze stilistiche, in Francia e in Germania, con Marie-Claire Alain, Michel Chapuis (Conservatoire national sup\u00e9rieur de musique et de danse di Parigi), Louis Robilliard, Harald Vogel.\nDal 1996 al 2010 \u00e8 stata organista alla Cappella Reale di Versailles.\nDal 2006 \u00e8 membro della Commissione nazionale dei monumenti storici (sezione Organi) presso il ministero della Cultura francese.\nDal 2010 sviluppa una collaborazione regolare con il Conservatorio di Stato Tcha\u00efkovski di Mosca: recital, Master class, partecipazione a Colloqui scientifici internazionali e alla giuria di Concorsi internazionali. \u00c8 anche invitata come esperto nel settore della costruzione di organi.\nDal 2013 \u00e8 ricercatore associato presso l'Universit\u00e0 Paris 1 Pantheon-Sorbonne, autrice e coordinatrice del progetto \"Organo, Arti e Scienze\".\nMarina Tchebourkina si misura con un repertorio di epoche e stili diversi. Ha sviluppato programmi unici in concerto e registrazione, in particolare sul tema \"Gli Organisti del Re e i loro contemporanei\" e \"Musica russa per organo\". Ha anche realizzato opere prime francesi barocche manoscritte e non riedite, e creato, in prima mondiale, opere di compositori russi contemporanei.\nTitoli scientifici.\n1994: dottore in Scienze Artistiche. Tesi: \"La musica d'organo di Olivier Messiaen\" sostenuta davanti al Consiglio scientifico del Conservatorio Tcha\u00efkovski di Mosca.\n2013: dottore abilitato a dirigere ricerche in Scienze Artistiche. Tesi \"Arte d'organo barocco francese: musica, fattura, interpretazione\" sostenuta davanti al Consiglio scientifico del Conservatorio Tcha\u00efkovski di Mosca.\nDiscografia.\n\"Editore: Natives\"."}
{"id": "5984049", "revid": "1921867", "url": "https://it.wikipedia.org/wiki?curid=5984049", "title": "Metal Days", "text": "MetalDays \u00e8 un festival heavy metal organizzato ogni estate a Tolmino, in Slovenia, a partire dal 2004.\nStoria.\nLa prima edizione del festival si \u00e8 tenuta nel 2004 sotto il nome di Metal Camp. Nel 2013 con il nuovo promotore ArtFest d.o.o., il festival diventa ufficialmente MetalDays. Oltre al cambio di etichetta viene modificata anche l'organizzazione.\nLuogo.\nSituato a \"Soto\u010dje\", nella periferia di Tolmino, il festival si tiene fra il torrente \"Tolminka\" e il fiume Isonzo (in sloveno \"So\u010da\"). Il Metaldays ha due spiagge riservate e varie aree per il campeggio.\nOrganizzazione.\nPalchi.\nI gruppi che suonano al festival si dividono in due palchi: il \"\"Second Stage\" per artisti emergenti e lo \"Ian Fraser \u201cLemmy\u201d Kilmister Stage\"\"\nEdizioni.\n2013.\nPeriodo: dal 21 al 28 luglio\n Primo palco \nSecondo Palco\n2014.\nPeriodo: dal 20 al 26 luglio\nPrimo Palco\nSecondo Palco\n2015.\nPeriodo: dal 19 al 25 luglio\nPrimo palco\nSecondo palco\n2016.\nPeriodo: dal 24 al 30 luglio \nPrimo palco\nSecondo palco"}
{"id": "5984050", "revid": "767487", "url": "https://it.wikipedia.org/wiki?curid=5984050", "title": "Bye Bye Brasil", "text": "Bye Bye Brasil \u00e8 un film del 1980 diretto da Carlos Diegues.\nTrama.\nAlcuni artisti itineranti girano il Brasile allestendo spettacoli per rallegrare le persone pi\u00f9 povere.\nProduzione.\nIl film fu prodotto dalla Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nDistribuito dall'Embrafilme, il film usc\u00ec nelle sale brasiliane il 9 febbraio 1980. Negli USA fu proiettato per la prima volta al New York Film Festival il 26 settembre dello stesso anno."}
{"id": "5984054", "revid": "156341", "url": "https://it.wikipedia.org/wiki?curid=5984054", "title": "Unione Sportiva Femminile Milan 1975", "text": "Questa voce raccoglie le informazioni riguardanti l'Unione Sportiva Femminile Milan nelle competizioni ufficiali della stagione 1975.\nBibliografia.\nGiornali"}
{"id": "5984056", "revid": "228587", "url": "https://it.wikipedia.org/wiki?curid=5984056", "title": "Soul Makossa", "text": "Soul Makossa \u00e8 un brano musicale pubblicato come singolo dal sassofonista camerunese Manu Dibango nel 1972 con le etichette Fiesta Records, Atlantic, London, BorderBlaster.\nIl brano era contenuto nell'album \"Soul Makossa LP\" e venne inciso nuovamente da Manu Dibango, che era anche autore della canzone, nel 1994 per l'album \"Wakafrika\".\nLa canzone \u00e8 nota anche per aver influenzato diverse produzioni discografiche nei decenni successivi, tanto da essere stata utilizzata come campionamento in numerose canzoni incise da altri artisti come Michael Jackson in \"Wanna Be Startin' Somethin\"', Rihanna in \"Don't Stop the Music\", ma anche Kanye West, Jennifer Lopez e Will Smith.\nAltri artisti hanno invece realizzato una cover del brano, come nel caso degli Afrika Bambaataa (2004), Yolanda Be Cool (2015) o Pino Presti (2017) con una versione intitolata \"To Africa / Soul Makossa\"."}
{"id": "5984060", "revid": "287204", "url": "https://it.wikipedia.org/wiki?curid=5984060", "title": "Sankt Andra-Wordern", "text": ""}
{"id": "5984061", "revid": "104458", "url": "https://it.wikipedia.org/wiki?curid=5984061", "title": "Sankt Andrae-Woerdern", "text": ""}
{"id": "5984062", "revid": "125893877", "url": "https://it.wikipedia.org/wiki?curid=5984062", "title": "Michel Schooyans", "text": "\u00c8 anche professore presso l'Universit\u00e0 cattolica di Lovanio, \"visiting professor\" in varie universit\u00e0 americane, ex professore presso l'Universit\u00e0 Cattolica di San Paolo. Schooyans ha scritto molti libri di filosofia politica e ha condotto numerose missioni nel Terzo mondo.\n\u00c8 membro della Pontificia Accademia delle Scienze Sociali del Vaticano, del Royal Institute of International Relations a Bruxelles, dell'Institut national d'\u00e9tudes d\u00e9mographiques a Parigi e del Population Research Institute di Washington. Nel suo libro \"Le crash d\u00e9mographique\" coni\u00f2 il termine \u201cinverno demografico\u201d per descrivere l'invecchiamento, ovverosia l'aumento dell'et\u00e0 media, della popolazione. Secondo Schooyans: \u00abLa maggior parte degli stati dell'Europa occidentale sono predisposti a commettere suicidio, un suicidio demografico...\u00bb.\nIn Italia \u00e8 soprattutto noto per l'opera \"Nuovo disordine mondiale. La grande trappola per ridurre il numero dei commensali alla tavola dell'umanit\u00e0\", uscita in traduzione italiana, con prefazione del card. Joseph Ratzinger. L'allora cardinal Ratzinger cos\u00ec comment\u00f2 il libro: \u00abil libro di Michel Schooyans entra nel vivo delle grandi sfide del presente momento storico con vivacit\u00e0 e grande competenza. C'\u00e8 da sperare che molte persone di diversi orientamenti lo leggano, che esso susciti una vivace discussione, contribuendo in questo modo a preparare il futuro sulla base di modelli degni della dignit\u00e0 dell'uomo e capaci di assicurare anche la dignit\u00e0 di coloro che non sono in grado di difendersi da soli\u00bb.\nBasandosi su encicliche come la \"Centesimus Annus\", la \"Veritatis Splendor\" e la \"Sollicitudo Rei Socialis\" Schooyans ha elaborato una critica dell'attuale modello di sviluppo liberale, che promuoverebbe nuove forme di divisione nel genere umano:\n\u00abAlla fine di questi contrasti, la caduta del muro di Berlino (1989) ha sigillato l\u2019insuccesso del modello di sviluppo adottato dal comunismo, favorendo la progressiva espansione del \"modello liberale\" che ha affermato un nuovo concetto di sviluppo, in cui l'esaltazione dell\u2019individualismo porta alla negazione pratica dell'uguaglianza della natura umana, finendo per escludere ogni collegamento con la morale sociale. Questo liberalismo raggruppa diversi fattori: potenza militare favorita da armamenti altamente sofisticati, crescita economica a qualunque costo nel mercato globale, controllo delle opinioni e del sapere, mondializzazione della vita politica, preponderanza dei Paesi economicamente pi\u00f9 forti e, come si pu\u00f2 osservare, una reinterpretazione dell'antagonismo tra Est ed Ovest sulla base di quello tra Nord e Sud\u00bb."}
{"id": "5984063", "revid": "110157", "url": "https://it.wikipedia.org/wiki?curid=5984063", "title": "Solidarity Federation", "text": "Solidarity Federation (SolFed), Federazione Solidaria, \u00e8 una federazione anarchica attiva in Gran Bretagna. L'organizzazione si basa sull'anarcosindacalismo per sopprimere il capitalismo e lo Stato. Nel 1994 adott\u00f2 il nome attuale, che fino a prima era \"Direct Action Movement\" (DAM), formato nel 1979.\nDirect Action Movement.\nIl DAM si form\u00f2 nel 1979, quando gli anarcosindacalisti in Gran Bretagna (includendo la \"Syndicalist Workers Federation\") decisero di scindersi dalla \"Anarchist Federation\" (distinta dall'attuale \"Anarchist Federation\", nata dalla \"Anarchist Communist Federation\" fondata nel 1986) per delineare una strategia sindacalista.\nIl DAM era molto presente negli scioperi dei minatori ed in alcuni conflitti nati negli anni 1980. Tra questi il conflitto di Ardbride ad Ardrossan, Scozia, includendo un fornitore di Laura Ashley, per la quale il DAM ottenne solidariet\u00e0 internazionale. A partire dal 1988 in Scozia, poi in Inghilterra e nel Galles, il DAM \u00e8 stato molto attivo nell'opposizione al Poll Tax. Nei primi anni novanta, i membri del DAM fondarono il \"Despatch Industry Workers Union\", che organizz\u00f2 con successo i lavoratori delle aziende postali locali.\nL'organizzazione partecip\u00f2 anche nell'Anti-Fascist Action (AFA), un'iniziativa del gruppo marxista Red Action e del DAM, che nacque per combattere fisicamente a vari gruppi fascisti e dell'estrema destra britannica. Spesso si sono verificati conflitti con il Fronte Nazionale Britannico e con il Partito Nazionale Britannico. Le attivit\u00e0 antifasciste nelle localit\u00e0 di Liverpool, Yorkshire, Bristol e Norwich erano particolarmente influenzate dai locali anarchici. Inoltre gli anarchici, in particolare il DAM, furono i primi a criticare i motivi e le tattiche antifasciste della \"Searchlight magazine\". \nSolidarity Federation.\nNel marzo del 1994, il DAM cambi\u00f2 il suo nome in Solidarity Federation ed inizi\u00f2 a pubblicare la rivista trimestrale \"Direct Action\". Inoltre le organizzazioni locali iniziarono a pubblicare dei propri bollettini di notizie.\nSolFed \u00e8 la sezione britannica dell'Asociaci\u00f3n Internacional de los Trabajadores, l'internazionale anarcosindacalista, e assieme alla Anarchist Federation e Class War \u00e8 una delle organizzazioni anarchiche attuali pi\u00f9 grandi del Regno Unito.\nI membri del SolFed che lavorano nello stesso settore formano delle reti per promuovere la solidariet\u00e0 tra lavoratori con l'azione diretta. Allo stato attuale esistono due reti attive.\nFederalismo.\nLa Solidarity Federation si organizza secondo i principi del federalismo anarchico. La base delle federazioni sono i gruppi locali autonomi, gruppi di affiliati in una determinata area geografica. Questi gruppi locali si uniscono come Confederazioni per formare la organizzazione nazionale. Questo modello organizzativo si manifesta soprattutto nelle conferenze nazionali, dove ogni gruppo locale sceglie un delegato come rappresentante. I delegati non possono partecipare nelle conferenze in modo indipendente, ma si devono attenere al mandato del gruppo che rappresentano. La conferenza nazionale \u00e8 il pi\u00f9 alto organo decisionale presente nell'organizzazione.\nSu scala internazionale, la SolFed \u00e8 la sezione Britannica dell'Asociaci\u00f3n Internacional de los Trabajadores (AIT), una federazione anarcosindacalista internazionale. "}
{"id": "5984073", "revid": "123571336", "url": "https://it.wikipedia.org/wiki?curid=5984073", "title": "Gallus Anonymus", "text": "Gallus Anonymus (in italiano: Gallo Anonimo) \u00e8 l'autore anonimo della prima \"Cronaca polacca\". Noto anche solo come Gallo (in polacco: \"Gall\"), probabilmente \u00e8 stato un monaco benedettino vissuto intorno al XI-XII secolo.\nNella \"Cronaca\" scritta in latino racconta la storia della Polonia, dall'inizio della dinastia dei Piast fino circa al 1113 durante il regno di Boleslao III.\nLe origini.\nAbbiamo poche informazioni certe circa le origini e la vita dell'autore. Il suo intento, espresso esplicitamente nella \"Cronaca\", fu quello di restare anonimo. Gallo scrisse inoltre all'interno della \"Cronaca\", rivolgendosi ai vescovi polacchi, che non vuole suscitare l'invidia o usurpare il posto di nessuno, in quanto \u00e8 solo un pellegrino straniero interessato all'ottenimento di un'adeguata ricompensa e al ritorno nel suo luogo di professione:\nLa concentrazione di Gallo sui personaggi e sugli eventi conferma la sua volont\u00e0 di restare al di fuori del centro di attenzione, ma rende pi\u00f9 difficile la sua identificazione e il suo collocamento temporale.\nPeriodo di vita.\nL'autore della \"Cronaca\" \u00e8 vissuto durante il regno di Boleslao III, al quale ha dedicato pi\u00f9 volte la sua opera. In un solo punto della \"Cronaca\" si riferisce a un evento al quale aveva partecipato. Si tratta del pellegrinaggio penitenziale di Boleslao III avvenuto nel 1113, nel monastero di Somogyv\u00e1r in Ungheria. Intorno alla data di quell'evento l'autore arriv\u00f2 alla corte reale polacca dove compose la \"Cronaca\" con l'aiuto del cancelliere Micha\u0142 Adwaniec, che secondo alcune fonti ordin\u00f2 la composizione dell'opera, e del vescovo Pawe\u0142. Ad entrambi dedic\u00f2 due parti della \"Cronaca\". Dalle fonti storiche risulta che Pawe\u0142 fu vescovo di Pozna\u0144 proprio intorno al 1113.\nLa \"Cronaca\" si interrompe per motivi sconosciuti nella sezione dedicata al regno di Boleslao III. Si tratta della terza sezione dell'opera, ambientata intorno al 1109\u00a0\u2013 1113, durante le campagne vittoriose contro la Pomerania, il Sacro Romano Impero di Enrico V e i Boemi. L'ultimo riferimento temporale \u00e8 presente alla fine della terza sezione. Gallo si riferisce al re d'Ungheria, Colomanno, come a una persona vivente al tempo della composizione del testo. Colomanno mor\u00ec nel 1116 quindi possiamo affermare che il testo fu dettato al pi\u00f9 tardi nel 1116.\nSuccessivamente nel 1117 la famiglia Adwaniec cadde in disgrazia. Nell'introduzione alla terza sezione dell'opera infatti non appare pi\u00f9 la dedica al cancelliere Michal Adwaniec. Si crede che questo conflitto ebbe come risultato l'interruzione della \"Cronaca\". In seguito a questo fatto Gallo probabilmente lasci\u00f2 la Polonia.\nOrigine del nome.\nIl nome Gallo appare per la prima volta in una nota del XVI secolo del vescovo e storico Marcin Kromer. Tradizionalmente a partire da quella nota, nella quale l'autore sostiene la provenienza francese dell'autore chiamandolo per l'appunto Gallo (\"Un gallo ha scritto questa storia\"), gli storici iniziano ad adottare questa convenzione.\nEducazione e professione.\nGallo era una persona colta, aveva un'ottima conoscenza del latino e della Bibbia. Dalla \"Cronaca\" risulta che conosceva anche la mitologia romana. Nel testo sono presenti riferimenti alle opere classiche di autori tra i quali Virgilio, Ovidio e Cesare.\nGli storici ritengono che abbia ricevuto un'educazione riservata esclusivamente ai nobili e ai monaci dell'epoca. Inoltre dalla lettura del testo risulta che egli era gi\u00e0 uno scrittore esperto e prima di scrivere la \"Cronaca\" aveva probabilmente gi\u00e0 pubblicato altri lavori in precedenza.\nLa particolare abilit\u00e0 letteraria, lo stile dotato di una rilevante elasticit\u00e0 sono caratteristici dei monaci benedettini. Nell'opera l'autore si riferisce alla sua professione di fede, in particolare ai suoi voti. Afferma che dopo aver completato il suo lavoro sarebbe ritornato alla sua professione, ma non dice esplicitamente di essere un monaco benedettino.\nIpotesi sulla provenienza.\nCronologicamente la prima delle ipotesi sulla sua provenienza fu quella francese; in seguito si afferm\u00f2 quella ungherese. Attualmente sembra prevalere l'ipotesi di una sua origine veneziana. Tuttavia \u00e8 probabile che l'autore abbia fatto diversi viaggi e acquisito alcune tecniche di scrittura tipiche dei luoghi visitati che possono confondere gli studiosi.\nIpotesi francese e vallone-fiamminga.\n\u00c8 una delle ipotesi pi\u00f9 diffuse: lo stesso soprannome Gallo assegnato da Marcin Kromer si riferisce proprio alla sua presunta origine francese. Seconda questa ipotesi fu legato al monastero benedettino di Saint-Gilles in Provenza. La \"Cronaca\" presenta in effetti alcune tracce linguistiche antico francesi e nel testo sono presenti vari riferimenti a Sant'Egidio.\nAlcuni storici hanno ipotizzato anche che Gallo provenisse dalla Vallonia o dalle Fiandre. In particolare una sua possibile presenza nell'abbazia di San Lorenzo di Liegi gode di un riscontro nel testo della \"Cronaca\". L'autore menzion\u00f2 dettagliatamente gli ultimi anni di Enrico IV di Franconia. Si rifer\u00ec inoltre al giorno di San Lorenzo, patrono dell'abbazia di Liegi in occasione della vittoria di Boleslao III sui Pomerani.\nIpotesi ungherese.\nNella \"Cronaca\" risulta evidente una profonda conoscenza di Gallo della storia e geografia ungherese, e questo fa pensare che prima di giungere in Polonia abbia vissuto per lungo tempo in quella nazione. La sua presenza nel monastero di Somogyv\u00e1r in Ungheria nel 1113 \u00e8 confermata dallo stesso autore.\nInfatti tra gli eventi raccontati nell'ultima sezione della \"Cronaca\" fu descritto il pellegrinaggio penitenziale di Boleslao III. Gallo raccont\u00f2 il motivo di questo pellegrinaggio, causato dell'accecamento di Zbigniew di Polonia da parte di suo fratello, Boleslao III. Un fatto che suscit\u00f2 molta avversione da parte dei suoi sostenitori.\nSempre intorno al XII secolo venne composta la prima cronaca Ungherese (Gesta Hungarorum), scritta anch'essa da un autore anonimo, ma non esistono fonti attendibili che possano confermare che i due autori fossero la stessa persona.\nIpotesi veneziana.\n\u00c8 un'ipotesi che recentemente sta acquistando importanza soprattutto grazie agli studi di Tomasz Jasi\u0144ski, storico dell'Universit\u00e0 Adam Mickiewicz di Pozna\u0144. Secondo tale teoria Gallo fu un monaco benedettino del monastero veneziano di San Nicol\u00f2 al Lido. Sono stati individuati fatti storici e linguistici che sembrano confermare questa teoria. Nel 1110, durante un maremoto, il monastero aveva riportato gravi danni strutturali e i monaci furono costretti a spostarsi in altri luoghi. Secondo Jasi\u0144ski, tra i monaci ci fu Gallo, che si sarebbe trasferito proprio alla corte di Boleslao III. Possiamo pensare che l'autore fosse interessato alla ricompensa, proprio per tornare al monastero e restituirgli splendore.\nDal punto di vista linguistico la Storia della traslazione di San Nicola (in latino: \"Storia de translatione sancti Magni Nicolai\") presenta lo stesso stile ed \u00e8 probabile che sia stata scritta dallo stesso autore della \"Cronaca\" (entrambe le opere risultano scritte da autori anonimi). Secondo Jasi\u0144ski lo stile letterario della Traslazione, che narra dell'ottenimento e del trasporto della reliquia del santo da Mira a Venezia, \u00e8 identico alla \"Cronaca\". Entrambi i testi hanno una forma simile per quanto riguarda la presentazione della storia e sono state individuate alcune forme retoriche, vocaboli ricorrenti e locuzioni che coincidono in tutti e due i testi.\nEsistono altri indizi meno definitivi come la conoscenza della via Egnatia, un'antica strada conosciuta dai veneziani, fino alle abitudini come l'avversione dell'autore per il pesce sotto sale popolare all'epoca nelle tavole polacche.\nInfluenza culturale.\nLa \"Cronaca polacca\" di Gallo Anonimo costituisce il primo tentativo di presentare la storia dello Stato polacco. L'attendibilit\u00e0 dell'opera \u00e8 universalmente riconosciuta, nonostante sia impossibile accertare che tutti i fatti siano stati presentati in maniera oggettiva, a causa della scarsit\u00e0 di altre fonti scritte dell'epoca.\nL'opera di Gallo \u00e8 stata ripresa successivamente dagli altri storici e cronisti, tra i quali Vincenzo Kad\u0142ubek, il quale nella sua \"Chronica seu originale regum et principum Poloniae\", si era basato proprio sulle fonti provenienti dalla \"Cronaca\" di Gallus.\nIn particolare, spesso vennero riprese parti del pensiero di Gallo nelle quali l'autore afferm\u00f2 che la liberalit\u00e0 \u00e8 la massima virt\u00f9 del principe il quale deve la sua autorit\u00e0 a Dio e al popolo. Un pensiero che influenz\u00f2 la storia polacca, con l'avvento nel XVI secolo della cosiddetta libert\u00e0 dorata."}
{"id": "5984083", "revid": "72396", "url": "https://it.wikipedia.org/wiki?curid=5984083", "title": "Botola 1 Pro 2015-2016", "text": "La Botola 1 Pro 2015-16 \u00e8 la 60 edizione della massima divisione del Campionato marocchino di calcio. In questa stagione hanno giocato in 16 squadre per 30 giornate, per un totale di 240 partite. I primi due club accedono alla CAF Champions League 2017, al terzo posto accede alla Coppa della Confederazione CAF 2017, al quarto posto accede alla Champions League araba 2016, invece gli ultimi due scenderanno alla Botola 2 Pro 2016-2017. La squadra campione in carica \u00e8 il Wydad Casablanca"}
{"id": "5984089", "revid": "287204", "url": "https://it.wikipedia.org/wiki?curid=5984089", "title": "Koichi Morishita", "text": ""}
{"id": "5984094", "revid": "1851848", "url": "https://it.wikipedia.org/wiki?curid=5984094", "title": "Bart Bowen", "text": "Carriera.\nProfessionista dal 1990 al 2000, vinse due edizioni dei Campionati statunitensi. Prese parte a sei edizioni dei mondiali su strada e ad una edizione di quelli ciclocross.\nLa sua carriera si \u00e8 sviluppata al di fuori dal giro delle grandi corse europee, e difatti raccolse successi soprattutto nelle competizioni statunitensi. Tuttavia nel 1992 prese parte ad alcune corse a tappe europee importanti quali Tour de Suisse e Crit\u00e9rium International, mentre l'anno successivo gareggi\u00f2 in prove di Coppa del mondo come Amstel Gold Race e Cl\u00e1sica San Sebasti\u00e1n."}
{"id": "5984105", "revid": "287204", "url": "https://it.wikipedia.org/wiki?curid=5984105", "title": "Opere liriche di Georg Friedrich H\u00e4ndel", "text": "Le opere liriche di Georg Friedrich H\u00e4ndel comprendono 42 drammi musicali che furono scritti tra il 1705 ed il 1741 in vari generi.\nStoria.\nInizi\u00f2 a comporre opere in Germania e poi per un breve periodo in Italia con modesto successo. Non ebbe molta fortuna in questo genere fino al suo trasferimento in Inghilterra. La sua prima opera in Inghilterra, \"Rinaldo\" (1711), fu accolta con entusiasmo e diverse altre opere italiane ben presto fecero seguito. Tuttavia il posizionamento di H\u00e4ndel come figura centrale dell'opera in Inghilterra durante il XVIII secolo non si solidific\u00f2 fino a quando, sotto l'influenza di Thomas Arne, non inizi\u00f2 a comporre grandi opere con testi in lingua inglese. Anche se quasi tutte le sue opere in lingua inglese sono tecnicamente oratori e non opere, molti di loro, come Semele (1743), sono diventati una parte importante del repertorio operistico. La prima opera (opera seria - opera seria italiana) di H\u00e4ndel fu Almira (1705).\nDurante i 36 anni in cui l'opera italiana fu la sua principale preoccupazione, H\u00e4ndel ader\u00ec strettamente alla forma tipica del periodo, determinato dalla precedenza data al canto solista ed alla presentazione sul palcoscenico, in cui i cambi di scena venivano fatti di fronte alla pubblico e il sipario non veniva abbassato fino alla conclusione del lavoro. I recitativi, che precedevano le arie solistiche, di solito in forma di da capo (anche se spesso con un ritorno ridotto alla sezione principale), dominano le opere e le scene sono normalmente concepite per iniziare con diversi personaggi in scena, ognuno dei quali canta un'aria e poi esce. L'ultima scena si conclude in genere con un coro cantato da solisti; gli ensemble sono altrimenti atipici e principalmente limitati a scene di celebrazione comune; solo \"Dall'orror\" nell'atto 3 di \"Alcina\" (1735) raggiunge la profondit\u00e0 dei cori nelle opere corali inglesi. Le opere di H\u00e4ndel sembrano quindi essere molto simili a quelle dei suoi contemporanei; ci\u00f2 che le rende uniche \u00e8 la brillantezza della musica che trasmette sapientemente con immediato fervore gli stati emotivi dei personaggi nel contesto del dramma.\nPanorama.\nLe opere precedenti di H\u00e4ndel tendevano a essere di natura pi\u00f9 leggera, anche se ci sono momenti intermittenti, come ad esempio la scena della prigione da \"Almira\" (1705), che sono altamente drammatici. La musica di H\u00e4ndel per le sue prime opere in Inghilterra derivava spesso da idee musicali ed espressioni trovati nelle sue cantate e altre opere scritte durante il suo tempo trascorso in Italia (1706-1709). Ad esempio, la struttura armonica caratteristica di \"Agrippina\" (1709), \u00e8 ovviamente un riutilizzo di materiale conservato in questo periodo italiano. In generale le orchestrazioni di opere precedenti di H\u00e4ndel tendevano ad essere pi\u00f9 ricche e pi\u00f9 dolci che nelle sue opere successive, utilizzando strumenti supplementari come i fagotti per ottenere diversi colori tonali. La musica per \"Rinaldo\" (1711) in particolare utilizzava quattro trombe, una scelta strumentale che H\u00e4ndel non ha mai ripetuto altrove.\nA cominciare da Ottone (1722), H\u00e4ndel compose numerose opere per la Royal Academy of Music nel 1720. Con l'eccezione di \"Flavio\" (1723), le opere di questo periodo sono pi\u00f9 gravi nel tono e l'espressione musicale \u00e8 pi\u00f9 astutamente allineata al dramma che nelle sue precedenti opere. Di particolare importanza in questo periodo \u00e8 \"Giulio Cesare\" (1724), che contiene una delle partiture pi\u00f9 estese ed emotivamente potenti di H\u00e4ndel. In questo lavoro si trovano musica sontuosa ed abili caratterizzazioni che l'hanno resa una delle opere di H\u00e4ndel pi\u00f9 frequentemente riproposte nel corso dei secoli XX e XXI. Degne di nota sono anche \"Tamerlano\" (1724) e \"Rodelinda\" (1725), che hanno ruoli da tenore principale particolarmente suggestivi che Handel scrisse appositamente per Francesco Borosini. Le opere successive che H\u00e4ndel scrisse per l'Accademia non furono un successo come le precedenti. I due principali soprani dell'Accademia, Francesca Cuzzoni e Faustina Bordoni, erano altamente competitive e H\u00e4ndel dovette soddisfare entrambe ugualmente in queste ultime opere dell'Accademia. Con l'eccezione di \"Admeto\" (1727), il tentativo di bilanciare i due ruoli principali di soprano all'interno di un'unica opera ha dimostrato di ostacolare il lavoro sia musicalmente che drammaticamente.\nDurante il 1730, H\u00e4ndel torn\u00f2 a scrivere opere di carattere comico e fantastico o eroico, in gran parte perch\u00e9 non aveva pi\u00f9 tempo per soddisfare i gusti dell'Accademia nella scelta di libretti. Queste opere, come \"Partenope\" (1730), \"Orlando\" (1733) e \"Alcina\" (1735), furono influenzate dalle opere di Leonardo Vinci e Leonardo Leo e sono scritti in modo pre-classico. Durante questo periodo, H\u00e4ndel inizi\u00f2 a utilizzare pi\u00f9 spesso le scene nelle sue opere e verso la met\u00e0 degli anni 1730 stava scrivendo alcune delle sue arie pi\u00f9 drammaticamente commoventi, come ad esempio la scena della follia di \"Orlando\" e la fine dell'Atto 2 di \"Alcina\". La dimensione delle orchestre di questi lavori era anche pi\u00f9 grande, in quanto H\u00e4ndel utilizz\u00f2 12 violini, 8 viole, 6 violoncelli, 4 contrabbassi e due clavicembali, oltre a quattro fagotti e una serie di altri strumenti a fiato. In opere come \"Oreste\" (1734), H\u00e4ndel tent\u00f2 di sintetizzare l'opera italiana con l'opera francese nelle sequenze di danze e cori, ma non fece ulteriori sperimentazioni in questo settore al di fuori delle opere del 1734 e 1735. Due delle opere di questo periodo, \"Ariodante\" (1735) e \"Atalanta\" (1736) si discostavano dai libretti eroici tradizionalmente utilizzati da H\u00e4ndel, adottando una intimit\u00e0 romantica pi\u00f9 realistica.\nEntro la fine del 1730, l'attenzione di H\u00e4ndel fu distolta sempre pi\u00f9 da comporre opere e molto pi\u00f9 focalizzata sull'oratorio inglese. Un certo numero di sue opere dal 1737 mancano della brillantezza dei suoi lavori precedenti, molto probabilmente a causa di questo mutamento di interesse. Eppure le sue opere \"Giustino\" (1737) e \"Serse\" (1738) contengono musica molto bella. \"Serse\" si distingue anche per aver mescolato con successo la commedia e la tragedia toccante in una trama magistralmente artigianale, uno sviluppo ripetuto con meno successo in \"Imeneo\" (1740). L'ultima opera italiana di H\u00e4ndel, \"Deidamia\", fu prodotta nel 1741 e non fu accolta molto bene, poich\u00e9 il gusto degli inglesi per l'opera italiana era ormai tramontato. H\u00e4ndel torn\u00f2 ancora una volta al teatro musicale con la semi-opera \"Alceste\" nel 1750.\nLista delle opere.\nDi seguito \u00e8 riportato un elenco completo delle opere liriche di H\u00e4ndel. Sono tutte opere serie in tre atti se non diversamente indicato.\nL'H\u00e4ndel House Museum al 25 di Brook Street e la BBC Radio 3 lavorarono insieme per celebrare la vita e la musica di H\u00e4ndel nel 2009, con la BBC Radio 3 che trasmise tutte le 42 opere complete, 8 gennaio\u00a0\u2013 25 luglio 2009."}
{"id": "5984109", "revid": "726373", "url": "https://it.wikipedia.org/wiki?curid=5984109", "title": "Risci\u00f2 (romanzo)", "text": "Risci\u00f2 () \u00e8 un romanzo di Lao She pubblicato dapprima a puntate su una rivista letteraria a partire dal gennaio 1937. \nIl romanzo, nel quale sono narrate le vicende di Xi\u00e1ngzi, un giovane tiratore di risci\u00f2 nella Pechino degli anni venti, \u00e8 considerato il capolavoro di Lao She e un classico della letteratura cinese moderna .\nGenesi dell'opera.\n\"Lu\u00f2tuo Xi\u00e1ngzi\" fu iniziato nel 1936 e pubblicato dapprima a puntate sulla rivista \"Vento cosmico\" () a partire dal gennaio 1937. Storicamente, nell'anno 1937 la Cina, funestata dalla guerra civile fra i nazionalisti di Chiang Kai-shek e i comunisti di Mao Zedong, era alla vigilia dell'invasione giapponese. Nella versione del 1937 il romanzo rifletteva la situazione politica, da cui si irradiava un tono pessimistico di fondo: un ragazzo onesto e laborioso in una societ\u00e0 moralmente degradata iniziava un percorso di abiezione morale che si concludeva nella denuncia del suo vecchio padrone alla polizia segreta. \nNel 1945 Evan King esegu\u00ec una traduzione del romanzo in lingua inglese, non autorizzata dall'autore; la traduzione di King presentava numerose e importanti varianti rispetto all'originale, e un finale decisamente positivo. La traduzione di King ebbe tuttavia molto successo e fu tradotta a sua volta in altre lingue fra cui l'italiano. \nNel 1949 Lao She ritorn\u00f2 dagli Stati Uniti nella Repubblica popolare cinese; nel 1954 fu pubblicata una nuova edizione di \"Lu\u00f2tuo Xi\u00e1ngzi\" in lingua cinese accompagnata dal testo inglese a fronte (Foreign Languages Press edition). Tale versione fu profondamente rivista rispetto all'edizione pubblicata su \"Yuzhou feng\" nel 1937 in quanto l'autore aveva modificato il tono pessimistico di fondo e aveva espunto alcuni brani giudicati nella Cina del 1954 \"non necessari\" (\u00abtaken out some of the coarser language and some unnecessary descriptions\u00bb). La versione del 1954 \u00e8 stata tradotta in inglese da Jean M. James nel 1979. In lingua francese esistono due diverse traduzioni dell'edizione cinese del 1954.\nTrama.\nNel romanzo sono narrate le vicende di Xi\u00e1ngzi, un giovane tiratore di risci\u00f2, ritratto inizialmente come un giovane ingenuo ma profondamente onesto, dall'animo generoso, dedito al lavoro in maniera quasi ossessiva. Appena arrivato a Pechino dalla campagna, Xi\u00e1ngzi \u00e8 molto forte, taciturno, deciso a diventare economicamente indipendente senza chiedere aiuto a nessuno. Dopo innumerevoli sacrifizi, Xi\u00e1ngzi riesce a comprarsi un risci\u00f2 tutto per lui; ma la fortuna non gli \u00e8 amica. Uno degli eserciti in lotta nella guerra civile giunge a Pechino: Xi\u00e1ngzi viene privato del risci\u00f2, arruolato con la forza, e portato nel Nord con il resto della truppa. Riesce a fuggire, riportando con s\u00e9 alcuni cammelli sottratti all'esercito. Questa vicenda viene diffusa a Pechino donde il soprannome (\"Cammello Fortunato\"). Comincia tuttavia la decadenza morale del giovane, fino ad allora onesto. Il ragazzo comincia una durissima lotta per economizzare e comprare un nuovo risci\u00f2. Subisce le angherie della polizia segreta; viene nuovamente imbrogliato; \u00e8 costretto a sposare una ragazza che aveva messo incinta, per poi vederla morire di parto. Il percorso del giovane verso l'abiezione morale termine quando, disperato, denuncer\u00e0 alla polizia segreta, per pochi soldi, il suo vecchio padrone."}
{"id": "5984117", "revid": "1718925", "url": "https://it.wikipedia.org/wiki?curid=5984117", "title": "Antipositivismo", "text": "Per antipositivismo s'intende non una corrente univoca, ma un orientamento di pensiero di autori che fanno capo a concezioni filosofiche diverse tra loro, ma accomunate da una forte opposizione al positivismo. \nCome osserva Nicola Abbagnano: \u00abNonostante questa profonda incidenza culturale, il Positivismo...ha finito per sembrare un nuovo dogmatismo, avente la pretesa di racchiudere l'uomo negli schemi riduttivi della scienza. Anzi, il Positivismo... \u00e8 apparso come una nuova metafisica della scienza...Tutto ci\u00f2 spiega la massiccia \"reazione antipositivistica\" che ha caratterizzato la filosofia degli ultimi decenni dell'Ottocento e degli inizi del Novecento.\u00bb A questa reazione ha contribuito lo sviluppo stesso delle scienze avvenuto proprio in contrasto con \u00abil quadro gnoseologico ed epistemologico del Positivismo\u00bb \nNascono cos\u00ec, tra la fine dell'Ottocento e i primi del Novecento, filosofie che hanno in comune una intensa opposizione al positivismo rivendicando, soprattutto in Francia con \u00c9mile Boutroux, Maurice Blondel, Henri Bergson il carattere spiritualista del pensiero indirizzato a \u00ab...riconoscere il primato della coscienza nell'interpretazione della realt\u00e0 e a concepire la filosofia come auscultazione interiore e ripiegamento dell'anima su se stessa...\u00bb e altre correnti di pensiero come il neoidealismo di Samuel Alexander, di Alfred North Whitehead e, in Italia, di Benedetto Croce e di Giovanni Gentile che vogliono riaffermare la storia, \u00abcome sfera della libert\u00e0 e dello spirito, e quindi di ogni valore morale, rispetto a quello della scienza sperimentale, come sfera della necessit\u00e0 e della natura, irresponsabile e perci\u00f2 scevra di valori.\u00bb \nDiverse correnti idealistiche hanno apprezzato l'intento antimetafisico e antiastrattistico, del positivismo e hanno voluto presentarsi esse stesse come dotate di una maggiore \"positivit\u00e0\" nella loro stessa interpretazione del reale: \u00abcos\u00ec, per es., tanto il pragmatismo del James e dello Schiller quanto l'intuizionismo del Bergson e la fenomenologia del Husserl si sono talora definiti come migliore o assoluto positivismo, e lo stesso termine \u00e8 stato qualche volta usato anche a proposito dell'idealismo italiano contemporaneo (pur cos\u00ec antipositivistico nel suo iniziale atteggiamento polemico) per alludere al suo carattere di piena giustificazione della concreta esperienza.\u00bb \nCon il termine \"antipositivismo\" s'intende anche un diverso metodo d'indagine nello studio dei fenomeni sociali che si sostiene non possano essere indagati allo stesso modo dei fenomeni naturali utilizzando statistiche e esperimenti. Gli aderenti a questa corrente sociologica, chiamata anche \"interpretativismo\" o \"sociologia interpretativa\", si basano nei loro studi sulla ricerca etnografica, sulle conversazioni e analisi o su interviste aperte. "}
{"id": "5984140", "revid": "1543377", "url": "https://it.wikipedia.org/wiki?curid=5984140", "title": "1. Volleyball-Club Wiesbaden 2015-2016", "text": "Questa voce raccoglie le informazioni riguardanti il 1. Volleyball-Club Wiesbaden nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica\nArea sanitaria"}
{"id": "5984147", "revid": "400518", "url": "https://it.wikipedia.org/wiki?curid=5984147", "title": "Blotting", "text": ""}
{"id": "5984149", "revid": "92723", "url": "https://it.wikipedia.org/wiki?curid=5984149", "title": "Spezia Calcio 1997-1998", "text": "Questa pagina raccoglie le informazioni riguardanti lo Spezia Calcio nelle competizioni ufficiali della stagione 1997-1998."}
{"id": "5984151", "revid": "4711", "url": "https://it.wikipedia.org/wiki?curid=5984151", "title": "Nazionale di calcio della Serbia Under-19", "text": ""}
{"id": "5984152", "revid": "124123", "url": "https://it.wikipedia.org/wiki?curid=5984152", "title": "Gianni Smaniotto", "text": "Fondatore di Hyphen (1978), l'azienda bolognese che introdusse nei giornali e nell'industria editoriale in genere nuove idee lungimiranti inventando sistemi editoriali che hanno cambiato il precedente assetto e consentito l'impaginazione elettronica dei giornali.\nTecnicamente era uno dei massimi nomi nel mondo della prestampa. \u00c8 stato un imprenditore italiano con una vera vocazione internazionale. Anticipatore dell'era di internet, i suoi sistemi editoriali erano proiettati verso una tecnologia all'avanguardia.\nRicordato per il suo entusiasmo, genialit\u00e0 e generosit\u00e0, \u00e8 stato uno dei protagonisti della rivoluzione delle arti grafiche avvenuta tra gli anni '70 e l'inizio degli anni '90.\nAlla fine degli anni '80 ha spostato il quartier generale dell'azienda da Bologna (Italia) a Londra (UK). La sua vita era divisa tra Bologna (Italia), Milano (Italia), Londra (UK) e Boston (USA) ma viaggiava continuamente per recarsi presso le redazioni dei giornali pi\u00f9 importanti del mondo.\nA Bologna vivevano la moglie Anna (17 dicembre 1939 - 25 dicembre 1998) e i figli, Alessandro (1973) ed Elisabetta (1976).\n\u00c8 ricordato nel settore della carta stampata per la sua chiara visione dei problemi e della loro logica soluzione in un contesto di velocissimo sviluppo tecnologico.\nGianni Smaniotto, laureato in economia e commercio, durante gli anni dell'Universit\u00e0 aveva lavorato per IBM a Milano; in seguito era diventato direttore tecnico de Il Giornale d'Italia (1901-1976) a Roma per poi trasferirsi a Bologna e lavorare presso la Poligrafici Editoriale.\n\u00c8 morto in aereo (in Germania), il giorno dopo il suo cinquantunesimo compleanno, mentre tornava in Italia dal Canada dove era stato per lavoro.\nI sistemi editoriali di Gianni Smaniotto erano entrati in tremila/quattromila tipografie di tutto il mondo e, in Italia, nelle tipografie di testate del calibro de: IPZS \u2013 Istituto Poligrafico e Zecca dello Stato Roma; Fiat Torino; L\u2019Osservatore Romano Vaticano; Tipografia Vaticana; ILTE \u2013 Industria Libraria Tipografica Editrice Torino; Seat PG - Seat Pagine Gialle Torino; SAT Roma; Il Mattino dell'Alto Adige; L'Eco di Bergamo; L'Unit\u00e0; Messaggero Veneto; Il Mattino di Padova; L'Indipendente di Milano (e Roma); La Voce (Roma e Milano) - Piemmei; Gazzetta di Parma; Libert\u00e0 di Piacenza; Paese Sera; Bardi \u2013 Tipografia del Senato Roma; L'Unione Sarda; Guida Monaci Roma; La Stampa di Torino; La Voce Repubblicana Roma; L'Adige di Trento; CEU - Casa Editrice Universo Milano; Tipografia Antoniana; Monotipia Olivieri Milano; Fotocomposer Roma; Emilcomp Battipaglia; AGF \u2013 Arti Grafiche Friulane; Tipografia Missio Udine; Istituto S. Zeno; Lancio (fotoromanzi); Editoriale Fato\u00a0\u2013 totocorriere; Giornale Il Cavallo (Cavalli e Corse); Athesia Druck Bolzano.\nVantava clienti di primissimo livello anche all'estero tra cui Poligrafo Mozhaiskom (Soyuzpoligrafproma), uno dei pi\u00f9 noti Poligrafici dello Stato Sovietico, sito nella citt\u00e0 Mozhaysk (a circa 100\u00a0km ad ovest di Mosca), la tipografia principale dell'editore Progress (\u041f\u0440\u043e\u0433\u0440\u0435\u0441\u0441), che stampava propaganda e libri per l'USSR per tutto il mondo, in tutte le lingue.\nAveva uffici in tutto il mondo tra cui: Bologna, Milano, Roma, Parigi, Londra, Amsterdam, Helsinki, Sydney, Boston, Miami."}
{"id": "5984153", "revid": "181699", "url": "https://it.wikipedia.org/wiki?curid=5984153", "title": "Sangar (Jakuzia)", "text": "Sangar (in lingua russa \u0421\u0430\u043d\u0433\u0430\u0440, in sacha \u0421\u0430\u043d\u0433\u0430\u0430\u0440) \u00e8 un insediamento di tipo urbano di 3974 abitanti situato nella Sacha-Jacuzia, in Russia. \u00c8 il centro amministrativo del Kobjajskij ulus. Si trova sulla riva destra della Lena, 334\u00a0km a nord della capitale Jakutsk.\nL'insediamento \u00e8 apparso nel 1928 con la scoperta e lo sfruttamento di giacimenti di carbone. Nel 1956 vennero scoperti giacimenti di gas. Dagli anni Sessanta la produzione di carbone \u00e8 andata diminuendo, fino alla chiusura definitiva della miniera nel 1997.\nA nord della cittadina c'\u00e8 un aeroporto (codice ICAO UEMS). \nAltri progetti.\n "}
{"id": "5984165", "revid": "83531", "url": "https://it.wikipedia.org/wiki?curid=5984165", "title": "Associazione Calcio Nuova Maceratese 1998-1999", "text": "Questa pagina raccoglie le informazioni riguardanti l'Associazione Calcio Nuova Maceratese nelle competizioni ufficiali della stagione 1998-1999."}
{"id": "5984166", "revid": "1543377", "url": "https://it.wikipedia.org/wiki?curid=5984166", "title": "Rote Raben Vilsbiburg 2015-2016", "text": "Questa voce raccoglie le informazioni riguardanti il Rote Raben Vilsbiburg nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica\nArea sanitaria"}
{"id": "5984167", "revid": "767487", "url": "https://it.wikipedia.org/wiki?curid=5984167", "title": "Hear &amp; Now!", "text": "Hear &amp; Now! \u00e8 il secondo (ed ultimo) album discografico della Butts Band, pubblicato dall'etichetta discografica Blue Thumb Records nel gennaio (o) febbraio del 1975.\nFormazione.\nMusicista aggiunto\nNote aggiuntive"}
{"id": "5984169", "revid": "1494169", "url": "https://it.wikipedia.org/wiki?curid=5984169", "title": "Il ragazzo del risci\u00f2", "text": ""}
{"id": "5984170", "revid": "124220686", "url": "https://it.wikipedia.org/wiki?curid=5984170", "title": "WAGS", "text": "WAGS \u00e8 l'acronimo di Wives And Girlfriends (la S \u00e8 per il plurale inglese) ovvero mogli e fidanzate di sportivi famosi, in particolare calciatori. \u00c8 usato anche al singolare, WAG, per indicare una specifica partner di uno sportivo famoso. Solitamente si tratta di modelle, attrici o starlette televisive che, anche grazie alla loro vicinanza con i compagni sportivi, ottengono maggiore notoriet\u00e0 presso il grande pubblico.\nIl termine fu usato per la prima volta dai tabloid inglesi per indicare le mogli e le fidanzate dei calciatori della Nazionale di calcio dell'Inghilterra. \u00c8 entrato nell'uso comune durante i Mondiali di calcio FIFA 2006, anche se il termine era stato coniato in precedenza. L'acronimo da allora \u00e8 stato utilizzato anche dai giornali negli altri Paesi per descrivere le partner femminili degli sportivi in generale, pur se rimane prevalente l'ambito calcistico.\nNascita e utilizzo del termine.\nL'interesse per le compagne dei calciatori risale agli anni 50 del XX secolo, quando fu data ampia risonanza al matrimonio dell'allora capitano inglese, Billy Wright, con la cantante Joy Beverley. Verso la fine degli anni '60, l'allora capitano Bobby Moore (1941-93) e la sua prima moglie Tina erano diventati una coppia \"glamour\" e \"dorata\".\nDurante i Mondiali di Calcio del 1970 l'allora ct inglese espresse perplessit\u00e0 per la presenza di alcune avvenenti compagne dei giocatori durante la competizione, cosa poi giustificata dopo l'eliminazione della squadra ai quarti di finale, rimarcando altres\u00ec come invece nei Mondiali disputati in Inghilterra nel 1966 (e vinti dalla compagine di casa) il ritiro fosse vietato alle mogli o fidanzate dei calciatori.\nL'interesse per queste figure femminili torn\u00f2 alla ribalta alla fine degli anni 90 quando David Beckham, campione e capitano dell'Inghilterra, spos\u00f2 l'ex Spice-Girls Victoria Adams e dalla stampa di gossip fu dato ampio risalto a tutto ci\u00f2 che facevano le due celebrit\u00e0. Nasce in questo ambito lo stereotipo della WAG, ovvero una bella ragazza compagna di uno sportivo famoso - particolarmente un calciatore - che vive nell'agiatezza che gli consente l'alto ingaggio del compagno e che non perde occasione per esibire il suo fisico sui social network.\nIl primo utilizzo riscontrato del termine WAG sembra risalire al 2002 quando comparve in una articolo del Sunday Telegraph, tuttavia la maggiore notoriet\u00e0 arriv\u00f2 nel 2006 quando la stampa inglese, in corrispondenza dei Mondiali di calcio, dava ampio risalto all'attivit\u00e0 di gossip delle compagne dei calciatori inglesi impegnati nella manifestazione. In tale contesto le WAGS di maggiore spicco erano Victoria Beckham, moglie del fuoriclasse David Beckham (definita \"La regina delle WAGS\"), Cheryl Cole, moglie all'epoca di Ashley Cole, Coleen Rooney, moglie di Wayne Rooney. Anche la moglie dell'allora allenatore Sven-G\u00f6ran Eriksson, l'avvocato italiano Nancy Dell'Olio, godeva di una certa popolarit\u00e0 per il suo rapporto con lo svedese.\nMolte celebrit\u00e0 sono considerate WAG, avendo sposato o frequentato uno sportivo famoso: tra le pi\u00f9 famose si includono la gi\u00e0 citata Victoria Beckham, Gisele B\u00fcndchen, Hilary Duff, Khloe Kardashian, Carrie Underwood.\nSpesso, a parte rari casi, queste starlette vivono di luce riflessa il tempo della loro presenza accanto ai calciatori famosi. Alcune di loro riescono ad emergere nel mondo della moda o della televisione grazie alla loro avvenenza fisica. Oggi il connubio calciatore - modella rappresenta la quasi normalit\u00e0 nel mondo del gossip. Vi sono tuttavia esempi di mogli o compagne di calciatori che vengono definite WAGS pur non facendo parte del mondo dello spettacolo ma suscitano interesse nel gossip per la loro avvenenza fisica.\nCritiche.\nIn una conferenza stampa nell'ottobre 2008 il calciatore Rio Ferdinand ha pesantemente criticato la cultura WAGS, in particolare quella del Mondiale di due anni prima, definendolo un \"circo\" e lodando il nuovo allenatore dell'Inghilterra Fabio Capello per aver imposto un regime pi\u00f9 disciplinato. L'ex capitano del Manchester United Roy Keane si era scagliato contro le mogli e le fidanzate dei calciatori, cos\u00ec come il loro stile di vita lussuoso, durante la stagione senza trofei nel 2001-2002. Keane ha incolpato la perdita di forma della squadra all fissazione di alcuni dei suoi compagni per la ricchezza, affermando di aver \"dimenticato il gioco, perso la fame di vittorie per seguire il Rolex, le macchine, la villa\".\nAlcune donne ritenute WAGS dalla stampa hanno preso le distanze da questa caratterizzazione stereotipata di ragazze intente solo allo shopping e alla vita vacua. Ad esempio la cantante Cheryl Cole delle Girls Aloud, ha sottolineato il fatto che lei fosse in realt\u00e0 una donna in carriera e non solo la moglie di un calciatore. La cantante Jamelia (il cui fidanzato calciatore, Darren Byfield ha giocato per la Giamaica) ha operato una distinzione tra, da un lato, quelle WAGS, come Victoria Beckham e Cheryl Cole, che \"hanno un lavoro e una carriera\" e, dall'altro, quelle che, a suo avviso, avevano solo \"priorit\u00e0 sbagliate\" e semplicemente spendevano i soldi dei loro fidanzati.Nel 2010, la Commissione per le pari opportunit\u00e0 e i diritti umani (EHRC) ha criticato il termine come sessista e ha dichiarato che \u00e8 offensivo, poich\u00e9 veniva spesso usato per sminuire le donne. Dana Johannsen ha descritto il termine come\" il pi\u00f9 odioso acronimo in sport\".\nWAGS in Italia.\nIn Italia vi sono svariati casi di WAGS. Tra i primi esempi in tal senso, anche se all'epoca il termine non era utilizzato, si possono citare la showgirl Elisabetta Canalis e la modella e attrice Martina Colombari. La prima fu al centro di un fidanzamento con il calciatore Christian Vieri che monopolizz\u00f2 le cronache rosa nei primi anni 2000 (in seguito i due si sono lasciati) da cui si cre\u00f2 il binomio calciatore-velina, utilizzato all'epoca per definire questo tipo di fidanzamenti. In quegli anni inizi\u00f2 a diffondersi questo tipo di relazioni tra sportivi e soubrette.\nLa seconda, ex Miss Italia, dopo un fidanzamento con il campione di sci Alberto Tomba, spos\u00f2 nel 2004 Alessandro Costacurta, all'epoca difensore del Milan, ed \u00e8 tuttora compagna dell'ex calciatore.\nUna delle WAGS pi\u00f9 nota \u00e8 la conduttrice Ilary Blasi, moglie del campione Francesco Totti dal 2005. Anche la conduttrice Simona Ventura fu sposata dal 1998 al 2004 con il calciatore Stefano Bettarini quando ancora il termine WAGS non era utilizzato. La giornalista e conduttrice televisiva Ilaria D'Amico, compagna di Gianluigi Buffon, \u00e8 un altro esempio di WAG famosa. In precedenza lo stesso giocatore \u00e8 stato sposato con la modella Alena \u0160eredov\u00e1.\nNella cultura di massa.\nNel 2002 fu prodotta dalla ITV una serie televisiva drammatica intitolata \"Footballers' Wives\" (\"Le mogli dei calciatori\") in cui venivano narrate le vicende di un gruppo di mogli di calciatori e dei loro compagni. La serie \u00e8 incentrata sul fittizio Earls Park Football Club (soprannominato \"Sparks\") ed \u00e8 basata sul libro \"Footballers 'Wives Tell Their Tales,\" di Shelley Webb, moglie del calciatore britannico Neil Webb. I personaggi ricalcavano la percezione dello stile di vita delle WAGS, in particolare di Victoria Beckham. Il termine Footballer's Wife and\u00f2 a sovrapporsi in parte con quello di WAGS ma il secondo era pi\u00f9 generico, mentre il primo connotava uno stile di vita specifico del mondo del calcio.\nUna serie televisiva statunitense del 2015 intitolata \"WAGS \u00e8\" andata in onda su E! network. E' un reality show che presenta sia la vita professionale che quella personale di diverse donne compagne di sportivi. di Los Angeles Sono state prodotte anche due serie spin-off, \"WAGS Miami\" e \"WAGS Atlanta\", incentrate rispettivamente sulle donne di Miami e Atlanta. Un'altra serie tv trasmessa da VH1 intitolata \"Basketball Wives\" e le sue spin-off hanno anche coinvolto le WAGS di giocatori di basket professionisti.\nNella canzone di Estelle \" American Boy \", Kanye West rappa i testi; \"Ma parlo ancora di quel ca-a-sh, perch\u00e9 un sacco di WAGS vogliono sentirlo\".\nDue romanzi sono stati pubblicati usando il termine WAG, entrambi scritti da Alison Kervin. Il primo, \"A Wag's Diary\", \u00e8 uscito nell'ottobre 2007, pubblicato da Harper Collins; il secondo, \"A Wag's Diary in LA\" , \u00e8 stato pubblicato nel giugno 2008."}
{"id": "5984181", "revid": "599013", "url": "https://it.wikipedia.org/wiki?curid=5984181", "title": "Miriam Picchi", "text": "Carriera.\nClub.\nMiriam Picchi si appassiona al gioco del calcio fin dalla giovanissima et\u00e0 decidendo di iniziare l'attivit\u00e0 agonistica tesserandosi con il Tecchiena, omonima frazione del comune di Alatri, per imparare i fondamentali nella loro scuola calcio e giocare nelle formazioni miste fino al raggiungimento dell'et\u00e0 limite indicata dalla federazione.\nNell'estate 2011 viene contattata dalla dirigenza della Lazio che le offre l'opportunit\u00e0 di continuare l'attivit\u00e0 in una formazione interamente femminile nelle sue formazioni giovanili dalla stagione entrante. Le sue prestazioni convincono la societ\u00e0 a inserirla come riserva nella rosa della squadra titolare che partecipa alla Serie A, la massima serie del campionato italiano, dove fa il suo debutto il 5 maggio 2012, alla 24\u00aa giornata di campionato, quando il mister Igor Jankole sul 1-2 con il Bardolino Verona decide per il cambio all'84' con Silvia De Luca, incontro poi terminato per 3-1 per le veronesi. Picchi resta alla Lazio per quattro stagioni consecutive, due delle quali nella massima serie e, dopo la retrocessione patita al termine della stagione 2012-2013, le ultime in Serie B, tornata secondo livello del campionato italiano.\nDurante il calciomercato estivo 2015 la Res Roma annuncia di aver sottoscritto un accordo con l'atleta per disputare la stagione 2015-2016, inserita sia nella squadra titolare dandole l'opportunit\u00e0 di giocare nuovamente in Serie A dopo due stagioni in cadetteria che, grazie all'et\u00e0, nella formazione che difende lo scudetto del Campionato Primavera conquistato la stagione precedente.\nAl termine della stagione 2017-2018 la Res Roma ha ceduto il proprio titolo sportivo di partecipazione al campionato di Serie A alla neonata AS Roma, svincolando tutte le sue tesserate. Picchi per la stagione 2018-2019 si \u00e8 accordata con la , partecipante al campionato di Serie B a girone unico.\nNell'estate 2019 \u00e8 andata a giocare per la prima volta fuori da Roma, accordandosi con il , sempre in Serie B.\nDopo due stagioni consecutive al Ravenna, nel luglio 2021 si \u00e8 trasferita al .\nNazionale.\nNell'agosto 2015 il tecnico federale Enrico Sbardella, responsabile della Nazionale italiana Under-19, la inserisce nell'iniziale rosa delle 25 atlete convocate in vista della prima fase di qualificazione all'edizione 2016 del Campionato europeo di categoria, senza tuttavia essere impiegata."}
{"id": "5984182", "revid": "81523044", "url": "https://it.wikipedia.org/wiki?curid=5984182", "title": "Helen Joanne &quot;Jo&quot; Cox", "text": ""}
{"id": "5984186", "revid": "262387", "url": "https://it.wikipedia.org/wiki?curid=5984186", "title": "Friuli Doc", "text": "Friuli Doc \u00e8 un evento enogastronomico annuale che si tiene a Udine dal 1995.\nL'evento \u00e8 organizzato dall'amministrazione comunale e si tiene nel centro storico cittadino per quattro giorni. All'interno della manifestazione sono presenti stand enogastronomici e artigianali. Inoltre la manifestazione \u00e8 accompagnata da varie iniziative: corsi di cucina, degustazioni guidate, dimostrazioni e laboratori, presentazioni e convegni, focus sui prodotti tipici, mostre, spettacoli di strada, laboratori didattici per bambini e musica.\nEdizioni.\nOgni edizione viene dedicata a un tema principale. Le denominazioni ufficiali degli eventi sono state:\nDal 2005 al 2011, in collaborazione con l'ente regionale per il turismo del Friuli Venezia Giulia, la manifestazione \u00e8 stata dedicata ogni anno ad una parte del territorio diversa, in modo tale da valorizzare e pubblicizzare le eccellenze delle singole zone.\nNel 2012 e 2013, in collaborazione con ERSA(\"Agenzia Regionale per lo Sviluppo Rurale\"), la manifestazione non \u00e8 stata dedicata ai territori ma ad un prodotto tipico che presenta modalit\u00e0 di lavorazione diversa nelle singole zone.\nNel 2014 la manifestazione \u00e8 stato dedicato alla ricorrenza del suo ventesimo anno.\nL'edizione 2015 \u00e8 stata dedicata all'Expo 2015 in un ideale collegamento con la manifestazione svoltasi a Milano.\nL'edizione del 2016, programmata dall'8 all'11 settembre, vuole rinnovare l'organizzazione, presentando in ogni via del centro cittadino un prodotto tipico."}
{"id": "5984188", "revid": "71433", "url": "https://it.wikipedia.org/wiki?curid=5984188", "title": "El Clan", "text": ""}
{"id": "5984195", "revid": "1048993", "url": "https://it.wikipedia.org/wiki?curid=5984195", "title": "Roger Guyett", "text": ""}
{"id": "5984197", "revid": "1272592", "url": "https://it.wikipedia.org/wiki?curid=5984197", "title": "Associazione Sportiva Gubbio 1910 1998-1999", "text": "Questa pagina raccoglie le informazioni riguardanti l'Associazione Sportiva Gubbio 1910 nelle competizioni ufficiali della stagione 1998-1999."}
{"id": "5984202", "revid": "76963", "url": "https://it.wikipedia.org/wiki?curid=5984202", "title": "Ryan Stiles", "text": "\u00c8 principalmente noto per aver collaborato con Drew Carey in The Drew Carey Show e in Whose Line Is It Anyway?. Inoltre ha interpretato il ruolo di Herb Melnick nella sitcom Due uomini e mezzo.\nBiografia.\nStiles nacque a Seattle, Washington da genitori canadesi.A 10 anni si trasfer\u00ec con la famiglia a Vancouver. All'et\u00e0 di 17 anni, nonostante i genitori fossero contrari, cominci\u00f2 a fare spettacoli di cabaret. Nel 1989 cattur\u00f2 l'attenzione dei produttori del programma inglese Whose Line Is It Anyway? Stiles divenne un ospite regolare nello show fino alla sua fine nel 1998.\nNel 1995 Drew Carey lo ingaggi\u00f2 per interpretare Lewis Kiniski nello show di Carey The Drew Carey Show.\nTre anni dopo Carey riusc\u00ec a ottenere i diritti per la versione statunistense di Whose Line Is It Anyway? Stiles e Colin Mochrie diventarono i comici fissi dello show fino alla cancellazione nel 2006.\nDal 2004 al 2015 ha interpretato Herb Melnick nella sitcom Due uomini e mezzo.\nDal 2013 partecipa alla nuova serie di Whose Line Is It Anyway? in veste di comico e produttore."}
{"id": "5984212", "revid": "31886", "url": "https://it.wikipedia.org/wiki?curid=5984212", "title": "Acantholycosa", "text": "Acantholycosa \u00e8 un genere di ragni appartenente alla famiglia Lycosidae.\nDistribuzione.\nLe 28 specie note di questo genere sono state reperite nella regione olartica: 19 specie nella sola Russia e una sola specie, l\"A. solituda\", in America settentrionale.\nTassonomia.\nNel 1984 l'aracnologo Wunderlich pose in sinonimia questo genere con il genere Pardosa ; ci\u00f2 non \u00e8 stato preso in considerazione e avvalorato nei successivi lavori a partire da quello di Buchar &amp; Thaler del 1993.\nNon sono stati esaminati esemplari di questo genere dal 2016.\nAttualmente, a giugno 2016, si compone di 28 specie e una sottospecie:"}
{"id": "5984213", "revid": "287204", "url": "https://it.wikipedia.org/wiki?curid=5984213", "title": "Mestre Calcio 1998-1999", "text": "Questa pagina raccoglie le informazioni riguardanti il Mestre Calcio nelle competizioni ufficiali della stagione 1998-1999."}
{"id": "5984215", "revid": "106908", "url": "https://it.wikipedia.org/wiki?curid=5984215", "title": "Michael Kaplan", "text": ""}
{"id": "5984216", "revid": "827882", "url": "https://it.wikipedia.org/wiki?curid=5984216", "title": "Cane antidroga", "text": "Un cane antidroga \u00e8 un cane addestrato dalle forze dell'ordine per la ricerca delle sostanze stupefacenti; le razze solitamente addestrate per questo scopo sono cane da pastore tedesco, malinois, beagle, labrador retriever e bloodhound.\nI cinofili praticano servizi che esigono un determinato addestramento iniziale rivolto sia al cane che al conduttore. I cani vengono addestrati con bambole intrise di droga per abituarli all'odore della sostanza. Quando tra i due si \u00e8 creata una buona intesa verranno avviati al lavoro per il quale sono stati scelti e allenati. I settori di impiego sono quattro: ordine pubblico e vigilanza, antidroga, antiesplosivo, ricerca e soccorso in superficie o sotto macerie.\nStoria.\nDa oltre 14.000 anni l'uomo viene affiancato dal cane nelle sue attivit\u00e0. A fine '800 si \u00e8 diffuso il loro sostegno nei servizi pubblici, con specifica in attivit\u00e0 di sicurezza, difesa e soccorso.\nTecniche di addestramento.\nDurata e scopo.\nIl corso specifico di addestramento cinofilo dura circa sei mesi ed \u00e8 mirato, tra l'altro, a creare una simbiosi tra cane e conduttore, con il quale al termine del corso dar\u00e0 vita all'unit\u00e0 cinofila; \u00e8 richiesto che si instauri un rapporto di ottima intesa, fin dal primo momento devono sentirsi l'uno parte dell'altro per poter svolgere al meglio le missioni affidate. La psicologa canina svolge un ruolo fondamentale: il cane attribuir\u00e0 al suo padrone il ruolo di capo e solo da lui prender\u00e0 ordini.\nTecniche utilizzate e caratteristiche richieste.\nLa tecnica addestrativa applicata per i cani antidroga incentiva i loro istinti naturali come l'olfatto, l'attitudine al gioco e quello predatorio. Lo scopo \u00e8 quello di indurre il cane a dedicarsi alla ricerca con interesse, non considerando l'attivit\u00e0 un lavoro o una costrizione ma un gioco, costituito inizialmente da una pallina da tennis, che verr\u00e0 sostituita in seguito da un manicotto di spugna con il quale verr\u00e0 abituato a giocare fin dai due mesi di et\u00e0, tramite il quale si insegna a riportare l'oggetto, a trovarlo se nascosto, a frugare ovunque per raggiungerlo; \u00e8, perci\u00f2, essenziale che il cane abbia un atteggiamento possessivo per conquistare il fantoccio con il quale gioca. Un'appropriata selezione di militari e cani consente di individuare soggetti sani, vivaci e nervosi. I pi\u00f9 adatti sono quelli irrequieti, aventi come caratteristica principale la tendenza a mordere tutto ci\u00f2 che riescono ad afferrare, che si atteggiano con ossessivit\u00e0 nei confronti degli oggetti conquistati e che posseggono un'attivit\u00e0 investigativa notevole, cio\u00e8 che amano ispezionare gli ambienti nuovi, senza mai dimostrare momenti di incertezza. L'abbinamento uomo-cane non \u00e8 casuale: viene valutato il carattere di entrambi con l'obiettivo di ottenere la simbiosi perfetta, base fondamentale per lavorare al meglio sia in ambiente educativo che operazionale. Questo procedimento viene messo in atto nel caso in cui il cane abbia gi\u00e0 trascorso i primi mesi, o anni, di vita; al contrario, se l'addestratore si trova a dover selezionare il cane da una cucciolata il suo primo compito sar\u00e0 svezzarlo, facendo in modo che il cane prescelto impari a riconoscerlo come suo capobranco. Gradualmente si stimoler\u00e0 e potenzier\u00e0 la propensione al gioco, la socializzazione con gli altri cani e con l'uomo. A due mesi l'animale verr\u00e0 valutato con dei test che ne evidenzieranno la predisposizione al dominio o alla sottomissione: \u00e8 fondamentale che il cane dimostri un'inclinazione alla dominazione cos\u00ec che l'addestratore col tempo possa stimolare la curiosit\u00e0 e l'istinto predatorio. I cani ritenuti idonei inizieranno cos\u00ec un percorso insieme all'istruttore e impareranno a superare percorsi sempre pi\u00f9 scoscesi. Dopo il periodo di conoscenza subentra il lavoro: sette ore al giorno di addestramento all'obbedienza di base (seduto, terra, piede, vieni). Si inizia con il lanciare una pallina da tennis, con la quale il cane ha gi\u00e0 familiarizzato nel corso di obbedienza tenuto nei primi mesi di vita, stimolandolo e premiandolo con essa, questa volta la pallina verr\u00e0 impregnata di odore di marijuana, ricostruito meticolosamente con dei preparati chimici che posseggono un odore identico a quello delle varie droghe in commercio, in modo che l'animale non corra rischi a contatto con queste sostanze. In questo modo per il cane la droga, non ha alcuna importanza e diventa l'unico modo per ottenere il manicotto di cotone privo di odore che \u00e8 il vero trofeo a cui ambisce. Si sfrutta cos\u00ec l'istinto predatorio del cane che associa la palla, ossia la preda delle circostanze, all'odore dello stupefacente. Questo gioco verr\u00e0 svolto aggiungendo sempre nuove difficolt\u00e0: lunghezza del lancio, direzione del vento, condizioni meteorologiche ed ambientali, configurazione del terreno ecc. La pallina da tennis verr\u00e0 poi sostituita con un manicotto quadrato di tela spugnosa ed arrotolata nel quale verr\u00e0 nascosto e legato un sacchetto di droga. Dopo il reperimento, il sacchetto verr\u00e0 sfilato e la ricompensa sar\u00e0 il gioco del \"tiro alla fune\" con il manicotto che rappresenta il vero giocattolo per la conquista del quale il cane \u00e8 disposto a fiutare per ore, mordere e strappare: comportamento innato nel cane e che gli procura intensa soddisfazione. Gli esercizi di ricerca vanno poi effettuati simulando la realt\u00e0, nascondendo la droga in una valigia confusa tra tante, addosso ad una persona da individuare in un gruppo. Di volta in volta il cane progredir\u00e0 le ricerche andando in perlustrazione di auto, aerei, treni e locali di grosse dimensioni, familiarizzando cos\u00ec con gli ambienti con cui sar\u00e0 in contatto in futuro. Al ritrovamento il conduttore dovr\u00e0 sempre premiare il cane con il gioco del tiro alla fune, indispensabile per soddisfare il cane e ripagarlo del suo successo. Trascorsi questi mesi di intenso addestramento e superato un rigoroso esame, dalla ricerca delle \nLa reazione del ritrovamento delle sostanze stupefacenti si differisce dal comportamento di un cane anti-esplosivo, che si siede quando fiuta qualche \"droghe leggere\" si passer\u00e0 a quella delle \"droghe pesanti\".\nQuando i cani raggiungono un anno di et\u00e0, una Commissione li sottopone ad una selezione psico-attitudinale. Dopo averla superata inizier\u00e0 la fase finale dell'addestramento volto all'inserimento nelle caserme ed a disposizione delle forze dell'ordine. ordigno, in quanto in loro presenza scava animosamente fino a scovarle, anche se l'imprinting \u00e8 il medesimo dell'addestramento anti-esplosivo. \n\"Nessun cane sniffa o mangia queste sostanze\", precisa la dottoressa Giacobelli, \"i cani si ammalerebbero e non possiamo permetterci di perdere la nostra linfa vitale. La salute del cane rimane sempre la priorit\u00e0\"."}
{"id": "5984218", "revid": "109893", "url": "https://it.wikipedia.org/wiki?curid=5984218", "title": "Episodi di M*A*S*H (sesta stagione)", "text": "La sesta stagione della serie televisiva M*A*S*H \u00e8 andata in onda negli Stati Uniti d'America dal 20 settembre 1977 al 27 marzo 1978."}
{"id": "5984227", "revid": "1832982", "url": "https://it.wikipedia.org/wiki?curid=5984227", "title": "Rai dire Europei", "text": "Rai dire Europei era un programma televisivo e radiofonico italiano, in onda su Rai 4 e Rai Radio 2 dal 10 giugno 2016 al 10 luglio 2016 (in corrispondenza degli Europei di calcio 2016).\nDescrizione.\nIl programma, condotto dalla Gialappa's Band, commenta in diretta le partite degli Europei di calcio 2016 (i 27 match con diritti RAI); in studio sono presenti sia ospiti rappresentanti le nazioni che stanno giocando la partita, sia personaggi televisivi e sportivi italiani.\nDiffusione.\n\"Rai dire Europei\" viene trasmesso in contemporanea sulle frequenze di Rai 4 e di Rai Radio 2."}
{"id": "5984230", "revid": "287204", "url": "https://it.wikipedia.org/wiki?curid=5984230", "title": "James Bradburne", "text": "Da luglio 2015 \u00e8 direttore generale della Pinacoteca di Brera e dell'annessa Biblioteca Braidense. A questo ruolo \u00e8 stato chiamato tramite selezione internazionale del Ministero dei beni e delle attivit\u00e0 culturali e del turismo, su iniziativa del ministro Dario Franceschini. \nVita e formazione.\nNato in Canada ma cittadino britannico, ha studiato architettura prima in Canada, seguendo il Royal Architecture Syllabus Programme a Vancouver, e poi a Londra, presso la \"Architectural Association School of Architecture\". Ha poi completato la sua formazione presso l'Universit\u00e0 di Amsterdam e il \"Getty Leadership Institute for Museum Management\".\nHa diretto, a vario titolo, diverse strutture museali o culturali: il \"newMetropolis science and technology centre\" di Amsterdam (09/1994 - 12/1998), il \"Museum f\u00fcr angewandte Kunst\" di Francoforte sul Meno (01/1999 - 12/2002), la \"Next Generation foundation\" nel Regno Unito (01/2003 - 08/2006).\nPi\u00f9 di recente, \u00e8 stato a capo di importanti istituzioni museali italiane. \u00c8 stato direttore generale della \"Fondazione Palazzo Strozzi\" a Firenze dal settembre 2006 al giugno 2015, data dalla quale ricopre a Milano la carica di direttore generale della \"Pinacoteca di Brera\" e della \"Biblioteca Nazionale Braidense\"."}
{"id": "5984231", "revid": "36426", "url": "https://it.wikipedia.org/wiki?curid=5984231", "title": "Monumento di Giulio II", "text": ""}
{"id": "5984233", "revid": "767487", "url": "https://it.wikipedia.org/wiki?curid=5984233", "title": "Licht Und Schatten - Best Of 2000 - 2014", "text": "Licht Und Schatten - Best Of 2000 - 2014 \u00e8 la prima raccolta dei Saltatio Mortis, pubblicata il 17 giugno 2016.\nContiene 25 tracce, 22 estratte dai 9 album pubblicati tra il 2000 ed il 2014 e 3 nuove tracce inedite: \"Sch\u00f6ne neue Welt\", \"Fatum\" e \"Wei\u00df wie Schnee\"."}
{"id": "5984236", "revid": "123695952", "url": "https://it.wikipedia.org/wiki?curid=5984236", "title": "Parco naturale di Montesinho", "text": "Il parco naturale di Montesinho (in portoghese: Parque Natural de Montesinho) \u00e8 un'area naturale protetta di circa 75.000 ettari del Portogallo nord-orientale, situata nel distretto di Braganza (subregione: Alto Tr\u00e1s-os-Montes), ed istituita come tale il 30 agosto 1979. Si tratta di uno dei maggiori parchi naturali del Paese.\nL'area, che prende il nome dal villaggio di Montesinho e che comprende a Serra de Montesinho e la Serra da Coroa, \u00e8 anche soprannominata Terra Fria (\"terra fredda\") ed \u00e8 stata creata soprattutto con lo scopo di proteggere le usanze rurali della popolazione locale.\nTerritorio.\nIl parco naturale di Montesinho si trova nella parte settentrionale della provincia di Braganza, a nord della citt\u00e0 di Bragan\u00e7a e si estende dal confine con la regione del Minho, ad ovest, al confine con la Spagna, ad est e a nord.\nL'area si caratterizza per la presenza di colline costituite principalmente da scisto e granito. Le montagne dell'area raggiungono un'altitudine massima di 1481 metri.\nIl clima di quest'area \u00e8 il pi\u00f9 rigido di tutto il Portogallo (da cui il soprannome di Terra Fria).\nNell'area del parco naturale di Montesinho vivono circa 9.000 persone, dato che tende a diminuire.\nVillaggi.\nNell'area del parco si trovano circa novanta villaggi. Tra questi, figurano:\nFlora.\nNell'area del parco crescono piante quali \"Armeria eriophylla\", \"Anthyllis sampaiana\", \"Avenula pratensis\", \"Linaria aeruginea\", \"Notholaena marantae\", \"Santolina semidentata\", ecc.\nFauna.\nNell'area del parco vivono mammiferi quali il lupo iberico (\"Canis lupus signatus\"), il cervo nobile (\"Cervus elaphus\"), il capriolo (\"Capreolus capreolus\"), il gatto selvatico (\"Felis silvestris\"), la lontra europea (\"Lutra lutra\"), il desman pirenaico (\"Galemys pyrenaicus\"), l'arvicola acquatica europea (\"Arvicola terrestris\"), il ferro di cavallo maggiore (\"Rhinolophus ferrumequinum\"), ecc.\nVi si trovano poi circa cento specie diverse d'uccelli, tra cui l'aquila reale (\"Aquila chrysaetos\"), la cicogna nera (\"Ciconia nigra\"), l'albanella reale (\"Circus cyaneus\"), l'averla piccola (\"Lanius collurio\"), il codirossone (\"Monticola saxatilis\") e lo spioncello (\"Anthus spinoletta\").\nNel parco vivono inoltre alcuni rettili come la vipera di Lataste (\"Vipera latastei\") e la lucertola di Schreiber (\"Lacerta schreiberi\", anfibi quali il tritone marmorato (\"Triturus marmoratus\") e pesci quali la trota (\"Salmo trutta\"), la bermejuela (\"Chondrostoma arcasii\") e la lamprehuela (\"Cobitis calderoni\").\nTra gli insetti, si segnala invece la presenza di specie rare di farfalle caratteristiche esclusivamente di questa zona del Portogallo, quali \"Lycaena virgaureae\", \"Brenthis daphne\", \"Boloria dia\" e \"Aphantopus hyperanthus\"."}
{"id": "5984237", "revid": "736476", "url": "https://it.wikipedia.org/wiki?curid=5984237", "title": "Parque Natural de Montesinho", "text": ""}
{"id": "5984238", "revid": "63727", "url": "https://it.wikipedia.org/wiki?curid=5984238", "title": "NSU-Pipe 25/40 HP", "text": ""}
{"id": "5984244", "revid": "205250", "url": "https://it.wikipedia.org/wiki?curid=5984244", "title": "Elisabetta Ambiveri", "text": "Biografia.\nElisabetta Ambiveri (soprannominata Betty) nacque a Bergamo da Giovanni Ambiveri e Chiara Radici. Il padre era imprenditore nel campo della produzione del seme per l\u2019allevamento dei bachi da seta. Elisabetta, primogenita di sette figli, frequent\u00f2 il Collegio delle Marcelline di via Quadronno, a Milano fino all\u2019et\u00e0 di 18 anni.\nTerminati gli studi, seguita dal padre, si dedic\u00f2 all'attivit\u00e0 bacologica e alle varie coltivazioni agricole realizzate sui terreni di propriet\u00e0. Fu in questo periodo che Betty matur\u00f2 un particolare interesse nei confronti di coloro che vivevano in condizioni di povert\u00e0 e miseria ai quali offr\u00ec il proprio aiuto economico e morale, non solo nei riguardi della comunit\u00e0 locale, ma anche verso le popolazioni lontane. Nel 1920 fond\u00f2 il Laboratorio Missionario e pi\u00f9 tardi divent\u00f2 presidente dell\u2019Opera Apostolica, motore propulsore dell\u2019attivit\u00e0 missionaria nella diocesi di Bergamo.\nGli anni della prima guerra mondiale e il dopoguerra.\nDurante il periodo del grande conflitto Elisabetta prest\u00f2 servizio come volontaria della Croce Rossa presso l\u2019Ospedale Territoriale n.1 e in seguito presso l\u2019Ospedale della Clementina a Bergamo, fino alla fine della guerra, prestazione per la quale le venne conferita una medaglia d\u2019argento al merito. La sua iscrizione alla C.R.I. fu l\u2019inizio di un servizio volontario che dur\u00f2 fino al 1957 e che la vide partecipe di tutte le iniziative umanitarie intraprese dall\u2019associazione.\nIl periodo fascista.\nI rapporti con il fascismo non furono facili, ma Betty riusc\u00ec sempre a svolgere le sue opere di assistenza alla popolazione locale pi\u00f9 bisognosa. La crisi economica aveva provocato una forte flusso migratorio e insieme a don Agostino Vismara inizi\u00f2 a dedicarsi all\u2019assistenza degli emigranti e al loro inserimento nel luogo di destinazione, attivit\u00e0 che fu costretta ad interrompere per l\u2019intervento fascista.\nLa seconda guerra mondiale.\nNell\u2019aprile del 1940 il padre mor\u00ec, Elisabetta fu sfiorata dall\u2019idea di partire come missionaria, ma gli eventi storici precipitarono velocemente, a giugno l\u2019Italia entr\u00f2 in guerra cos\u00ec decise di rimanere.\nNel mese di marzo del 1941 rivest\u00ec di nuovo i panni dell\u2019infermiera volontaria presso l\u2019Ospedale della Clementina.\nFu proprio durante l\u2019opera di soccorso ai feriti di guerra, che si rese conto che vi erano forti carenze di medicinali per i ricoverati con malattie ai polmoni, cos\u00ec decise di protestare inviando una missiva direttamente al Duce. La conseguenza fu l\u2019immediata sospensione dal servizio per tre mesi. Cos\u00ec rispose alla lettera di sospensione:\"\u201cGentilissima Sig. Vice Ispettrice delle Inf. Vol. Farina,\"\n\"la comunicazione fattami di essere stata sospesa nientemeno che telegraficamente da Roma, non solo mi ha lasciata pienamente impassibile, avendo la coscienza pienamente tranquilla, ma mi ha fatto piacere per la ripresa libert\u00e0, a me tanto necessaria per le mie diverse occupazioni, non esclusa l\u2019assistenza alle famiglie dei militari.(\u2026)\" f.to Betty Ambiveri\"\nDopo l'8 settembre.\nLa sera del 10 settembre 1943 si riunirono in Villa Ambiveri un gruppo di amici per organizzare la banda Dec\u00f2-Canetta con lo scopo di sostenere coloro che volevano ribellarsi all\u2019oppressione tedesca. Elisabetta si prest\u00f2 a nascondere delle armi nella sua Villa e in seguito ad una delazione la notte del 24 novembre 1943 venne arrestata e con lei tutti i componenti della banda. \nLa rinchiusero nel carcere di S. Agata, dove scrisse alcune lettere che mostrano il suo forte carattere:\u201cQui rinchiusa non so come vada oggi il mondo, mi par di vivere in un altro pianeta, ma vorrei dire anch\u2019io come il grande Leonardo \u00abringraziamo Iddio per questa nostra benigna natura umana che ci fa trovare ovunque di che imparare\u00bb ed io aggiungo di che fare\u201d.Il processo fu celebrato il 7 marzo 1944 e la sentenza decret\u00f2 la pena capitale, ma a seguito di una mobilitazione generale di proteste e sollecitazioni da parte di amici, conoscenti e dell\u2019intera cittadinanza di Seriate fu tramutata in dieci anni di carcere da scontare in Germania nel carcere femminile nel paese di Aichach. \nIl 24 aprile 1945 gli americani entrarono nel carcere e liberarono tutti i detenuti.\nLa ricostruzione.\nRientrata dalla prigionia si impegn\u00f2 in campo politico, amministrativo, sociale e nel volontariato. \nAlle elezioni del 24 marzo 1946 fu la prima donna ad essere eletta per numero di voti nel primo Consiglio Comunale del dopoguerra di Bergamo e cos\u00ec anche nelle elezioni successive del 27 maggio 1951. Nel 1956 fu la prima e unica donna ad essere eletta nel Consiglio Provinciale di Bergamo su mandato della Democrazia Cristiana.\nFu nel contempo, dal 25 ottobre 1947, presidente della Commissaria Bolognini, l\u2019attuale Ospedale Bolognini di Seriate.\nNell\u2019agosto del 1945 Elisabetta Ambiveri fond\u00f2 la sezione bergamasca del CIF (Centro Italiano Femminile) riuscendo a costituire nella provincia, in poco tempo, ben 115 sezioni. Ne fu presidente fino alla sua morte. \nContribu\u00ec a fondare la Casa del Sole che accoglieva ragazzi con problemi di disadattamento, l\u2019Istituto Pietro Moroni per ragazzi con Sindrome di Down.\nNel 1950 dopo anni di attivit\u00e0 nella Croce Rossa fu nominata Ispettrice delle Infermiere Volontarie di Bergamo e Provincia e oltre alle consuete opere di assistenza organizz\u00f2 importanti momenti di solidariet\u00e0 in occasione di grandi eventi quali l\u2019accoglienza degli alluvionati del Polesine e della Calabria, i profughi provenienti dall\u2019Ungheria.\nGli ultimi anni.\nElisabetta Ambiveri aveva 71 anni quando nel 1959 le fu diagnosticato un tumore al seno, ma continu\u00f2 sempre a lavorare per sostenere le sue iniziative.\nIl 23 dicembre 1961 ricevette dal sindaco di Bergamo avv. Simoncini, la medaglia d\u2019oro al merito civico. \nMor\u00ec alle 7,45 del 4 giugno 1962."}
{"id": "5984246", "revid": "1273860", "url": "https://it.wikipedia.org/wiki?curid=5984246", "title": "Anna Terio", "text": "Biografia.\nStudia recitazione al Centro Sperimentale di Cinematografia di Roma. Dopo il diploma inizia una lunga collaborazione con il duo teatrale Ricci/Forte. Dal 2006 in poi \u00e8 attiva al cinema e in tv con ruoli minori e da caratterista.\nNel dicembre 2016 appare sulla copertina dell settimo album in studio del gruppo musicale italiano Baustelle, \"L'amore e la violenza\", uscito nel gennaio 2017."}
{"id": "5984251", "revid": "767487", "url": "https://it.wikipedia.org/wiki?curid=5984251", "title": "Amor Bandido", "text": "Amor Bandido \u00e8 un film del 1978 diretto da Bruno Barreto.\nTrama.\nUn giovane criminale, che vive rubando e uccidendo, si innamora di una prostituta, figlia di un poliziotto.\nProduzione.\nIl film fu prodotto dalla Carnaval Unifilm, Companhia Cinematogr\u00e1fica Serrador, Filmes do Tri\u00e2ngulo, Gaumont do Brasil, Luiz Carlos Barreto Produ\u00e7\u00f5es Cinematogr\u00e1ficas, Walter Clark Produ\u00e7\u00f5es Cinematogr\u00e1ficas,\nDistribuzione.\nIn Brasile il film fu distribuito nel 1978 dall'Embrafilme. Negli Stati Uniti, distribuito dall'Analysis Film Releasing Corporation, usc\u00ec a New York il 31 ottobre 1982."}
{"id": "5984265", "revid": "110157", "url": "https://it.wikipedia.org/wiki?curid=5984265", "title": "Coppa Italia 2005-2006 (calcio femminile)", "text": "L'edizione 2005-2006 fu la trentaquattresima della storia della Coppa Italia di calcio femminile.\nIl trofeo fu vinto dal , il primo della sua storia sportiva, che sconfisse nella finale del 23 maggio 2008 l'Aircargo con il risultato di 4-1 allo Stadio Parco Longhi Bovetto di Reggio Calabria.\nSquadre partecipanti.\nAl torneo hanno partecipato le 12 squadre di Serie A, le 24 squadre di Serie A2 e 3 squadre di Serie B.\nSerie A2.\nGirone A\nGirone B\nQuarti di finale.\nI quarti di finale si sono giocati in gara unica il 25 febbraio 2006.\nSemifinali.\nLe semifinali si sono giocati in gara unica il 23 maggio 2006."}
{"id": "5984267", "revid": "122849620", "url": "https://it.wikipedia.org/wiki?curid=5984267", "title": "Giovanni Marracci", "text": "Biografia.\nPrimi anni.\nGiovanni Marracci nasce a Torcigliano di Camaiore, nella Repubblica di Lucca il 1 ottobre 1637. Aveva quattro fratelli: Francesco, Lodovico e Antonio che seguirono la carriera ecclesiastica e il pi\u00f9 giovane, Ippolito, che si dedic\u00f2 alla pittura e divenne famoso grazie al suo ingegno nella Prospettiva. Marracci segu\u00ec insieme ai suoi fratelli le Scuole di grammatica e appena si ebbe certezza del suo talento per le belle arti venne mandato nella bottega dei Maestri pi\u00f9 importanti in Patria, Paolo Biancucci e Pietro Paolini. All'et\u00e0 di quindici anni il giovane ebbe la possibilit\u00e0 di andare a Roma.\nLa formazione a Roma (1652-1662).\nNel 1652, il Marracci inizia a frequentare la scuola di Pietro da Cortona (Pietro Berrettini) a Roma, grazie all'aiuto del cardinale Bonvisi e a suo nipote, l'abate Francesco, suoi compatrioti e futuri acquirenti. L'arte e la cultura in questo periodo vennero favoriti dal Papa Fabio Chigi, conosciuto come Alessandro VII, coincidendo con la piena maturazione artistica di pittori come Cortona e Bernini, molto legati al pontefice. Il Papa, essendo di origini toscane favor\u00ec gli artisti della sua stessa provenienza, come ad esempio Cortona. L'arrivo di Giovanni a Roma coincise con la fondazione da parte di Cortona di una scuola completamente nuova, della quale facevano parte artisti provenienti da ogni dove, indirizzati alla conoscenza di tecniche e formule idealizzate proprio dal maestro. Un luogo particolarmente importante per l'educazione artistica di Giovanni Marracci fu la Basilica di Sant'Andrea della Valle, che racchiude le tendenze del barocco e del classicismo.\nLa formazione pratica del giovane avveniva nello studio del maestro, con la pratica della pittura a olio e del disegno. La maturazione artistica di Giovanni venne accompagnata dalla presenza di Ciro Ferri, di tre anni pi\u00f9 anziano, che col suo carattere mite non solo veniva apprezzato dal maestro, ma anche dagli altri pittori che avevano iniziato da poco il tirocinio. Una testimonianza sull'educazione dei giovani seguiti da Cortona viene data da Pascoli con la biografia di Lazzaro Baldi entrato nella bottega di Cortona un po' prima del Marracci. Il metodo consisteva nel far dipingere all allievo quadri di storia di piccole dimensioni, che poi il maestro portava a termine. Il risultato che andava a beneficio del maestro consisteva nel crearsi un alter ego e nel poter far fronte alle numerose committenze di natura meno impegnativa. Anche se i committenti sapevano che i dipinti erano realizzati da pi\u00f9 pittori, non contava purch\u00e9 la firma fosse quella del maestro Cortona.\nQuesto modus operandi fa presupporre che il Marracci abbia lavorato su produzioni di piccolo formato dei maestri pi\u00f9 anziani, destinate a commissioni poco impegnative. Durante la sua permanenza a Roma, dovette assistere ai lavori della galleria di \"palazzo Pamphili\", degli affreschi di \"S. Maria in Vallicella\" e dei mosaici della basilica di \"S. Pietro realizzati da Cortona.\"\nNel 1662 Marracci lascia Roma, a causa della morte del padre, per occuparsi degli affari di famiglia. Ritorn\u00f2 in patria iniziando a lavorare per la prima volta autonomamente.\nRitorno in patria.\nMarracci si inser\u00ec nella nuova scena lucchese come divulgatore del cortonismo, con una sfumatura del barocco lucchese. I suoi dipinti riproducevano il mondo ecclesiastico e laico, e tuttora sono presenti nelle chiese e nelle case delle famiglie nobili.\nAnche se la data non \u00e8 certa, si spos\u00f2 con Maria Talini, da cui ebbe due figli che morirono in giovane et\u00e0.\nMor\u00ec nel 1704 a Lucca, forse anche per il risultato della \"Gloria di Sant'Ignazio:\" secondo la testimonianza del Bernardi riportato dal Cianelli, il Marracci si rese conto delle figure che le erano uscite pi\u00f9 piccole di quanto aveva predisposto e questo lo fece deperire prima.\nRiconoscimenti.\nI dipinti del Marracci non riscuoteranno un gran successo negli studiosi, ma verranno presi in considerazione solo nel 1999, da Roberto Contini, che lo consider\u00f2 anche come un disegnatore qualificato.\nNel 1998, il Comune di Camaiore realizz\u00f2 una mostra dedicata al Marracci, percepita come seguito della mostra di Lucca nel 1994 nei Musei Nazionali. La mostra venne presentata nella scuderia dei Borbone, e iniziava con la rappresentazione dei quadri del pittore che per l'occasione furono restaurati dalla Sopraintendenza. \nNella mostra venne esibita l'opera L\"a predicazione di San Paolino e la distruzione degli idoli\", grazie al Sz\u00e9pmuv\u00e9szeti Muzeum di Budapest. Il primo riferimento a questo quadro viene fatto da Cianelli nell'Ottocento, che lo considerava nella raccolta del Buonvisi, insieme al suo pendant il \"Martirio di San Paolino\". Nel corso del tempo i due dipinti vennero separati, e solo la predicazione di San Paolino, si ritrov\u00f2 in una collezione privata a Budapest, verso gli anni ottanta; fu comperato in seguito dal Sz\u00e9pmuv\u00e9szeti Muzeum.\nStile.\nIl Marracci si pu\u00f2 considerare uno dei pittori pi\u00f9 insigni del suo secolo. Caratteristiche molto apprezzate nelle sue opere sono la perfezione del disegno, l'ingegno dell'invenzione, la simmetria delle proporzioni, l'accordo dei colori e la correzione nei contorni, che non risultano mai sfarzosi o bizzarri, ma piacevoli alla visione dello scrutatore. Si \u00e8 sempre dedicato al Sacro senza mai sfociare nel Profano. Dopo essere rientrato in patria, le sue opere sono dipinti su tela, pale d'altare, destinate al territorio lucchese, nel territorio di Seravezza.\nOpere.\nMadonna col Bambino e i Santi Lorenzo, Stefano, Vincenzo e Romano.\nProviene dall'oratorio di San Lorenzo a San Frediano.\n\u00c8 stata pubblicata nel 1984 ed \u00e8 considerata la prima opera su tela dell'artista. Richiesta da Elisa Baciocchi nel 1807, \u00e8 una testimonianza dell'espressione \u201ccortonesca\u201d puro in terra lucchese, sia dell'abilit\u00e0 di disegnatore del Marracci. \nAdorazione dei pastori.\nQuesta \u00e8 una delle prime opere eseguite da G. Marracci al suo rientro da Roma, nel 1662 secondo Cainelli. Il quadro dell'artista, viene in seguito incorniciato da una complessa decorazione in stucco eseguita da Giovanni Maria Padredio al seguito della restaurazione della chiesa avvenuto nel 1662.\nIl quadro venne definito nel 1834 da Michele Rodolfi negli \"Scritti d'arte e d'antichit\u00e0\", \"buono per l'effetto e l'impasto dei colori\" e stilisticamente \u201cun impasto fra il Domenechino e il Cortonese\u201d. Notizie del dipinto si hanno anche all'inizio del Novecento grazie a Oreste Marracci che lo descrisse \"troppo rovinato per giudicare i pregi tecnici dell'opera, corretto nel disegno e con toni caldi\". Nonostante l'affresco non sia pi\u00f9 riconoscibile ai giorni nostri, l'orientamento dell'opera appare pi\u00f9 che mai cortonesco, rispetto a quanto citava Ridolfi. Fonti di ispirazione per la composizione dell'affresco possono essere le opere di Cortona nella Villa Sacchetti Chigi a Castelfuano e nell'adorazione dei pastori realizzata per San Salvatore in Lauro.\nMadonna col Bambino e i Santi.\nL'opera su tela \"Madonna col Bambino e i Santi Pellegrino, Nicola di Bari, Raffaele, Antonio da Padova e Caterina d'Alessandria\" \u00e8 la pi\u00f9 antica del pittore, ritenuta tale grazie al fatto che era stata collocata nel secondo altare destro della famiglia Bonanimi nel 1670. Come nota Contini, lo stile del Marracci rispecchia quello del maestro da poco venuto a mancare, e sono pochi gli accenni dell'arte lucchese. Secondo lo studioso, vi \u00e8 anche una nota autobiografica nello sguardo di Jacopo (estrema sinistra della tela) che grazie alla corona si pu\u00f2 identificare in San Pellegrino, chiamato cos\u00ec perch\u00e9 rinunci\u00f2 al trono paterno per dedicarsi al pellegrinaggio in oriente e in Italia. La Madonna e il Bambino sembrano riprendere la produzione del Maratta, riproposta pi\u00f9 tardi dal Pescaglia. \nGloria di Sant'Ignazio.\nDa quanto riportato nella biografia eseguita da Cianelli, quest'opera risulta essere l'ultima del Marracci. Nella cappella di Sant'Ignazio (Lucca), si pu\u00f2 ammirare la cupola circondata da angeli musicanti e dalla rappresentazione delle Virt\u00f9 teologali: la Fede, la Speranza, la Carit\u00e0. Il dipinto venne eseguito insieme al fratello di Giovanni, Ippolito Marracci, anche se in base alle linee flessuose, l'ondulazione dei contorni e la stesura del colore, si riconosce principalmente il lavoro di Giovanni Marracci. L'insieme degli elementi, come gli angeli intorno alla lanterna della cupola, assomiglia molto al \"trionfo della Trinit\u00e0\" illustrato dal Berrettini nella cupola della Chiesa Nuova a Roma. Nell'opera vi sono due fasce concentriche, una costituita dalle figure in primo piano con nuvole corpose, e l'altra dalla presenza degli angeli che circondano il lucernario. La parte intermedia risulta essere pi\u00f9 sfumata per dare senso di profondit\u00e0, ma l'effetto finale risulta essere solo troppo pesante allo scrutatore."}
{"id": "5984268", "revid": "86341", "url": "https://it.wikipedia.org/wiki?curid=5984268", "title": "Santo Stefano (Campobasso)", "text": "Santo Stefano \u00e8 l'unica frazione del comune italiano di Campobasso, in Molise.\nDista 7,21\u00a0km dal comune di Campobasso ed \u00e8 ad esso collegata tramite la strada provinciale 90.\nIn passato legata al comune di \nRipalimosani, \u00e8 poi passata sotto l'egida del capoluogo, diventando un'exclave, e mantenendo alcuni nomi di vie gi\u00e0 presenti nel capoluogo.\nQui mor\u00ec Amedeo VI di Savoia.\nStoria.\nLa frazione \u00e8 legata alla figura di Amedeo VI di Savoia, detto \"il Conte Verde\", che sceso in aiuto di Luigi II D'Angi\u00f2, dopo essersi spostato da Montesarchio vi stabil\u00ec il suo esercito e la sua guardia, e vi mor\u00ec di peste il 1\u00ba marzo 1383.\nMonumenti e luoghi d'interesse.\nChiesa conventuale di Santa Maria di Loreto.\nL'attuale chiesa di Santa Maria di Loreto fu costruita nel 1890 e completata nel 1922. Andava a sostituire la precedente, costruita nel XVIII secolo e distrutta a seguito della frana del 1902. In essa sono contenuti un quadro di autore ignoto raffigurante la Vergine Addolorata e le statue della Madonna Addolorata, di S. Stefano e di S. Lucia pi\u00f9 un crocifisso del XV secolo."}
{"id": "5984270", "revid": "81524503", "url": "https://it.wikipedia.org/wiki?curid=5984270", "title": "San Legonziano", "text": ""}
{"id": "5984281", "revid": "144796", "url": "https://it.wikipedia.org/wiki?curid=5984281", "title": "Cane da seguita", "text": "Il cane da seguita \u00e8 il cane utilizzato nella caccia omonima di animali selvatici da pelo di grande e piccola taglia. Il compito del cane da seguita \u00e8 di lavorare sulla traccia fresca e, attraverso il fiuto di odori delle tracce lasciate dal selvatico sul terreno, iniziare la ricerca, per poi mandare la possibile preda verso il cacciatore. \nIl lavoro del segugio in ambito venatorio.\nI cacciatori durante le battute di caccia di solito usano una muta di segugi; pu\u00f2 essere utilizzata una coppia o un singolo in base a come si organizza il lavoro, ma anche in base al territorio di caccia. Di solito \u00e8 meglio che si individui la capacit\u00e0 di ogni cane e che lo si specializzi in una fase di caccia, in modo che ognuno svolga il proprio compito, senza disturbare gli altri. \nLa caccia si divide in quattro fasi: \nI segugi hanno una peculiarit\u00e0, il tono della voce, che pu\u00f2 variare in base al loro ritrovamento ed essere differenziato in base alla preda. Questa dote serve per comunicare con il conduttore che nel momento in cui sente il suono emesso dal cane si posiziona, in attesa dell'arrivo del selvatico.\nLe razze.\nLe razze riconosciute dall'ENCI per i cani da seguita sono:\nL'addestramento dei cani da seguita.\nI segugi hanno grandi doti che emergono spontaneamente. Il momento giusto per iniziare l'allenamento e l'addestramento non \u00e8 molto importante ma \u00e8 consigliato al settimo mese di et\u00e0 del cane e deve essere effettuato lungo tutto il corso dell'anno; il segugio \u00e8 forse il cane che meno necessita di addestramento , ma \u00e8 necessario avere una buona conoscenza dei propri cani, sia in ambito venatorio che nella vita di tutti i giorni. Come per ogni altro tipo di cane, la prima fase consiste nell'educazione di base che permette di gestire il cane quotidianamente e durante le battute di caccia poich\u00e9 l'istinto potrebbe portarlo a seguire i selvatici anche quando non dovrebbe e sfuggire al controllo del conduttore. I comandi principali sono: \"vieni\", \"seduto\", \"terra\", \"resta\", \"dietro\" e la camminata al guinzaglio. Il comando di richiamo del cacciatore pu\u00f2 essere effettuato non solo con la voce ma anche utilizzando altri mezzi, come per esempio un fischietto. Il padrone deve sempre mantenere la propria autorit\u00e0 ed essere paziente per ottenere un buon rendimento. \nL'addestramento specialistico consiste nel permettere al cane di scovare la selvaggina portandolo in diversi territori; \u00e8 ottimale portare il cane in luoghi dove \u00e8 presente la lepre se si vuole specializzare il cane alla seguita della lepre cos\u00ec non pu\u00f2 essere distratto da altri animali; questo tipo di attivit\u00e0 permette al cane di avere contatto con la possibile preda ed iniziare a individuarla. Questo allenamento permette al cane di acquisire padronanza, la quale consente di poter svolgere nel modo migliore il lavoro. Il percorso di addestramento con la muta pu\u00f2 essere iniziato verso il primo anno di et\u00e0 del cane; il compito del conduttore o canettiere \u00e8 di far eseguire comandi diversi a ogni cane e di riuscire a richiamarli. Il modo migliore per addestrare i cani alla seguita e ottenere una buona muta equilibrata \u00e8 portarli sui terreni di caccia e metterli alla prova, osservandoli per capire che ruolo dare a ciascun componente della squadra."}
{"id": "5984282", "revid": "1543377", "url": "https://it.wikipedia.org/wiki?curid=5984282", "title": "Lex Gabinia tabellaria", "text": "La lex Gabinia cosiddetta tabellaria (da non confondere con la \"lex Gabinia 'de piratis persequendis\"') fu una legge romana approvata nel 139 a.C. dal tribuno della plebe Aulo Gabinio.\nDisposizioni.\nLa legge stabiliva l'introduzione di apposite tabelle (da cui il nome) come strumento per indicare la propria preferenza elettorale nell'ambito dei \"comitia\", garantendo, almeno in teoria, la segretezza del voto. Stessa disposizione avrebbe implicato in seguito la \"lex Cassia tabellaria\" del 137 a.C., nell'ambito dei processi giudiziari (\"iudicia\")."}
{"id": "5984290", "revid": "599013", "url": "https://it.wikipedia.org/wiki?curid=5984290", "title": "Biscotti salati all'anice", "text": "I Biscotti salati all'anice (colloquialmente chiamati \"Biscotti coll'anici\") sono un prodotto alimentare tipico del Monte Amiata, in particolare dei comuni di Abbadia San Salvatore, Piancastagnaio, Arcidosso, Roccalbegna. Nonostante il nome, sono dei prodotti salati simili ai taralli meridionali, aromatizzati con i semi di anice, con una tipica forma a 8 intrecciato e una peculiare tecnica di cottura che li rendono simili ai Bretzel di origine teutonica e alle scaldatelle originarie del mezzogiorno d'Italia.\nSono noti anche con il nome di \"Biscotti della sposa\".\nStoria.\nLe origini del biscotto sono molto antiche, da ricondursi al Medioevo, infatti le materie prime semplici e facilmente reperibili lo rendevano diffuso in tutte le famiglie dei borghi. Nasce da una tradizione contadina ed \u00e8 un prodotto a lunga conservazione che mantiene per alcuni giorni gusto e sapore.\nI contadini lo portavano con loro durante la giornata ed all'occorrenza diventava un pretesto per fare una pausa e recuperare energia prima di continuare il lavoro nei campi. Il biscotto veniva usato anche per svezzare i bambini e per attenuare la necessit\u00e0 di mordere sempre qualcosa durante il periodo della dentizione.\nOggi, accanto ad una produzione casalinga che si tramanda da generazioni, \u00e8 assai diffusa nella zona d'origine la produzione dei forni per la rivendita del prodotto al pubblico.\nRicetta.\nLa ricetta base, stabilita da un disciplinare di produzione nell'aprile del 2016, prevede l'utilizzo di farina, lievito di birra, acqua, olio extravergine d'oliva e vino bianco (questi ultimi due rigorosamente prodotti nel territorio amiatino), semi di anice e sale. Peculiare \u00e8 la doppia cottura, infatti dopo aver preparato l'impasto e dato ai biscotti la tipica forma a 8 vengono prima lessati in acqua salata bollente per qualche secondo e quindi cotti al forno.\nNella preparazione casalinga, in base alle ricette personali tramandate da generazioni, la ricetta base pu\u00f2 prevedere alcune modifiche. Nella maggior parte delle ricette l'impasto non viene fatto lievitare ma viene subito cotto in pentola e poi in forno, in altre versioni gli viene data la forma a 8 e poi fatto lievitare prima di cuocerlo in pentola e poi in forno."}
{"id": "5984291", "revid": "119902759", "url": "https://it.wikipedia.org/wiki?curid=5984291", "title": "Jerry West Award", "text": "Il Jerry West Award \u00e8 un premio conferito ogni anno dalla Naismith Memorial Basketball Hall of Fame alla miglior guardia di sesso maschile dell'anno, che gioca nel campionato di pallacanestro NCAA Division I\n\u00c8 intitolato al cestista Jerry West, una delle pi\u00f9 grandi guardie di tutti i tempi."}
{"id": "5984292", "revid": "599013", "url": "https://it.wikipedia.org/wiki?curid=5984292", "title": "Edna Neillis", "text": "Elsie Cook di lei ha detto \nGli inizi.\nInizi\u00f2 a giocare a calcio nei primi anni '60 nei quartieri ovest di Glasgow con i Ruchazie Boys, quasi sempre per strada. Fra i suoi ricordi c'\u00e8 la squadra dei ragazzi di Queens Park in una partita contro altri ragazzi su un campo coperto di cenere nera, un campo di calcio nero nero non verde.\nDopo poco tempo si spostarono sul campo della ditta McFarland Langs allenandosi su un campo ottimale, il campo giochi Westthorn, poco distante da London Road. Il Westthorn United si allenava vicino al Barrowfield, il campo dei ragazzi del Celtic contro i quali gioc\u00f2 un paio di volte.\nUna volta fu visionata da Jock Stein il quale le disse che l'avrebbe messa subito in squadra se fosse stato un maschio, ma tutti sapevano che teneva per i e questo non lo imped\u00ec di riportarla a casa un paio di volte.\nCon il Westthorn United Edna vinse la Butlins Cup organizzata da Hughie Green che le valse la partecipazione alla finale che si svolse a Londra, il suo primo viaggio alla capitale inglese.\nLa prima partita con la rappresentativa scozzese (non ufficiale) fu il match sul campo del Stewarton &amp; Thistle del 1972 in cui sconfissero quella inglese per 3 a 2.\nNel 1973 vinse la Coppa di Scozia, prima manifestazione ufficiale della neonata Scottish League, prendendo parte ad ogni partita come titolare. Partecip\u00f2 anche alla Mitre Cup nel 1973, quella che adesso definiamo come Woman's FA Cup, e alla fine dell'anno fu inclusa nella rappresentativa scozzese che prese parte a fine anno ad una importante trasferta-esibizione in Marocco.\nIl professionismo.\nA soli 21 decise di diventare una calciatrice professionista e con la compagna di squadra Rose Reilly, grazie all'aiuto di Elsie Cook che scrisse per lei un curriculum sportivo e furono presentate a Stan Shivas del Daily Record il quale si rese conto che avrebbe scritto un articolo molto significativo. Il giornale raccolse le offerte giunte al giornale cos\u00ec fu loro pagata la trasferta per partecipare al casting del Stade Reims. Stan ed un fotografo le seguirono in Francia.\nStan Shivas scrisse che entrambe non conoscevano alcuna lingua straniera non essendo mai uscite dal loro paese e che erano in difficolt\u00e0 perch\u00e9 fino a quel momento avevano vissuto in un ambito molto limitato.\nAllo Stade de Reims furono prese subito dal presidente Pierre Geoffroy e giocarono le ultime partite del campionato 1973-1974.\nFu l\u00ec che furono notate da un dirigente dell'ACF Milan che le port\u00f2 a Milano.\nIl successo con le rossonere fu immediato: scudetto e coppa Italia 1975 battendo in finale la Lazio Lubiam per 3-0 con la sua doppietta e il terzo gol di Rose.\nIntanto nel 1975, per aver apertamente criticato l'operato dell'allenatore della nazionale scozzese, lei, Elsie Cook e Rose Reilly furono squalificate a vita dalla Scottish League.\nEdna e Rose aprirono la strada alle altre calciatrici scozzesi al campionato italiano: Anne McCallum, Maria Blagojevic, Maggie Wilson, Mary Carr, June Hunter e Mary Strain le raggiunsero a partire dal 1976.\nPassata nel 1978 all'Associazione Calcio Femminile Gorgonzola dei fratelli Bolis \u00e8 protagonista all'attacco (mezz'ala sinistra) con June Hunter e Rose Reilly perdendo allo spareggio contro la Lazio lo scudetto 1980 centrando per\u00f2 l'obiettivo Coppa Italia.\nNella stagione 1983 Livio Bolis porta tutta la prima squadra del Gorgonzola a vestire i colori del Piacenza a causa della decisione dell'amministrazione comunale gorgonzolese di escluderli dalla gestione del campo sportivo comunale. Ritornata sotto i colori gorgonzolesi, la stagione successiva contribu\u00ec alla vittoria nel campionato di Serie B.\nIn seguito \u00e8 il Foggia ad allestire una squadra \"forte\" e a riportarla in Serie A nel 1985. In difficolt\u00e0 finanziarie il Foggia rinunci\u00f2 al campionato di Serie B per iscriversi alla Serie C pugliese 1988-1989.\nHa disputato l'ultimo campionato in Puglia a San Pietro in Lama all'A.C.F. San Pietro in Lama, squadra leccese, che volle disputare il campionato di Serie C 1989-1990 allestendo una squadra forte prelevando anche altre calciatrici da squadre di Serie B.\nA fine campionato e prima dell'inizio di quello successivo, Edna nel 1990 decise di tornare definitivamente in Scozia ed appendere le scarpette al chiodo.\nA fine carriera.\nSposatasi in Scozia con Robert, perse entrambe le gambe che le furono amputate a causa di una grave malattia.\nSolo in tarda et\u00e0, dopo importante documentario rievocativo \"Honeyballers\" trasmesso dalla BBC il 20 settembre 2013, per lei nel dicembre 2015 fu proposto l'inserimento del suo nome nella Hall of Fame del calcio scozzese."}
{"id": "5984293", "revid": "599013", "url": "https://it.wikipedia.org/wiki?curid=5984293", "title": "Robby Krieger &amp; Friends", "text": "Robbie Krieger &amp; Friends (sulla copertina frontale dell'album la grafia del nome riportata \u00e8 \"Robbie\", mentre sui vinili \u00e8 indicato \"Robby\") \u00e8 il primo album discografico solista del chitarrista rock statunitense Robby Krieger, pubblicato dalla casa discografica Blue Note Records nel 1977.\nMusicisti.\nGumpopper\nUptown\nEvery Day\nMarylin Monroe\nThe Ally\nLow Bottomy\nSpare Changes\nBig Oak Basin\nNote aggiuntive"}
{"id": "5984295", "revid": "339392", "url": "https://it.wikipedia.org/wiki?curid=5984295", "title": "Associazione Sportiva Dilettantistica Reggio Calabria", "text": ""}
{"id": "5984308", "revid": "1543377", "url": "https://it.wikipedia.org/wiki?curid=5984308", "title": "Comunit\u00e0 ebraica di Merano", "text": "La Comunit\u00e0 ebraica di Merano ha una storia culturalmente e socialmente connessa in profondit\u00e0 alla storia della regione. Le prime, numerose, presenze ebraiche significative risalgono alla met\u00e0 del XIX secolo, provenendo, per lo pi\u00f9 dalla comunit\u00e0 di Hohenems. La sinagoga di Merano risale al 1901, e nel medesimo edificio un museo ebraico.\nImprenditori e scienziati ebrei hanno dato impulso allo sviluppo economico della provincia, ad esempio con la realizzazione della funicolare della Mendola e di linee ferroviarie locali, ed a quello turistico, sviluppando la ben nota cura dell'uva e scoprendo le potenzialit\u00e0 insite nella radioattivit\u00e0 dell'acqua di Merano. Da Kafka a Chajm Weizmann, da Freud ad Arthur Schnitzler, grandi esponenti della cultura ebraica hanno soggiornato a Merano nel periodo fra le due guerre mondiali."}
{"id": "5984311", "revid": "121319193", "url": "https://it.wikipedia.org/wiki?curid=5984311", "title": "AEGON International 2016 - Singolare", "text": "Belinda Bencic era la detentrice del titolo ma \u00e8 stata sconfitta al secondo turno da Elena Vesnina.\nIn finale Dominika Cibulkov\u00e1 ha sconfitto Karol\u00edna Pl\u00ed\u0161kov\u00e1 con il punteggio di 7-5, 6-3.\nTeste di serie.\nTutte le teste di serie hanno ricevuto un bye per il secondo turno."}
{"id": "5984316", "revid": "767487", "url": "https://it.wikipedia.org/wiki?curid=5984316", "title": "Skiptrace - Missione Hong Kong", "text": "Skiptrace - Missione Hong Kong (\"Skiptrace\") \u00e8 un film del 2016 diretto da Renny Harlin.\nIl film \u00e8 un poliziesco prodotto ed interpretato da Jackie Chan, affiancato da Johnny Knoxville.\nTrama.\nHong Kong: il detective della polizia Bennie Chan assiste impotente alla morte del suo partner e migliore amico Yung per opera del boss malavitoso noto come il \"Matador\"; 9 anni dopo Chan sospetta che il miliardario Victor Wong sia il boss, ma non riesce e dimostrarlo e dopo un'operazione fallita senza autorizzazione, viene sospeso dal capitano Tang.\nIn un casino di Wong il truffatore americano Connor Watts si ritrova per sbaglio sullo stesso ascensore dove sale una donna che viene uccisa davanti ai suoi occhi per ordine dell'uomo.\nChan viene informato dalla sua figlioccia Samantha che lavora infiltrata nel casino, di Connor e che ora \u00e8 ricercato da Wong, ma \u00e8 stato rapito da alcuni russi.\nArrivato in Russia il detective rintraccia e salva il truffatore dopo aver scoperto che ha messo incinta Natalya la figlia del boss locale.\nI due iniziano un viaggio di ritorno tra varie difficolt\u00e0 e imprevisti, tra cui sfuggire alla polizia (in quanto Connor \u00e8 accusato di omicidio e Chan ritenuto il suo complice, perch\u00e9 lo sta aiutando) ai russi e gli uomini del Matador, senza contare i vari tentativi di fuga del truffatore e i vari mezzi usati. Connor alla fine rivela che la donna prima di morire gli diede il cellulare coi conti del boss, ma dopo averlo ricaricato in maniera rudimentale scoprono che pu\u00f2 essere aperto solo tramite impronta digitale\nArrivati a a Hong Kong i due si separano, dato che Chan scopre che Connor gli ha rubato l'orologio da polso, ultimo ricordo di Yung, che gli aveva fatto credere di aver perso e mentre telefona a Samantha scopre che \u00e8 stata rapita dagli uomini del boss.\nAll'incontro per scambiare la ragazza per il telefono, Wong viene circondato da diversi agenti, ma le sue impronte non aprono il telefono, il detective viene arrestato (ignaro che Connor \u00e8 tra i presenti). Samantha si risveglia in una stanza piena di sue foto\nConnor fingendosi avvocato fa evadere Chan e grazie a Leslie una collega convinta della sua innocenza, recupera il telefono e dal poco che riescono a vedere Chan riconosce un simbolo visto al porto. \nAl porto mentre il detective scopre il traffico di droga e assiste all'esecuzione di Wong, l'altro trova Sam chiusa in una cabina in uno yacht, ma entrambi vengono catturati.\nChan scopre che il suo capitano \u00e8 corrotto e che Yung \u00e8 vivo ed \u00e8 il Matador, dopo averlo visto accedere al telefono, capendo che falsific\u00f2 la sua morte, ma vengono salvati dai russi e dalla polizia, che tra sparatorie e combattimenti catturano gli scagnozzi. Chan affronta il suo ex collega che spiega che si stanc\u00f2 di essere un onesto ma povero poliziotto, mentre i criminali erano sempre pi\u00f9 ricchi di loro anche se finivano dentro, ma sono costretti a fermarsi dopo aver scoperto che lo yatch \u00e8 stato colpito per sbaglio durante lo scontro e sta affondando con dentro Sam. I due salvano la ragazza, ma Yung decide di rimare sulla nave e morire dopo aver chiesto di nuovo all'amico di badare alla figlia (precedentemente aveva incontrato il padre e ne era rimasta disgustata)\nConnor decide di affrontare le sue responsabilit\u00e0 e si consegna ai russi in cambio dell'aiuto prestato, ma viene di nuovo lasciato andare, dato che il bimbo di Natalya \u00e8 simile a uno degli scagnozzi del padre. Chan in una fattoria fuori citt\u00e0 scopre che l'ex truffatore gli ha regalato una fattoria con allevamento di Alpaca avendo scoperto che \u00e8 un sogno del poliziotto"}
{"id": "5984319", "revid": "543975", "url": "https://it.wikipedia.org/wiki?curid=5984319", "title": "Episodi di M*A*S*H (settima stagione)", "text": "La settima stagione della serie televisiva M*A*S*H \u00e8 andata in onda negli Stati Uniti d'America dal 18 settembre 1978 al 12 marzo 1979."}
{"id": "5984323", "revid": "767487", "url": "https://it.wikipedia.org/wiki?curid=5984323", "title": "O Rei do Rio", "text": "O Rei do Rio \u00e8 un film del 1985 diretto da F\u00e1bio Barreto.\nTrama.\nDue amici si arricchiscono con il gioco d'azzardo clandestino ma, ben presto, diventano rivali.\nProduzione.\nIl film fu prodotto dall'Embrafilme e Luiz Carlos Barreto Produ\u00e7\u00f5es Cinematogr\u00e1ficas.\nDistribuzione.\nIl film fu distribuito dall'Embrafilme."}
{"id": "5984324", "revid": "4252", "url": "https://it.wikipedia.org/wiki?curid=5984324", "title": "Chiesa di Saint John", "text": "La chiesa sconsacrata di St John in Smith Square, Westminster, Londra, venne venduta a un trust di beneficenza come rovina dopo un bombardamento nella seconda guerra mondiale. Venne poi restaurata negli anni sessanta e destinata a sala da concerto.\nLa chiesa \u00e8 stata progettata da Thomas Archer e fu completata nel 1728. \u00c8 considerata come una delle pi\u00f9 belle opere di architettura del barocco inglese, e dispone di quattro torri angolari e frontoni spezzati monumentali. \u00c8 spesso definita come 'lo sgabello della regina Anna' perch\u00e9, come narra la leggenda, quando Archer stava progettando la chiesa chiese alla regina a cosa le sarebbe piaciuto potesse assomigliare. La regina prese a calci il suo poggiapiedi \ne disse: 'Come questo!', dando vita all'idea delle quattro torri angolari dell'edificio."}
{"id": "5984325", "revid": "767487", "url": "https://it.wikipedia.org/wiki?curid=5984325", "title": "Aborto procurato (film)", "text": " \u00e8 un film del 1966, diretto da Masao Adachi.\nIl film mostra il dilagante ricorso all'interruzione di gravidanza in una cittadina giapponese, vissuto dalla parte di un ginecologo/sessuologo che pratica gli aborti e si propone di dare una sua soluzione personale al problema.\nTrama.\nIl dottor Marukido \u00e8 finito in prigione per aver voluto mettere in pratica qualcosa che lui comunque ritiene essere una risposta valida ad un problema concreto.\nIl film espone con un taglio a tratti documentaristico l'esperienza del ginecologo/sessuologo che nella sua piccola clinica ha dovuto registrare un incremento impressionante delle richieste di aborto, tanto da arrivare, nell'ultimo anno, a praticarne una media di tre al giorno.\nAlla base di tutto c'\u00e8 la dissolutezza e la perdita di valori crescente nella societ\u00e0 cui risulta impossibile porre un freno. Il medico cos\u00ec crede di poter dare una risposta scientifica all'esigenza di base da lui individuata consistente nella necessit\u00e0 di separare sesso e procreazione. Separando questi due aspetti si risolverebbe il problema degli aborti e non solo questo. Si tratta di creare un utero artificiale che tra l'altro liberebbe le donne dal peso della gravidanza.\nPer sperimentare la sua tecnica il dottor Marukido preleva un embrione da una ragazza che in realt\u00e0 aveva deciso di portare avanti la gravidanza, creando le premesse per il suo arresto.\nProduzione.\nIl film \u00e8 concettualmente collegato al di poco precedente \"Embrione\" diretto da K\u014dji Wakamatsu e sceneggiato da Masao Adachi, in questo caso rispettivamente produttore e regista. \"Embrione\", appartenente al genere pinku eiga, tratta il tema della violenza sulle donne, uno degli aspetti di degenerazione della societ\u00e0 alla base dell'incremento di ricorsi all'aborto."}
{"id": "5984326", "revid": "109893", "url": "https://it.wikipedia.org/wiki?curid=5984326", "title": "Episodi di M*A*S*H (ottava stagione)", "text": "L'ottava stagione della serie televisiva M*A*S*H \u00e8 andata in onda negli Stati Uniti d'America dal 17 settembre 1979 al 24 marzo 1980."}
{"id": "5984349", "revid": "109893", "url": "https://it.wikipedia.org/wiki?curid=5984349", "title": "Episodi di M*A*S*H (nona stagione)", "text": "La nona stagione della serie televisiva M*A*S*H \u00e8 andata in onda negli Stati Uniti d'America dal 17 novembre 1980 al 4 maggio 1981."}
{"id": "5984350", "revid": "1005847", "url": "https://it.wikipedia.org/wiki?curid=5984350", "title": "Elezioni parlamentari in Scozia del 2007", "text": "Le elezioni parlamentari del 2007 si tennero in Scozia gioved\u00ec 3 maggio 2007 per eleggere i deputati al Parlamento scozzese. Fu la terza elezione generale al Parlamento devoluto della Scozia sin dalla sua creazione del 1999. Nello stesso giorno si tennero le elezioni locali.\nIl Partito Nazionale Scozzese risult\u00f2 il maggiore partito con 47 seggi, seguito molto da vicino dal Partito Laburista Scozzese con 46 seggi. Il Partito Conservatore Scozzese ottenne 17 seggi, e i Liberal Democratici Scozzesi 16 seggi, mentre il Partito Verde Scozzese ottenne 2 seggi; fu eletto anche un indipendente (Margo MacDonald). Il Partito Nazionale Scozzese costitu\u00ec un governo di minoranza in seguito alle elezioni.\nIl Partito Socialista Scozzese ed il Partito Scozzese degli Anziani, che avevano ottenuto seggi alle elezioni del 2003, non riuscirono ad entrare in Parlamento. Anche il partito dell'ex deputato Tommy Sheridan, Solidariet\u00e0, non ottenne alcun seggio parlamentare.\nSituazione.\nI principali temi trattati durante la campagna elettorale furono il sistema sanitario, l'istruzione, le tasse locali, il sistema pensionistico, l'Unione, il Trident (i sottomarini con base in Scozia), la guerra d'Iraq e i maggiori poteri al Parlamento scozzese. Alcuni partiti proposero di innalzare la scolarit\u00e0 obbligatoria da 16 a 18 anni e innalzare l'et\u00e0 minima per l'acquisto del tabacco da 16 a 18 anni.\nJack McConnell, da Primo Ministro, fece la campagna elettorale difendendo la risicata maggioranza di cinque seggi che si reggeva su una coalizione del Partito Laburista e dei Liberal Democratici; il governo scozzese di coalizione era al potere, con tre diversi Primi Ministri, sin dalle prime elezioni parlamentari del 1999. I sondaggi suggerivano che la maggioranza sarebbe andata persa nel 2007 a causa del sostegno calante ai laburisti e dell'incremento del seguito di altri partiti, in particolare il Partito Nazionale Scozzese. I sondaggi suggerivano che nessun partito avrebbe ottenuto la maggioranza assoluta, n\u00e9 che vi sarebbero state coalizioni alternative per formare un nuovo esecutivo.\nUn sondaggio TNS del novembre 2006 dava al laburisti un vantaggio dell'8% sul SNP, che era secondo in termini di deputati al Parlamento. All'avvicinarsi delle elezioni, in SNP guadagn\u00f2 consensi, mentre il sostegno ai laburisti declin\u00f2. In base alle proiezioni precedenti alle elezioni, vi sarebbe potuta essere una possibilit\u00e0 di coalizione SNP-Lib Dem, che avrebbe potuto estendersi per includere il Partito Verde Scozzese. Gli altri partiti rappresentati in Parlamento prima delle elezioni erano il Partito Conservatore Scozzese, il Partito Socialista Scozzese, Solidariet\u00e0, e il Partito Scozzese dei Cittadini Anziani.\nGli altri partiti che parteciparono alle elezioni del 2007 comprendevano il Partito per l'Indipendenza del Regno Unito (UKIP), il Partito Nazionale Britannico (BNP), il Partito Unionista Scozzese, il Partito Laburista Socialista, l'Alleanza dei Popoli Cristiani e il Partito Cristiano Scozzese."}
{"id": "5984352", "revid": "36426", "url": "https://it.wikipedia.org/wiki?curid=5984352", "title": "Pieter Coeck", "text": ""}
{"id": "5984353", "revid": "110157", "url": "https://it.wikipedia.org/wiki?curid=5984353", "title": "Cupa Rom\u00e2niei 2015-2016", "text": "La Cupa Rom\u00e2niei 2015-2016 \u00e8 stata la 78\u00aa edizione della coppa nazionale, principale torneo a eliminazione diretta del calcio rumeno, che si \u00e8 disputata tra il 15 luglio 2015 e il 17 maggio 2016. La squadra vincitrice \u00e8 ammessa al terzo turno della UEFA Europa League 2016-2017. Il vincitore del trofeo \u00e8 il CFR Cluj, al suo quarto titolo.\nFormula.\nIl torneo si svolge con turni ad eliminazione diretta a partita unica tranne le semifinali, svolte con partite di andata e ritorno. Nella fase preliminare si incontrano i club delle serie inferiori mentre le squadre della Liga I giocano a partire dai sedicesimi di finale."}
{"id": "5984354", "revid": "543975", "url": "https://it.wikipedia.org/wiki?curid=5984354", "title": "Episodi di M*A*S*H (decima stagione)", "text": "La decima stagione della serie televisiva M*A*S*H \u00e8 andata in onda negli Stati Uniti d'America dal 26 ottobre 1981 al 12 aprile 1982."}
{"id": "5984355", "revid": "287204", "url": "https://it.wikipedia.org/wiki?curid=5984355", "title": "Parigi-Roubaix 1978", "text": "La Parigi-Roubaix 1978, settantaseiesima edizione della corsa, fu disputata il 16 aprile 1978, per un percorso totale di 263\u00a0km. Fu vinta dall'italiano Francesco Moser, giunto al traguardo con il tempo di 7h12'24\" alla media di 36,494\u00a0km/h davanti a Roger De Vlaeminck e Jan Raas.\nPresero il via da Compi\u00e8gne 141 ciclisti, 40 di essi tagliarono il traguardo a Roubaix."}
{"id": "5984362", "revid": "543975", "url": "https://it.wikipedia.org/wiki?curid=5984362", "title": "Episodi di M*A*S*H (undicesima stagione)", "text": "L'undicesima ed ultima stagione della serie televisiva M*A*S*H \u00e8 andata in onda negli Stati Uniti d'America dal 25 ottobre 1982 al 28 febbraio 1983."}
{"id": "5984368", "revid": "74173", "url": "https://it.wikipedia.org/wiki?curid=5984368", "title": "Elezioni parlamentari scozzesi del 2007", "text": ""}
{"id": "5984372", "revid": "92723", "url": "https://it.wikipedia.org/wiki?curid=5984372", "title": "Antoine Houdar de La Motte", "text": " Rivest\u00ec un ruolo importante nella vita letteraria dei suoi tempi, per i suoi scritti e le sue idee.\nBiografia.\nFiglio di un produttore di cappelli (modista), Houdar de La Motte, studi\u00f2 presso i gesuiti, continuando poi a studiare diritto prima di dedicarsi completamente alla letteratura.\nNel 1693, la sua prima opera, la commedia \"Les Originaux\",farsa in prosa mista donata al Th\u00e9\u00e2tre de la com\u00e9die italienne di Parigi, fu un fiasco tale che Houdar, depresso, pens\u00f2 di farsi monaco. Entr\u00f2 all'Abbazia di Notre-Dame de la Trappe ma ne usc\u00ec dopo due mesi, prima di aver preso l'abito, sconsigliato fortemente dall'abate.\nSei anni dopo, conobbe il successo con il libretto d'opera, \"L'Europe galante\" (1697). Incoraggiato da questo debutto, inizi\u00f2 a scrivere numerosi libretti per compositori come Andr\u00e9 Campra, Destouches e Marin Marais. Introdusse nell'opera tre innovazioni: il balletto, la pastorale e la commedia-balletto. Scrisse anche sei commedie che ebbero meno successo, anche se \"Le Magnifique\" e \"L'Amante difficile\" ottennero un certo apprezzamento. In questa occasione apparve sulla scena, per la prima volta, Silvia, l'interprete preferita di Marivaux. Il pezzo ha anche annunciato il gioco d'amore applicato al teatro dal grande drammaturgo. Se la scrittura di Houdart \u00e8 pi\u00f9 breve, approccia la stessa problematica, con un senso di comicit\u00e0; come il suo rivale in arte drammatica, \u00e8 femminista. Scrisse quattro tragedie, delle quali, \"Ines de Castro\" (1723), basata su una storia di Cam\u00f5es, trionf\u00f2 alla Com\u00e9die-Fran\u00e7aise ben prima di quella di Montherlant che ne riprese il soggetto.\nNel salotto della marchesa di Lambert, del quale La Motte fu uno dei pilastri, assieme al suo amico Fontenelle, e con il quale condivise senza pregiudizio e spirito di indagine, discusse la questione se la versificazione era essenziale per la poesia. Alla fine si stabil\u00ec che i versi rendevano il poeta schiavo di regole inutili, complesse e dannose, favorendo cavilli e circonlocuzioni e ostacolando la vera espressione della poesia. Essi raccomandarono di tornare alla chiarezza e fermezza della prosa, soprattutto nel teatro. Houdar La Motte volle dimostrare che la prosa poteva ben servire la poesia. Cit\u00f2 \"Les Aventures de T\u00e9l\u00e9maque\" di F\u00e9nelon come esempio e mise in prosa una scena di \" Mitridate\" di Racine, sostenendo che ne guadagnava da questo trattamento. Eppure, in quanto ammiratore di La Fontaine, scrisse delle favole in versi. Alcune hanno uno stile molto completo, e mostrano un certo pessimismo.\nFu uno dei pi\u00f9 assidui frequentatori del salotto di Luisa Benedetta di Borbone-Cond\u00e9, nella cerchia dei cavalieri dell'ordine parodistico \"Ordre de la Mouche \u00e0 Mie\", e partecip\u00f2 al salone letterario e alle \"Grandes Nuits de Sceaux\" che ella tenne nel suo Ch\u00e2teau de Sceaux.\nHoudar de La Motte discusse anche sulla validit\u00e0 delle convenzioni teatrali classiche, tra cui la regola delle tre unit\u00e0:\nTradusse in versi, nel 1714, senza conoscere il greco antico, l\u2019\"Iliade\" pubblicata da Anne Dacier nel 1699. La prefazione a questa traduzione contiene un \"Discours sur Hom\u00e8re\", in cui, dopo aver intrapreso una critica dell'originale di cui evidenzia la volgarit\u00e0 dei personaggi, la loro prolissit\u00e0 dei discorsi, ripetizioni, enumerazioni, ecc, egli dice: \"Mi son preso la libert\u00e0 di cambiare ci\u00f2 che ho trovato sgradevole.\" Nelle sue \"R\u00e9flexions sur la critique\", precis\u00f2:\nInfatti, La Motte non solo aveva accorciato dalla met\u00e0 l'opera di Omero, riducendo da 24 a 12 i canti, ma l'aveva abbellita e reso attuale. Anne Dacier non apprezz\u00f2 il lavoro e rispose con un \"Trait\u00e9 des causes de la corruption du go\u00fbt\". La Motte ha rispose a sua volta, nelle sue \"R\u00e9flexions sur la critique\" (1716), in cui, facendo rivivere la Querelle des Anciens et des Modernes avviata da Charles Perrault nel XVII secolo, prese risolutamente le parti del partito dei moderni. A prescindere dai meriti di questa polemica, mantenne sempre uno spirito e cortesia molto contrastante con i metodi dei suoi rivali. Eppure ha adattato un antico testo: \"La Matrone d'Eph\u00e8se\", non indignato dall'infedelt\u00e0 della vedova disposta a sacrificare il corpo del suo vecchio marito per salvare il suo giovane amante. Piuttosto, egli sembra sorridere per lo spirito di questa situazione insolita. \nIl caso fece scalpore. Jean-Baptiste Rousseau, che non perdonava a La Motte di essere stato eletto all'Acad\u00e9mie fran\u00e7aise, contro il suo parere, gli lanci\u00f2 epigrammi velenosi. Fatti sul tema di piccoli soggetti dove i protagonisti erano facili da riconoscere sotto nomi fittizi. In ultima analisi, F\u00e9nelon scelse, per giudicare la discussione, di mettere tutti d'accordo dichiarando \"non possiamo elogiare troppo i moderni che fanno grandi sforzi per superare gli antichi. Una cos\u00ec nobile emulazione promette molto; mi sarebbe sembrato pericoloso se avesse disprezzato e smesso di studiare questi grandi originali.\"\nLa Motte era anche uno dei clienti abituali dei caff\u00e8 filosofici, che frequentavano il locale della vedova Laurent, del Graudot o il Caf\u00e9 Procope. Eletto all'Acad\u00e9mie fran\u00e7aisel'8 febbraio 1710, poco dopo essere diventato cieco portando la sua disabilit\u00e0 con stoicismo. A un giovane che lo aveva schiaffeggiato perch\u00e9 gli aveva pestato un piede, disse: \"Tu sarai molto dispiaciuto, signore, io sono cieco.\".\nNel 1726, intrattenne una fitta corrispondenza con Luisa Benedetta di Borbone-Cond\u00e9 dalla quale emerge \u2013 bench\u00e9 cieco e paralizzato nelle sue membra - aveva la gotta, e la sua protettrice lo aiut\u00f2 a procurarsi una sedia a rotelle, e giocavano all'amante e alla pastorella ingenua. Ha un dipinto che lo rappresenta, con Fontenelle e Saurin, nel soggiorno della sorella di madame Tencin, quest'ultima mentre serve loro del cioccolato.\nDopo la morte venne inumato nella chiesa di Saint-Andr\u00e9-des-Arts a Parigi.\nOpere.\nHoudar La Motte compose delle \"Odi\", di solito abbastanza erotiche, e tra queste \"l'\u00c9mulation\", sur \"la mort de Louis XIV\" e \"\u00c0 la Paix\", ma forse la pi\u00f9 importante quella su \"l'Homme\".\nPubblic\u00f2 nel 1719 le \"Fables nouvelles\", che voleva sottolineare che i soggetti sono di sua invenzione, a differenza di quelli di La Fontaine, che era stato ispirato dall'antica favolista. Queste favole, che mancano di poesia e si sviluppano con la stringatezza di una dimostrazione di matematica, sembrano non avere altro scopo che arrivare alla conclusione morale. Alcune di esse, tuttavia, contengono dei versi felici.\nEgli scrisse anche dei testi per cantate sacre quali \"\u00c9lisabeth Jacquet de La Guerre\" messa in musica (nel 1708: \"Esther, Le Passage de la Mer Rouge, Jacob et Rachel, Jonas, Suzanne, Judith\"; nel 1711: \"Adam, Le Temple reb\u00e2ti, Le D\u00e9luge, Joseph, Jepht\u00e9 et Samson\").\nLa sua reputazione, oggi, si basa sulla eccellente prosa in cui esprimeva le sue opinioni, molto meglio dei suoi versi, difficili e incolori. Ricordiamo, inoltre, che si astenne dal rispondere ad una lettera di Jean-Philippe Rameau che avrebbe voluto mettere in musica uno dei suoi libretti: probabilmente una grande occasione mancata da Houdar de La Motte. Ma, pi\u00f9 che per le sue produzioni, \u00e8 per il suo ruolo che aveva nel movimento di idee e il posto importante che occupava nella vita letteraria del suo tempo, che il nome di Houdar La Motte \u00e8 sopravvissuto fino ai nostri giorni. \"Ha dimostrato, secondo Voltaire, che nell'arte della scrittura ci pu\u00f2 essere ancora qualcosa di secondo piano.\""}
{"id": "5984374", "revid": "287204", "url": "https://it.wikipedia.org/wiki?curid=5984374", "title": "Parigi-Roubaix 1977", "text": "La Parigi-Roubaix 1977, settantacinquesima edizione della corsa, fu disputata il 17 aprile 1977, per un percorso totale di 250\u00a0km. Fu vinta dal belga Roger De Vlaeminck, giunto al traguardo con il tempo di 6h11'26\" alla media di 40,464\u00a0km/h davanti ai connazionali Willy Teirlinck e Freddy Maertens.\nPresero il via da Compi\u00e8gne 149 ciclisti, 43 di essi tagliarono il traguardo a Roubaix."}
{"id": "5984376", "revid": "62748", "url": "https://it.wikipedia.org/wiki?curid=5984376", "title": "Antoine Houdar de la Motte", "text": ""}
{"id": "5984379", "revid": "657000", "url": "https://it.wikipedia.org/wiki?curid=5984379", "title": "Taboo Tattoo", "text": " \u00e8 un manga \"seinen\" scritto e disegnato da Shinjir\u014d, serializzato sul \"Monthly Comic Alive\" di Media Factory dal 27 novembre 2009 al 27 giugno 2017. Un adattamento anime, prodotto da J.C.Staff, \u00e8 stato trasmesso in Giappone tra il 4 luglio e il 19 settembre 2016. Un'edizione in lingua italiana del manga \u00e8 stata curata da J-Pop, mentre una dell'anime da Crunchyroll.\nTrama.\nDopo aver salvato un senzatetto da alcuni teppisti, Justice Akatsuka, detto Seigi, riceve come ricompensa dallo sconosciuto uno strano tatuaggio. A causa di questo singolare evento, Seigi finir\u00e0 coinvolto nel conflitto tra il regno di Selinistan e una speciale unit\u00e0 americana capitanata da Bluesy Fruesy: ambedue le fazioni sono alla ricerca di tatuaggi come il suo, i quali sono in grado di conferire ai loro possessori poteri al di sopra dell'immaginabile.\nMedia.\nManga.\nIl manga, scritto e disegnato da Shinjir\u014d, \u00e8 stato serializzato sulla rivista \"Monthly Comic Alive\" di Media Factory dal 27 novembre 2009 al 27 giugno 2017. I vari capitoli sono stati raccolti in tredici volumi \"tank\u014dbon\", pubblicati tra il 23 febbraio 2010 e il 23 agosto 2017. In Italia la serie \u00e8 stata annunciata al Lucca Comics &amp; Games 2016 da J-Pop e pubblicata tra marzo 2017 e febbraio 2018, mentre in America del Nord i diritti sono stati acquistati da Yen Press.\nAnime.\nAnnunciato il 23 gennaio 2015 sul nono volume del manga, un adattamento anime, prodotto da J.C.Staff e diretto da Takashi Watanabe, \u00e8 andato in onda dal 4 luglio al 19 settembre 2016. Le sigle di apertura e chiusura sono rispettivamente \"Belief\" di May'n ed \"Egoistic Emotion\" dei Trigger (gruppo formato dai doppiatori Makoto Furukawa, Chika Anzai e Mikako Komatsu). In italiano gli episodi sono stati trasmessi in streaming in simulcast da Crunchyroll."}
{"id": "5984387", "revid": "223378", "url": "https://it.wikipedia.org/wiki?curid=5984387", "title": "Nesly Rice", "text": ""}
{"id": "5984392", "revid": "121318564", "url": "https://it.wikipedia.org/wiki?curid=5984392", "title": "AEGON International 2016 - Doppio", "text": "Katarina Srebotnik e Caroline Garcia erano le detentrici del titolo, ma Garcia ha deciso di non partecipare. Srebotnik ha fatto coppia con Andreja Klepa\u010d, ma le due sono state sconfitte al primo turno da Anna-Lena Gr\u00f6nefeld e Kv\u011bta Peschke.\nIn finale Darija Jurak e Anastasija Rodionova hanno sconfitto Chan Hao-ching e Latisha Chan con il punteggio di 5-7, 7-64, [10-6]"}
{"id": "5984393", "revid": "767487", "url": "https://it.wikipedia.org/wiki?curid=5984393", "title": "Eden (film 2015)", "text": "Eden \u00e8 un film del 2015 diretto da Shyam Madiraju.\nTrama.\nDopo aver disputato una partita della FIFA World Cup, l'aereo della nazionale di calcio statunitense si schianta nei pressi di un'isola disabitata del Pacifico. Ben presto i sopravvissuti dovranno fare i conti con la disperazione e la fame, che minano la loro psicologia. Rompendo lo spirito di squadra che li ha sempre guidati, i sopravvissuti si divideranno in due fazioni in lotta per la sopravvivenza.\nDistribuzione.\nNegli Stati Uniti il film \u00e8 stato distribuito nelle sale e su iTunes dal 18 settembre 2015."}
{"id": "5984394", "revid": "486946", "url": "https://it.wikipedia.org/wiki?curid=5984394", "title": "St John's, Smith Square", "text": ""}
{"id": "5984409", "revid": "76261", "url": "https://it.wikipedia.org/wiki?curid=5984409", "title": "Gerolamo Venier", "text": ""}
{"id": "5984410", "revid": "125877083", "url": "https://it.wikipedia.org/wiki?curid=5984410", "title": "L'inquieta", "text": "L'inquieta (\"A Dama do Lota\u00e7\u00e3o\") \u00e8 un film del 1978 diretto da Neville de Almeida.\nTrama.\nSolange e Carlos, che si conoscono da quando erano piccoli, si sposano. Durante la prima notte di nozze, Carlos stupra la moglie, che rimane traumatizzata.\nProduzione.\nIl film fu prodotto dall'Embrafilme, Regina Filmes. Tecla Filmes.\nDistribuzione.\nDistribuito dall'Embrafilme, il film usc\u00ec nelle sale brasiliane nel 1978."}
{"id": "5984427", "revid": "46291", "url": "https://it.wikipedia.org/wiki?curid=5984427", "title": "Crassula muscosa", "text": "Crassula muscosa ( \u00e8 una pianta succulenta appartenente alla famiglia delle Crassulaceae, originaria di Sudafrica e parte della Namibia.\nSi tratta di una pianta da appartamento coltivata in tutto il mondo e chiamata anche \"Crassula coda di ratto\", \"Cintura d'orologio\", \"Coda di lucertola\", \"Pianta cerniera\", \"Principessa pino\" e \"Crassula a zampa di lupo\".\nEtimologia.\nL'epiteto specifico deriva dal latino \"muscosus\", che significa letteralmente \"muschioso\", con riferimento all'aspetto della pianta. L'epiteto del sinonimo \"Lycopodioides\", si riferisce invece al genere \"Lycopodium,\" nel quale sono incluse alcune specie rassomiglianti \"C. muscosa\", che a sua volta e deriva dal greco \"\u039b\u03cd\u03ba\u03bf\u03c2\" (\"l\u00edkos\", lupo), \"\u03c0\u03cc\u03b4\u03b9\" (\"p\u00f3di\", zampa) e \u03bf\u03b5\u03b9\u03b4\u03ae\u03c2 (\"oeides\", -oide, simile a).\nDescrizione.\n\"C. muscosa\" \u00e8 una pianta perenne a comportamento arbustivo, formata da numerosi steli ascendenti o striscianti, in grado di crescere fino a 60 centimetri di lunghezza e 5 millimetri in diametro. Questi sono irregolarmente ramificati, con un aspetto legnoso e ricoperti da quattro file di foglie, che sono ordinatamente sovrapposte\nLe foglie misurano 2\u20138\u00a0mm in lunghezza per 1\u20134\u00a0mm in larghezza, sono di forma da ovata a triangolare, con le estremit\u00e0 appuntite e glabre, disposte a 90\u00b0 l'una rispetto all'altra. Sono inoltre carnose e di colore in genere verde, con sfumature gialle o marroni.\nI fiori di piccole dimensioni sono in genere solitari o a volte raggruppati su dicasia sessili formate da 2-8 fiori, che si sviluppano dall'ascella delle foglie. Il calice \u00e8 formato da 5 sepali lunghi 1\u00a0mm, triangolari o lanceolati, con le estremit\u00e0 acuminate. La corolla \u00e8 invece composta da 5 petali lunghi circa 2\u00a0mm, di forma oblunga o triangolare, e di colore dal giallo-verde al marrone. Sugli stami, lunghi 0,5\u20131\u00a0mm, si sviluppano le antere di colore giallastro.\nDistribuzione.\nLa Crassula muscosa \u00e8 originaria delle province del Capo e dello Stato Libero, in Sudafrica, oltre che della parte meridionale della Namibia.\nPer opera dell'uomo \u00e8 stata introdotta nelle isole Canarie, dove di fatto si \u00e8 ormai naturalizzata, ed in Corsica. Si \u00e8 diffusa anche in alcune regioni italiane dove, per Sicilia, Campania, Toscana e Marche, \u00e8 classificata come alloctona mentre in Liguria, Sardegna e Calabria, risulta ormai naturalizzata.\nVariet\u00e0.\nSono ad oggi accettate le seguenti variet\u00e0:\nColtivazione.\nCresce in ambienti con un buon grado di umidit\u00e0, in cui il terreno \u00e8 ben drenato e composto da terriccio fertile e sabbia. Durante la stagione fredda resiste ad abbassamenti della temperatura non eccessivi, fino a un minimo di 6-8\u00a0\u00b0C, richiedendo poca acqua; mentre d'estate necessita di molta pi\u00f9 acqua e che non venga esposta al sole, poich\u00e9 apprezza la luminosit\u00e0 ma soffre molto la luce diretta. Quando queste condizioni non sono riscontrate la pianta inizia a seccarsi e a irrigidirsi, in genere a partire dalla base del fusto fino agli apici.\nSi tratta di una specie invasiva, facilmente propagata tramite talea. Se l'ambiente mantiene una temperatura stabile di 20-21\u00a0\u00b0C , con adeguate umidit\u00e0 e luminosit\u00e0, la talea radica e cresce rapidamente. Quando in fiore, la pianta produce un odore acre e pungente simile all'urina di gatto."}
{"id": "5984428", "revid": "767487", "url": "https://it.wikipedia.org/wiki?curid=5984428", "title": "Tesfa Robinson", "text": "Carriera.\nClub.\nGioca dal 2007 al 2008 al Lakin Rangers. Nel 2008, dopo una breve esperienza allo Shawbury United, passa all'Oldbury Athletic. Nel 2009 viene acquistato dal Rushall Olympic. Nel 2010 si trasferisce al Romulus. Nel 2011 passa al Redditch United. Nel 2012 si trasferisce all'Evesham United. Nel 2013 viene acquistato dal Chasetown. Nel 2014 passa allo Sporting Khalsa.\nNazionale.\nDebutta in Nazionale il 10 ottobre 2012, in Saint Kitts e Nevis-Anguilla."}
{"id": "5984429", "revid": "73843", "url": "https://it.wikipedia.org/wiki?curid=5984429", "title": "Forze femminili ausiliarie dell'Arm\u00e9e de l'air fran\u00e7aise", "text": "Le forze femminili ausiliarie dell'Arm\u00e9e de l'air fran\u00e7aise erano un gruppo di donne militari in servizio nell'aviazione francese durante la seconda guerra mondiale che potevano essere impiegate per i trasporti aerei o le missioni di soccorso una volta addestrate. Tra loro spiccavano aviatrici professioniste detentrici di record di volo.\nStoria.\nLa legge francese del 1938 sul paese in tempo di guerra diede il via all'arruolamento volontario femminile sia nell'Arm\u00e9e de terre (ausiliarie femminili dell'Arm\u00e9e de terre, AFAT) che nell'Arm\u00e9e de l'air (forze ausiliarie femminili, FAF). Grazie alla legge promulgata nel 24 maggio 1940 le aviatrici che avevano compiuto almeno 100 ore di volo potevano essere reclutate nell'Arm\u00e9e de l'air come ufficiali, con il grado di sottotenente. Poche settimane dopo, tuttavia, le truppe tedesche entrarono a Parigi e dopo il secondo armistizio di Compi\u00e8gne soltanto Claire Roman, che segu\u00ec l'amministrazione centrale ad Amboise, fu effettivamente impiegata come pilota, ma solo per missioni di trasporto. Alcune di loro entrarono nella resistenza, altre avrebbero sospeso l'attivit\u00e0 di aviatrici fino alla fine della guerra: diverse aviatrici tornarono nell'Arm\u00e9e de l'air quando Charles Tillon, ministro dell'aviazione del primo governo De Gaulle, decise di comporre una squadra al femminile sul modello sovietico. L'esperimento, per\u00f2, termin\u00f2 alla fine del suo mandato.\nAddette alle comunicazioni radio, pilote ed altro personale FAFL.\n\u00c8 stato stimato che tra il 1941 e il 1945 abbiano prestato servizio nelle FAFL circa volontarie; di molte di loro si \u00e8 persa ogni traccia, mentre qualcun'altra, come Isabelle Casse sergente pilota morta in servizio, \u00e8 ormai solo un nome senza un volto."}
{"id": "5984437", "revid": "1870933", "url": "https://it.wikipedia.org/wiki?curid=5984437", "title": "Lois Maynard", "text": "Carriera.\nClub.\nGioca dal 2007 al 2009 al Daisy Hill. Nel 2009 si trasferisce al Chadderton. Nel 2011 passa al Flixton. Nel 2012 viene acquistato dal Winsford United. Nel 2013 si trasferisce all'Halifax Town. Nel 2015 viene acquistato dal Tranmere Rovers.\nNazionale.\nDebutta in Nazionale il 12 novembre 2015, in Andorra-Saint Kitts e Nevis."}
{"id": "5984443", "revid": "767487", "url": "https://it.wikipedia.org/wiki?curid=5984443", "title": "Karl Hall", "text": "Carriera.\nClub.\nHa iniziato la carriera in patria nel St. Michel, per poi giocare in Inghilterra con l'Albion Sports tra la nona e la decima serie del campionato.\nNazionale.\nHa esordito in Nazionale nel 2011."}
{"id": "5984445", "revid": "61051", "url": "https://it.wikipedia.org/wiki?curid=5984445", "title": "Eight Air Force", "text": ""}
{"id": "5984451", "revid": "131145", "url": "https://it.wikipedia.org/wiki?curid=5984451", "title": "Campionati del Mediterraneo under 23 di atletica leggera", "text": "I Campionati del Mediterraneo under 23 di atletica leggera sono una competizione di atletica leggera organizzata dalla Mediterranean Athletics Union (MAU) e riservata ad atleti della categoria under 23.\nLa manifestazione, a cui possono partecipare atleti provenienti dai 27 paesi che fanno parte della federazione, ha cadenza biennale e si svolge negli anni pari. Ad oggi sono state organizzate tre edizioni dei campionati: la prima si \u00e8 tenuta ad Aubagne, la seconda a Tunisi e la terza a Jesolo.\nDurante la manifestazione si svolgono tutte le gare su pista ad eccezione delle prove multiple e della maratona e vengono seguite le regole imposte dalla IAAF.\nMedagliere generale.\n\"Statistiche aggiornate a Tunisi 2016.\""}
{"id": "5984455", "revid": "729019", "url": "https://it.wikipedia.org/wiki?curid=5984455", "title": "Eighth Air Force", "text": "La Eighth Air Force (8th Air Force, 8\u00aa AF) \u00e8 una forza aerea numerata dello United States Air Force. Il suo comando principale \u00e8 presso la Barksdale Air Force Base (in Louisiana).\nQuesta forza aerea deriva storicamente dalla quasi leggendaria Eighth Air Force (soprannominata \"The Mighty Eighth\" per la sua potenza e determinazione) della seconda guerra mondiale che controll\u00f2 e diresse per tutta la durata del conflitto in Europa la campagna di bombardamento strategico condotta con crescente successo dai famosi bombardieri pesanti quadrimotori americani B-17 Flying Fortress e B-24 Liberator partendo dalle basi in Regno Unito.\nDopo essere stata costituita nel gennaio 1942 la Eighth Air Force, formata principalmente dall'VIII Bomber Command e dall'VIII Fighter Command, continu\u00f2 per due anni i suoi bombardamenti diurni in grandi formazioni ad alta quota contro obiettivi industriali e militari in Germania e Europa occupata. Nel febbraio 1944 le forze aeree americane furono riorganizzate, il quartier generale originale dell'Eighth Air Force venne impiegato per formare il comando centralizzato delle United States Strategic Command in Europe, mentre il quartier generale dell'VIII Bomber Command divenne il comando delle unit\u00e0 da bombardamento e da caccia dell'Eighth Air Force originaria e continu\u00f2 le missioni strategiche fino al termine della guerra.\nL'Eighth Air Force fu un elemento fondamentale delle forze d'attacco nucleare strategico del SAC durante tutto il periodo della Guerra fredda e alcuni suoi reparti parteciparono anche alla guerra di Corea e alla guerra del Vietnam. Attualmente l'Eighth Air Force dipende dal Air Forces Strategic \u2013 Global Strike, che costituisce la principale componente aerea del United States Strategic Command (USSTRATCOM), il comando interforze incaricato di guidare i reparti di bombardieri strategici e missili balistici in grado di lanciare un attacco nucleare.\nStoria.\nCostituzione e arrivo in Inghilterra.\nLa storia della Eighth Air Force ebbe inizio ufficialmente il 2 gennaio 1942 quando venne attivata nella base aerea di Savannah in Georgia nel quadro del grandioso programma di potenziamento della United States Army Air Force previsto dal presidente Franklin D. Roosevelt all'inizio della partecipazione degli Stati Uniti alla seconda guerra mondiale. In breve tempo, il 5 gennaio 1942, il generale Carl Spaatz assunse il comando della nuova formazione aerea con quartier generale a Bolling Field, Washington, DC. L'Eighth Air Force era stata designata per costituire la componente aerea americana da inviare al pi\u00f9 presto in Europa per partecipare alla guerra contro la Germania nazista e l'8 gennaio 1942 venne annunciata pubblicamente la costituzione delle \"U.S. Armed Forces in the British Isles\" (USAFBI) sotto il comando del generale James Eugene Chaney, mentre il 12 maggio 1942 giunse in Inghilterra il primo contingente dell'Eighth Air Force. Il 15 giugno 1942 il generale Spaatz arriv\u00f2 a sua volta nel Regno Unito, costitu\u00ec il nuovo quartier generale e il 18 giugno 1942 assunse il comando della Eighth Air Force a Bushy Park, quindici chilometri a sud-ovest di Londra.\nL'Eighth Air Force controllava una serie di componenti operative poste alle sue dipendenze dirette:\nLa componente pi\u00f9 importante dell'Eighth Air Force era certamente l'VIII Bomber Command che fu attivato inizialmente nella base aerea di Langley Field, Virginia, e venne il 10 febbraio 1942 trasferito alla base aerea di Savannah in Georgia. Il generale di brigata Ira C. Eaker prese il comando delle formazioni dell'VIII Bomber Command; egli, incaricato di dirigere la campagna aerea strategica indipendente delle forze aeree americane, organizz\u00f2 il suo quartier generale accanto a quello del Bomber Command britannico a Daws Hill dove un distaccamento avanzato giunse il 23 febbraio 1942 in avanguardia delle prime unit\u00e0 aeree organiche; lo scaglione avanzato del 97th Bombardment Group giunse nel Regno Unito il 9 giugno 1942, mentre il primo bombardiere pesante Boeing B-17 Flying Fortress atterr\u00f2 a Prestwick il 1 luglio 1942.\nLa pianificazione strategica dell'alto comando americana era estremamente ambiziosa e prevedeva un impressionante incremento delle forze a disposizione dell'Eighth Air Force che sarebbe stato accompagnato da un imponente sforzo logistico favorito dalla collaborazione delle autorit\u00e0 britanniche che prevedeva l'utilizzo di strutture gi\u00e0 presenti e la costruzione di quasi un centinaio di nuovi impianti e campi di volo. I piani originari prevedevano che entro l'agosto 1942 la Eighth Air Force disponesse di 1.000 aerei che sarebbero dovuti salire a 3.500 nell'aprile 1943; i progetti dettagliati pianificavano la costituzione iniziale di 66 gruppi aerei con 700 bombardieri pesanti, 342 bombardieri medi e 960 caccia. Questi progetti erano troppo ambiziosi e si dovette subito ridurre i gruppi effettivi a 54, mentre i 137 gruppi previsti per il 1943 furono completati solo nel giugno 1944.\nIl trasferimento degli aerei assegnati alla Eighth Air Force avveniva per via aerea attraverso la rotta stato del Maine-Goose Bay-Groenlandia-Islanda-Scozia e, dopo il primo bombardiere giunto il 1 luglio 1942, prosegui con regolarit\u00e0 nel corso dei mesi: alla fine di agosto erano giunti 386 aerei, tra cui 119 B-17, a cui si aggiunsero altri 700 aerei entro la fine dell'anno. Nonostante la diversione di molti gruppi sul fronte del Mediterraneo per rinforzare la Twelfth Air Force, incaricata di supportare l'operazione Torch, l'Eighth Air Force disponeva alla fine del 1942 di 668 aerei, tra cui 338 bombardieri pesanti quadrimotori.\nAlla fine dell'anno a causa dell'apertura del fronte del Nordafrica, cambi\u00f2 anche la struttura di comando della Eighth Air Force; il generale Carl Spaatz si trasfer\u00ec a disposizione del generale Dwight Eisenhower come responsabile superiore delle Forze aeree alleate del Nordafrica che nel febbraio 1943 divennero la Northwest African Air Force, mentre il generale Ira Eaker, gi\u00e0 comandante dell'VIII Bomber Command, il 1 dicembre 1942 assunse al suo posto il comando superiore della Eighth Air Force in Gran Bretagna; infine il generale Newton Longfellow divenne il comandante dell'VIII Bomber Command fino a luglio 1943 quando venne a sua volta sostituito dal generale Frederick L. Anderson.\nSuccessi e fallimenti nel 1942-1943.\nL'Eighth Air Force inizi\u00f2 la sua attivit\u00e0 di bombardamento con prudenza, iniziando da luglio 1942 con modesti attacchi con piccoli gruppi di bombardieri alle regioni costiere dell'Europa occupata; i generali Spaatz ed Eaker erano soprattutto interessati a sperimentare le tecniche di volo e di bombardamento e la validit\u00e0 della teoria fondamentale degli attacchi diurni ad alta quota contro obiettivi specifici. Il 17 agosto 1942 ebbe successo il bombardamento di un gruppo di B-17 guidati personalmente dal generale Eaker contro l'area ferroviaria di Rouen, e nei mesi seguenti si diffuse tra gli ufficiali della Eighth Air Force un certo ottimismo; sembr\u00f2 che la strategia americana fosse applicabile con successo e con perdite limitate, il generale Eaker present\u00f2 un piano dettagliato in quattro fasi di bombardamenti sistematici diurni della Germania.\nA partire da ottobre 1942 in realt\u00e0 il generale Eaker ricevette nuove direttive che in pratica sospendevano l'esecuzione dei suoi piani e dei programmi di espansione delle forze da bombardamento della Eighth Air Force. L'imminenza dell'operazione Torch impose il trasferimento di una parte dei reparti alla nuova Twelfth Air Force appena costituita per fornire la copertura aerea agli sbarchi nel Nordafrica; inoltre gli obiettivi principali della Eighth Air Force divennero temporaneamente le basi degli U-Boot e i cantieri di costruzioni navali dei sommergibili. A partire dal 21 ottobre 1942 i bombardieri dell'VIII Bomber Command colpirono con risultati discreti e perdite limitate, le basi di Lorient e Saint-Nazaire, mentre negli ultimi mesi dell'anno e all'inizio del 1943 vennero attaccati con qualche successo anche i nodi ferroviari francesi di Lilla e Romilly-sur-Seine. Il generale Eaker rimaneva fiducioso; a suo parere queste azioni dimostravano la validit\u00e0 delle tattiche dei bombardieri americani che apparentemente erano in grado colpire con maggior precisione, subendo perdite inferiori della met\u00e0 rispetto ai britannici e infliggendo, grazie alla potenza di fuoco difensivo dei bombardieri pesanti organizzati in combat box, pesanti perdite ai caccia tedeschi."}
{"id": "5984456", "revid": "481666", "url": "https://it.wikipedia.org/wiki?curid=5984456", "title": "Boca de Ouro", "text": ""}
{"id": "5984458", "revid": "110157", "url": "https://it.wikipedia.org/wiki?curid=5984458", "title": "Versions (Robby Krieger)", "text": "Versions \u00e8 il secondo album discografico solistico di Robby Krieger, pubblicato dall'etichetta discografica Passport Records nel settembre del 1982.\nMusicisti.\nTattooed Love Boys\nHer Majesty\nEast End, West End\nCrystal Ship\nStreet Fighting Man\nReach Out I'll Be There\nGavin Leggit\nUnderwater Fall\nI'm Gonna Tell on You\nHarlem Nocturne\nNote aggiuntive"}
{"id": "5984469", "revid": "1543377", "url": "https://it.wikipedia.org/wiki?curid=5984469", "title": "Scherma ai Giochi della XVII Olimpiade - Spada individuale maschile", "text": "La competizione della spada individuale maschile di scherma ai Giochi della XVII Olimpiade si tenne nei giorni 5 e 6 settembre 1960 al Palazzo dei Congressi di Roma."}
{"id": "5984474", "revid": "1543377", "url": "https://it.wikipedia.org/wiki?curid=5984474", "title": "Galatasaray Spor Kul\u00fcb\u00fc 2014-2015 (pallavolo femminile)", "text": "Questa voce raccoglie le informazioni riguardanti il Galatasaray Spor Kul\u00fcb\u00fc nella stagione 2014-2015.\nOrganigramma societario.\nArea direttiva\nArea tecnica"}
{"id": "5984479", "revid": "1310927", "url": "https://it.wikipedia.org/wiki?curid=5984479", "title": "LOSC Lille 2016-2017", "text": "Questa voce raccoglie le informazioni riguardanti il LOSC Lille nelle competizioni ufficiali della stagione 2016-2017.\nStagione.\nIn seguito al raggiungimento del quinto posto valido per l'accesso ai preliminari dell'Europa League dopo un inizio stagione negativo, l'allenatore Fr\u00e9d\u00e9ric Antonetti viene riconfermato per la panchina. Il calciomercato estivo vede gli addii del difensore Djibril Sidib\u00e9 al Monaco (per un importo di 16 milioni), dei centrocampisti Florent Balmont e Marvin Martin (direzione Digione), e degli attaccanti Michael Frey e Baptiste Guillaume (quest'ultimo in prestito allo Strasburgo), mentre sono stati acquistati il centrocampista Younousse Sankhar\u00e9 dal Guingamp, l'attaccante del retrocesso Reims Nicolas de Pr\u00e9ville e lo svincolato Julian Palmieri. Sono stati riscattati l'autore della rete che permise al Portogallo la prima vittoria di un europeo \u00c9der dallo Swansea City e lo zambiano Stophira Sunzu, oltre al rinnovo del prestito di Rony Lopes del Monaco.\nLa stagione inizia nei peggiori dei modi con l'eliminazione nel terzo turno preliminare dell'Europa League a favore del Q\u00e4b\u00e4l\u00e4, che esclude la societ\u00e0 dalle competizioni UEFA per questa stagione. Infatti la partita di andata in terra francese termina 1-1 con la rete di Mendes per i mastini, purtroppo quella di ritorno termina 1-0 per gli azeri.\nAnche il debutto in campionato contro la neopromossa Metz fu altrettanto negativo: i \"Nordistes\" si portano due volte in vantaggio con la doppietta di Rony Lopes allo Stadio Saint Symphorien (Metz), ma a causa di due calci di rigore per i padroni di casa arriva anche la prima sconfitta in campionato per 3-2. La prima vittoria stagionale arriva nella seconda giornata di campionato contro la neopromossa Digione grazie alla rete dell'ex Younousse Sankhar\u00e9 nei minuti finali.\nMaglie e sponsor.\nLo sponsor tecnico per la stagione 2016-2017 \u00e8 New Balance, mentre lo sponsor ufficiale \u00e8 Partouche. La maglia fa parte della campagna \"D\u00e9chain\u00e9\" e mette in evidenzia l'energia e la passione del club nell'affrontare la nuova stagione. Tutte le divise sono dotate della tecnologia NB Dry, che ha la funzione di spostare l'umidit\u00e0 verso l'esterno permettendo cos\u00ec minor sudorazione durante tutta la partita. La prima maglia \u00e8 un omaggio ai settant'anni dalla nascita della squadra (1946), con il colletto che presenta la scritta \"1946 \u2013 2016 : il y a 70 ans, le premier doubl\u00e9\" e nella parte finale della schiena \"Le LOSC est b\u00e2ti sur pierre, rien ne peut l'\u00e9branler\". Poi presenta delle \"V\" rosse (al centro della maglia e sulle maniche) combinate con il colore grigio profondo che ricopre la maglia. I calzoncini e i calzettoni sono interamente blu.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "5984484", "revid": "1124164", "url": "https://it.wikipedia.org/wiki?curid=5984484", "title": "Chiesa di Sant'Alessandro in Colonna (Bergamo)", "text": "La chiesa di Sant'Alessandro in Colonna \u00e8 uno dei tanti edifici religiosi e civili di Bergamo che vennero distrutti nel 1561 per la costruzione delle mura venete e si trovava dove \u00e8 ubicata porta Sant'Alessandro. La tradizione racconta che Santa Grata, raccolte le spoglie di Sant'Alessandro, promise che avrebbe fatto costruire tre chiese a lui dedicate, una per ogni colle di Bergamo: colle Sant'Eufemia, San Giovanni e Santo Stefano.\nIl primo documento che nomina la chiesa \u00e8 un testamento datato 774, e fa riferimento a un edificio presente gi\u00e0 nel secolo precedente. Per i primi anni dalla sua edificazione fu chiesa cimiteriale; dopo il 1134 il Capitolo della chiesa pretese di diventare la sede episcopale, e forse la divenne per un breve periodo. La controversia si protrasse tra questa e la basilica di sant'Alessandro per diversi secoli.\nStoria.\nLa notte del 1\u00ba agosto 1561 vennero distrutte alcune zone di citt\u00e0 alta di Bergamo, dove c'era il grande complesso monastico di Santo Stefano, e quella che veniva chiamata \"cittadella alessandrina\", poi Porta Sant'Alessandro. Vennero distrutti un'ottantina di fabbricati, tra i quali 24 chiese, per potervi costruire e rinforzare le mura venete, dato che la zona che si trovava nella parte di confine pi\u00f9 laterale della citt\u00e0 alta era considerata poco protetta.\nDa Porta sant'Alessandro si arriva in via Borgo Canale, e qui si trovava la chiesa di Sant'Alessandro in colonna la prima chiesa paleocristiana della citt\u00e0, una colonna e una lastra di marmo indicano il luogo esatto della sua edificazione.\nSant'Alessandro mor\u00ec martire nel III secolo ed eletto compatrono di Bergamo con san Vincenzo per diventarne poi il solo, il 4 novembre 1689 (con atto del vescovo Daniele Giustiniani). Sul luogo del martirio venne costruita la Basilica che si trova nella parte bassa della citt\u00e0 di Bergamo.\nIl primo documento che cita la chiesa nel 774 \u00e8 il testamento di Taidone, che cita la presenza di una \"corte alessandrina\" dove si trovavano, oltre la chiesa di Sant'Alessandro, anche una dedicata a san Pietro demolita nel 1529, vengono inoltre descritti edifici di propriet\u00e0 del vescovo, la sua residenza e un locale di ricovero e assistenza per i pellegrini. I terreni intorno alle chiese erano denominati \"Vigna di Sant'Alessandro\".\nL'ultima grande celebrazione nella chiesa avvenne il 27 luglio 1561, la descrive il Calvi nel suo \"Effemeridi II 539 e III 287\", il 3 agosto vennero taslate le salme presenti di sant'Alessandro e San Narno nella chiesa di san Vincenzo.\nLa sola immagine rimasta della chiesa, \u00e8 dipinta sulla pala d'altare della \"Madonna col Bambino, i santi Proiettizio, Giovanni vescovo, Esteria e Giacomo, con angeli musicanti\" opera di Jacopino Scipioni, che si trova conservata sull'altare maggiore a destra della chiesa di San Pancrazio nella via omonima, mentre il suo altare, sembra che sia quello presente nella Chiesa di Sant'Alessandro della Croce, composto da un'antica arca in pietra, ma di questo non rimangono documenti se non la tradizione orale. La moneta \"pergamino\" coniata nel palazzo Pacchiani Rivola si vuole che raffiguri la chiesa con le torri cittadine.\nLa colonna in pietra fu posta sul luogo dove si trovava l'edificio dal vescovo Giovanni Emo il 28 settembre 1621. La ricerca di Elia Fornoni pubblicata nel 1885 dal titolo \"La basilica alessandrina e i suoi dintorni\", da una descrizione particolareggiata della basilica in base alla documentazione da lui reperita confermando la sua originare conformazione che la farebbe risalire al IV e V secolo, con un importante restauro realizzato dal vescovo Adalberto dopo che la citt\u00e0 fu saccheggiata dalla guerra con re Arnolfo. Fu poi l'ingegnere Luigi Angelini a curarne i successivi studi nel XIX secolo grazie all'interessamento di papa Giovanni XXIII. In una ricerca del 1961 sulla colonna risult\u00f2 non essere in pietra di Sarnico, ma di granito di Numidia, materiale usato in epoca romana, si desuma che la chiesa fu edificata sopra un antico tempio romano."}
{"id": "5984492", "revid": "46291", "url": "https://it.wikipedia.org/wiki?curid=5984492", "title": "Betula nana", "text": "La betulla nana (Betula nana ) \u00e8 una pianta della famiglia Betulaceae, che si trova principalmente nella tundra delle regioni Artiche.\nDescrizione.\nLa betulla nana \u00e8 un cespuglio legnoso che raggiunge l'altezza massima di un metro e venti centimetri. La corteccia \u00e8 color rosso rame e lucida.\nLe foglie sono arrotondate, con un diametro di 6\u201320\u00a0mm, i margini sono seghettati. La pagina superiore delle foglie \u00e8 di un verde pi\u00f9 scuro. Le foglie crescono dopo lo scioglimento della neve e in autunno diventano rosse.\nGli amenti sono eretti, lunghi 5\u201315\u00a0mm e larghi 4\u201310\u00a0mm.\nDistribuzione e habitat.\nL'areale di \"Betula nana\" si estende dall'Isola di Baffin e dalla Groenlandia, sino all'Islanda, alla Scozia e alle isole Svalbard. In Europa settentrionale la specie \u00e8 presente in Scandinavia e nei Paesi Baltici, spingendosi attraverso la Russia sino alla Siberia. Popolazioni disgiunte sono presenti ad alta quota sulle Alpi e sui monti Carpazi.\nPopola la tundra artica e alpina e le brughiere subalpine.\nIn generale preferisce siti umidi ma ben drenati e poveri di nutrienti, con un terreno acido che pu\u00f2 essere xerico o roccioso. La Betula nana ha poca tolleranza per l'ombra.\nGenoma.\nIl genoma di \"Betula nana\" \u00e8 stato sequenziato nel 2013 da un gruppo di ricercatori della Queen Mary University of London."}
{"id": "5984497", "revid": "481666", "url": "https://it.wikipedia.org/wiki?curid=5984497", "title": "O Casamento", "text": ""}
{"id": "5984499", "revid": "547034", "url": "https://it.wikipedia.org/wiki?curid=5984499", "title": "Trollius pumilus", "text": "Trollius pumilus \u00e8 una pianta erbacea perenne appartenente alla famiglia delle Ranunculaceae, originaria della parte orientale dell'Himalaya.\n\u00c8 una pianta velenosa in ogni sua parte, come gran parte delle Ranunculaceae, ma innocua se essiccata.\nDistribuzione e habitat.\n\u00c8 una pianta diffusa in Asia, nella sola regione dell'Himalaya, in particolar modo in Tibet, Nepal, Cina, Bhutan, Sikkim, Burma.\nDescrizione.\nRadici.\nRadici secondarie da rizoma fibrose ed ispessite.\nFusto.\nIl fusto (sorgente dal breve rizoma) \u00e8 robusto ma semplice (poco ramificato), di aspetto striato, quasi scanalato ma glabro."}
{"id": "5984511", "revid": "1573940", "url": "https://it.wikipedia.org/wiki?curid=5984511", "title": "Zenabel (film 1969)", "text": ""}
{"id": "5984513", "revid": "404449", "url": "https://it.wikipedia.org/wiki?curid=5984513", "title": "Serravalle (Bibbiena)", "text": "Serravalle (gi\u00e0 \"Serra\" e \"Serravalle in Casentino\") \u00e8 una frazione del comune di Bibbiena, nella provincia di Arezzo, in Toscana.\nGeografia fisica.\nLa frazione di Serravalle \u00e8 quella posta pi\u00f9 a settentrione nel territorio comunale di Bibbiena. Situata all'interno del Parco nazionale delle Foreste Casentinesi, Monte Falterona e Campigna, a pochi chilometri dai vicini centri di Camaldoli e Badia Prataglia, \u00e8 bagnata a sud dal corso del torrente Archiano, noto per essere stato ricordato da Dante nel \"Purgatorio\" per le sue rive presso le quali mor\u00ec Bonconte da Montefeltro. Poco a nord del centro abitato si trovano le vette di poggio Brogli (1187\u00a0m) e del Cotozzino (1300\u00a0m).\nSerravalle dista circa 12\u00a0km dal capoluogo comunale e oltre 40\u00a0km da Arezzo.\nCultura.\nTra i personaggi che hanno a lungo soggiornato o vissuto a Serravalle sono da segnalare Eugenio Coselschi, i beati Luigi Beltrame Quattrocchi e Maria Corsini, e soprattutto Egisto Paolo Fabbri, che fu per Serravalle mecenate e filantropo. Serravalle ha dato inoltre i natali a padre Mariano Cordovani."}
{"id": "5984516", "revid": "767487", "url": "https://it.wikipedia.org/wiki?curid=5984516", "title": "La ballata dei mariti", "text": "La ballata dei mariti \u00e8 un film comico del 1963, diretto da Fabrizio Taglioni.\nTrama.\nDue uomini si fingono spie per passare l'estate liberi e spensierati lontano dalle rispettive mogli; si ritroveranno coinvolti in un'avventura."}
{"id": "5984518", "revid": "125229674", "url": "https://it.wikipedia.org/wiki?curid=5984518", "title": "Alessandro Quasimodo", "text": "Biografia.\nSi diploma come attore nel 1959 alla scuola d\u2019arte drammatica del Piccolo Teatro di Milano. Frequenta un corso di perfezionamento sotto la direzione di Lee Strasberg al Festival dei Due Mondi di Spoleto, dove debutta in \u201cMotivo di scandalo\u201d di John Osborne con la regia di Lamberto Puggelli.\nCon il Piccolo Teatro \u00e8 diretto, tra gli altri, da Marco Bellocchio in \"Timone d\u2019Atene\" di Shakespeare e Franco Parenti ne \"Il bagno\" di Majakovskij; mentre con la regia di Massimo Binazzi \u00e8, per la prima volta in Italia, con ottimo successo, Stanley ne \u201cIl compleanno\u201d di Harold Pinter al \"Teatro Uomo\" di Milano. \u00c8 diretto da Patrice Ch\u00e9reau nel \"Massacro a Parigi\" di Marlowe prodotto dal Th\u00e9\u00e2tre National Populaire, a Lione, e da Luca Ronconi in \"Utopia\" da Aristofane (1972). \nDal 1975 al 1978 fa parte della Cooperativa Teatro Pierlombardo di Franco Parenti prendendo parte a numerosi spettacoli, tra i quali \"Il Misantropo\"di Moli\u00e8re, \"Il Macbett\" di Giovanni Testori, \"Il gigante nano\" di Frank Wedekind.\nDal 1979 ad oggi si dedica quasi esclusivamente ad una sua ricerca sulla poesia, e in tale ambito ha proposto spettacoli, performance, letture, spesso insieme a Mario Cei, con risultati grande comunicabilit\u00e0, rappresentati anche in molti Istituti italiani di Cultura, in Europa Asia e Nord America, dal 1980 fino ai primi dieci anni del 2000.\n\u00c8 interprete e curatore di \"Fuori non ci sono che ombre, e cadono\", con Franca Nuti e Luciana Savignano, Ettore Borri al pianoforte, dedicato alle figure di Quasimodo e della danzatrice Cumani (Piccolo Teatro, Milano, 2003). \nHa curato le regie di \"Aminta\" di Torquato Tasso (1984), \"Oreste\" di Vittorio Alfieri (1985) prodotti dal Teatro alla Scala per l\u2019Estate d\u2019Arte a Milano; e \"La citt\u00e0 morta\" di Gabriele D\u2019Annunzio (1987-88).\nNel cinema prende parte a \"Il fischio al naso\", regia di Ugo Tognazzi, \"Tutto a posto, niente in ordine\" di Lina Wertm\u00fcller, \"Roma\" e \"Casanova\" di Federico Fellini, \"Questo \u00e8 il giardino\" di Giovanni Maderna; in produzioni RAI \u00e8 in \"Storia di Anna\", \"La commediante veneziana\", \"Piccolo mondo antico\" regia di Salvatore Nocita; \"La donna in bianco\", regia di Mario Morini, \"Il conto di Montecristo\" di Ugo Gregoretti.\nCollabora con la RSI Radio Svizzera Italiana, per la quale ha preso parte a numerosissimi radiodrammi, e con la Radio della RAI, per la quale ha curato, tra l\u2019altro, ventisei trasmissioni sulla poesia italiana tra Otto e Novecento dal titolo \u201cSaltimbanchi dell\u2019anima\u201d(1986).\n\u00c8 stato voce recitante nella \u201cDante Simphonie\u201d di Franz Liszt con il duo pianistico Bresciani \u2013 Nicolosi per l\u2019Istituto italiano di Cultura di Budapest (2007). \n\u00c8 stato la voce di Giovanni XXIII: L'oratorio sacro \u00e8 stato presentato in forma solenne il 17 maggio 2014 a Roma nella basilica di San Giovanni il Laterano a conclusione delle cerimonie celebrative per la canonizzazione del papa.\nNel 2015 ha venduto la medaglia del padre premio Nobel per la letteratura (prima volta nella storia del premio) durante un'asta della Bolaffi per 100.000 \u20ac\nAlessandro Quasimodo \u00e8 presidente onorario del Parco Letterario Salvatore Quasimodo di Roccalumera, luogo d\u2019origine della famiglia Quasimodo.\n\u00c8 cittadino onorario di Roccalumera dal 2017."}
{"id": "5984522", "revid": "46291", "url": "https://it.wikipedia.org/wiki?curid=5984522", "title": "Papaver horridulum", "text": "Papaver horridulum \u00e8 una pianta appartenente alla famiglia delle Papaveraceae, diffusa sulla catena dell'Himalaya tra i paesi di Cina, India, Myanmar e Nepal.\nHa fiori delicati di colore blu da pallido ad intenso, talvolta striati di rosso o lilla. Ne esistono molte cultivar per il giardinaggio."}
{"id": "5984525", "revid": "181699", "url": "https://it.wikipedia.org/wiki?curid=5984525", "title": "Batagaj-Alyta", "text": "Batagaj-Alyta (in lingua russa \u0411\u0430\u0442\u0430\u0433\u0430\u0439-\u0410\u043b\u044b\u0442\u0430, in sacha \u0411\u0430\u0430\u0442\u0430\u0495\u0430\u0439 \u0410\u043b\u044b\u044b\u0442\u0430), conosciuto anche come Sakkyryr (\"\u0421\u0430\u043a\u043a\u044b\u0440\u044b\u0440\") \u00e8 un villaggio di 1817 abitanti situato nella Sacha-Jacuzia, in Russia. \u00c8 situato sul fiume Ulachan-Sakkyryr (\u0423\u043b\u0430\u0445\u0430\u043d-\u0421\u0430\u043a\u043a\u044b\u0440\u044b\u0440). Batagaj-Alyta \u00e8 il centro amministrativo del \u0116veno-Bytantajskij ulus ed \u00e8 stato fondato nel 1936. Vasta parte degli abitanti sono eveni e la lingua evena \u00e8 insegnata nella scuola locale.\nLa localit\u00e0 \u00e8 servita dall'aeroporto Sakkyryr (codice ICAO UEBS) che lo collega con Jakutsk. Non vi sono strade di collegamento aperte tutto l'anno, anche se una pista invernale conduce a Verchojansk e Batagaj. Batagaj-Alyta si trova all'interno del circolo polare artico.\nAltri progetti.\n "}
{"id": "5984527", "revid": "119902768", "url": "https://it.wikipedia.org/wiki?curid=5984527", "title": "Julius Erving Award", "text": "Il Julius Erving Award \u00e8 un premio conferito ogni anno dalla Naismith Memorial Basketball Hall of Fame alla miglior ala piccola di sesso maschile dell'anno, che gioca nel campionato di pallacanestro NCAA Division I\n\u00c8 intitolato al cestista Julius Erving, una delle pi\u00f9 grandi ali piccole di tutti i tempi."}
{"id": "5984529", "revid": "124179044", "url": "https://it.wikipedia.org/wiki?curid=5984529", "title": "Cora Slocomb", "text": "Biografia.\nCora Slocomb era figlia unica del capitano Cuthbert Harrison Slocomb (1828-1873) e di Abigail (Abby) Sarah Day. Il padre comandava e finanziava il V Battaglione dei Confederati, nella Guerra Civile Americana; la madre era una quacquera osservante. Si racconta che il padre port\u00f2 un messaggio al generale Lee, cavalcando a briglia sciolta di fronte a un reggimento di nordisti che gli sparavano contro, ma senza colpirlo.\nCora parlava correntemente francese e tedesco, aveva vissuto Europa, si sentiva cosmopolita e possedeva spirito ecumenico. Intollerante del fondamentalismo e delle ingiustizia sociale, si batteva per l'emancipazione femminile. All'Accademia di Monaco studi\u00f2 pittura sotto la guida del pittore americano Frank Duvenek. Dipingeva ad acquerello e disegnava merletti. Nel 1887 conobbe a Roma il conte friulano Detalmo Savorgnan di Brazz\u00e0. Colpita dal tifo e ricoverata in sanatorio a Sorrento, fu l\u00ec raggiunta da Detalmo. Si sposarono il 18 ottobre, a New York. Cora e Detalmo ebbero un\u02bcunica figlia, Idanna, che spos\u00f2 il generale Giuseppe Pirzio-Biroli. Sono pronipoti di Cora sia Idanna Pucci, sia Detalmo Pirzio-Biroli. Nel 1897 Cora pubblic\u00f2 a Boston il suo romanzo \"An American Idyll\", con sue illustrazioni.\nVita in Italia.\nI Coniugi Savorgnan di Brazz\u00e0 si stabilirono in Italia: trascorrevano l'inverno a Roma, a Palazzo Brazz\u00e0 e l'estate nell\u02bcantico castello di Brazz\u00e0, a Moruzzo. Detalmo era un gentiluomo di campagna: invent\u00f2 una macchina di registrazione postale e una pompa per fornire acqua al castello e alla stalla. Cora trasform\u00f2 il parco del castello di Brazz\u00e0 in un giardino all'inglese, a forma di trifoglio, con un laghetto artificiale. A Santa Margherita del Gruagno, a Villa Miramonte, Cora cre\u00f2 nel 1891 la prima delle sue sette scuole di merletto a fuselli. Utilizz\u00f2 i locali di una torre neogotica, realizzata con mattoni delle vicine fornaci. Il regolamento dettato da Cora aveva come motto: \u00abFate agli altri ci\u00f2 che vorreste fosse fatto a voi\u00bb. Cora voleva educare e procurare lavoro alle ragazze povere. Nel 1892 un centinaio di ragazze, dai sette ai venti anni, avevano imparato l\u02bcarte dei fuselli.\nCora possedeva una cultura raffinata: sensibile al fascino del Cinquecento italiano come del Liberty, fondeva nei suoi disegni per merletti il gusto antico con il moderno. Era convinta che l\u02bcindipendenza economica avrebbe accresciuto nelle donne la propria autostima, indispensabile per le rivendicazioni di parit\u00e0. A Fagagna, nel 1892, la sua allieva Angelica Marcuzzi realizz\u00f2 una scuola di merletti.\nIl progresso industriale favoriva i grandi opifici, ma non i lavori domestici, come il merletto, il ricamo e la tessitura. Grazie a Cora, la produzione dei merletti divenne un settore portante dell\u02bceconomia femminile friulana. Cora pagava il lavoro a cottimo e provvide ogni scuola di una cassetta di risparmio, per sostenere le allieve ammalate. L'industria dei pizzi si specializz\u00f2 anche nel riprodurre trine policrome e con fili di refe mescolati a fili in oro e in argento.\nLe prime esposizioni.\nL\u02bc8 settembre 1891 Cora e Detalmo organizzarono al castello di Brazz\u00e0 la prima Esposizione Agricola di emulazione fra i contadini e per le Piccole Industrie, con un premio per la \"creativit\u00e0\". Vi parteciparono Moruzzo e altri sette Comuni limitrofi. Furono presentati i biscotti Delser e bamboline vestite da merlettaie. C'era un gruppo di bambine, allieve di Cora, che lavoravano il merletto a tombolo.\nNel 1893 all'Esposizione Universale di Chicago, Cora fu premiata con medaglia d\u02bcoro, per una collezione di antichi ricami e di merletti italiani, inviati dalla regina Margherita di Savoia e da nobildonne italiane. Ottenne anche di far assegnare all'Italia un giorno d'onore nazionale, nell'anniversario della scoperta dell'America da parte di Cristoforo Colombo, il 12 ottobre. Cora pubblic\u00f2 anche una guida sugli antichi merletti italiani, \"A Guide to Old and New Lace in Italy\", con dedica alla Regina Margherita e, per la importazione di merletti, ottenne una riduzione sui dazi doganali americani. Cora pronunci\u00f2 il discorso \"Life of the Italian Woman in the Country\", davanti al \"Congress of Women\" di Chicago e fu eletta presidentessa del \"Committeon Peace and Arbitration dell'American National Council of Women\". Il campionario esposto da Cora a Chicago oggi fa parte delle collezioni del Museo delle Arti Applicate, di Filadelfia. \nLe scuole di Cora ebbero due medaglie d\u02bcoro alla grande Esposizione di Parigi del 1900 e medaglie alle esposizioni di Londra del 1904, di Liegi del 1905, e di Copenaghen e di Vicenza del 1908.\nIndustrie Femminili Italiane.\nA maggio 1903, per atto notarile nasceva a Roma la cooperativa Industrie Femminili Italiane (I.F.I.). Cora Slocomb fu eletta presidente e il marito segretario. Le I.F.I. si organizzarono in 24 Comitati locali italiani, gestiti da \"patronesse\": Ancona, Assisi, Bergamo, Brescia, Catania, Cividale, Forl\u00ec, Firenze, Legnago, Livorno, Macerata, Mantova, Messina, Napoli, Padova, Palermo, Perugia, Pisa, Rieti, Roma, Torino, Trapani, Urbino, Udine. \"Ars Umbra\", che gi\u00e0 esisteva, divenne la denominazione del Comitato regionale femminile umbro. Il Comitato di New York, ideato con lo scopo di aiutare le figlie degli immigrati italiani, fu fondato da Florence Colgate e da Carolina Amari, che aveva una sua scuola di ricami a Trespiano. A Passignano sul Trasimeno, una scuola fu creata a Villa del Pischiello, dalla marchesa Romeyne Robert Ranieri di Sorbello. I manufatti prodotti dai Comitati erano esportati soprattutto in America, dove c'erano punti di vendita a New York, a St. Louis, a Baltimora, a Washington e a New Orleans.\nAltre iniziative.\nIl processo contro l'emigrata italiana Maria Barbella, accusata di omicidio, inizi\u00f2 a New York l'11 luglio 1895. Per l'incomprensione dell'Italiano e per la scarsa difesa degli avvocati d'ufficio, cinque giorni dopo Maria fu condannata alla sedia elettrica: era la prima condanna a morte di una donna. Consapevole della discriminazione degli emigrati italiani, Cora Slocomb promosse una vigorosa campagna per la revisione processuale, mobilitando suoi amici newyorkesi. Il nuovo processo si concluse con una sentenza di non colpevolezza, per incapacit\u00e0 di intendere e di volere al momento del delitto.\nPer incrementare l'occupazione femminile, Cora di Brazz\u00e0 fond\u00f2 a Fagagna una fabbrica che produceva bambole vestite con costumi tradizionali friulani, colombe bianche da appendere sulle culle e animali di \"peluches\". Cora disegnava i modelli e importava dagli Stati Uniti i materiali.\nCora di Brazz\u00e0 disegn\u00f2 una bandiera della Pace, con il motto \"Pro Concordia Labor\" (\"Io lavoro per la Pace\"), nei tre colori giallo, viola e bianco, da lei scelti perch\u00e9 nessuna bandiera nazionale aveva questi colori: quindi impossibile confonderla. Come simbolo la bandiera aveva due mani intrecciate.\nCommercializzava le viole di Brazz\u00e0 - bianche, doppie, profumate e con l'occhio bianco - create in serra, grazie a lunghe selezioni, da suo cognato Filippo di Brazz\u00e0. Le donne friulane le coltivavano lungo i filari delle viti e le proteggevano d'inverno con gusci d'uovo. Cora vendeva la \"Viola Blue Compte de Brazza\" in Europa, ma anche in Egitto, nell'Impero Ottomano, in Russia e negli Stati Uniti. Vendeva, insieme, viole e merletti.\nIncentiv\u00f2 la produzione dei biscotti della fabbrica Delser: fragranti, oblunghi e adatti a colazione, portavano impressa la scritta \"Brazz\u00e0\".\nUltimi anni.\nFu colpita da una misteriosa malattia, forse per il troppo impegno, perse la memoria e fu ricoverata in una casa di cura: aveva 44 anni. Trasferita in un appartamento del manicomio di Imola, Detalmo and\u00f2 a trovarla regolarmente, fino alla morte, nel 1922. Dopo un soggiorno a Roma, nella sua Villa Giuseppina sulla via Nomentana, Cora torn\u00f2 a Brazz\u00e0 nel 1927, assistita da una suora. Non recuper\u00f2 mai la memoria. Non fu conscia n\u00e9 dello scoppio della I e della II Guerra mondiale, n\u00e9 della morte del marito e della figlia.\nAveva programmato una Scuola estiva internazionale di arte, musica, lingue, agricoltura, economia domestica e lavori femminili, a Santa Margherita del Gruagno, ma a causa della sua malattia il progetto non fu mai realizzato. La proposta di intitolare la moratoria contro la pena di morte, in memoria di \"Cora Savorgnan di Brazz\u00e0\", ha raccolto milioni di firme."}
{"id": "5984530", "revid": "481666", "url": "https://it.wikipedia.org/wiki?curid=5984530", "title": "\u00c1lbum de Fam\u00edlia", "text": ""}
{"id": "5984532", "revid": "599013", "url": "https://it.wikipedia.org/wiki?curid=5984532", "title": "Laurent Madouas", "text": "Professionista dal 1988 al 2001, vinse una tappa al Crit\u00e9rium du Dauphin\u00e9 Lib\u00e9r\u00e9 1999.\nCarriera.\nHa conseguito numerosi piazzamenti nelle prove, sia in linea che a tappe, del panorama ciclistico francese. In pi\u00f9 occasioni ha sfiorato il successo di tappa al Tour de France ed al Giro d'Italia, corse nelle quali ha ottenuto anche discrete classifiche generali, senza per\u00f2 riuscire a raggiungere l'affermazione.\nVenne selezionato in due occasioni dalla nazionale francese per partecipare ai Campionati del mondo di ciclismo su strada, nell'edizione svoltasi ad Agrigento, quando ad imporsi fu il connazionale Luc Leblanc, che concluse in undicesima posizione, e nel duro circuito colombiano di Duitama, che non port\u00f2 a termine.\nRaccolse la vittoria pi\u00f9 importante della carriera nel 1999 al Crit\u00e9rium du Dauphin\u00e9 Lib\u00e9re quando si impose, in una volata a due, al termine di una fuga a cui venne dato ampio spazio su Lylian Lebreton.\nAnche suo figlio Valentin Madouas \u00e8 diventato ciclista professionista."}
{"id": "5984552", "revid": "46291", "url": "https://it.wikipedia.org/wiki?curid=5984552", "title": "Saxifraga burseriana", "text": "Saxifraga burseriana ( \u00e8 una pianta erbacea appartenente alla famiglia delle Saxifragaceae, diffusa nell'Europa centrale.\nCresce ad alta quota su rupi, alta circa dieci centimetri, con foglie lunghe e acute e fiori bianchi."}
{"id": "5984554", "revid": "124650411", "url": "https://it.wikipedia.org/wiki?curid=5984554", "title": "Karl Malone Award", "text": "Il Karl Malone Award \u00e8 un premio conferito ogni anno dalla Naismith Memorial Basketball Hall of Fame alla miglior ala grande di sesso maschile dell'anno, che gioca nel campionato di pallacanestro NCAA Division I.\n\u00c8 intitolato al cestista Karl Malone, una delle migliori ali grandi di tutti i tempi."}
{"id": "5984558", "revid": "119902788", "url": "https://it.wikipedia.org/wiki?curid=5984558", "title": "Kareem Abdul-Jabbar Award", "text": "Il Kareem Abdul-Jabbar Award \u00e8 un premio conferito ogni anno dalla Naismith Memorial Basketball Hall of Fame al miglior centro di sesso maschile dell'anno, che gioca nel campionato di pallacanestro NCAA Division I\n\u00c8 intitolato al cestista Kareem Abdul-Jabbar, uno dei pi\u00f9 grandi centri di tutti i tempi."}
{"id": "5984560", "revid": "228587", "url": "https://it.wikipedia.org/wiki?curid=5984560", "title": "Bezm-\u00ee \u00c2lem Valide Sultan", "text": "Origine.\nLa maggior parte delle fonti fanno notare che era di origine georgiana il cui nome di battesimo \u00e8 sconosciuto. \u00c8 stata istruita da Esma Sultan, una sorella di Mahmud II.\nBiografia.\nSi disse che fosse formosa e un'assistente di bagno prima di entrare nel harem imperiale. Aveva un bel viso e straordinarie belle mani bianche. Nel 1822 spos\u00f2 il sultano Mahmud II. Come madre del sultano Abd\u00fclmecid I, \u00e8 stata Valide Sultan dal 1839 al 1853. Una fonte sostiene che Mahmud II sia morto di alcolismo, piuttosto che di tubercolosi, e lei riusc\u00ec a convincere il figlio a distruggere le cantine di suo padre.\nEra popolare e rispettato come Valide Sultan ed esercit\u00f2 influenza politica. Si fa notare che il figlio e i suoi ministri la consultavano per quanto riguarda gli affari di stato. Come le altre donne ottomane influenti, era una mecenate delle arti e dell'architettura. Tra le strutture di rilievo che fece commissionare vi sono Kasr-i Dilk\u00fc\u015fa (il Palazzo d'Estate) presso il complesso del Palazzo di Y\u0131ld\u0131z, la fontana di Bezm-\u00ee \u00c2lem Valide Sultan, e la moschea Dolmabah\u00e7e a Istanbul. Il suo luogo di sepoltura si trova all'interno della tomba di Mahmud II a Istanbul."}
{"id": "5984564", "revid": "121276137", "url": "https://it.wikipedia.org/wiki?curid=5984564", "title": "Robby Krieger (album)", "text": "Robby Krieger \u00e8 un album discografico del chitarrista rock statunitense Robby Krieger, pubblicato dall'etichetta discografica Cafe Records nel novembre del 1985.\nMusicisti.\nNote aggiuntive"}
{"id": "5984565", "revid": "373458", "url": "https://it.wikipedia.org/wiki?curid=5984565", "title": "Cittadella di Pisa", "text": ""}
{"id": "5984568", "revid": "46291", "url": "https://it.wikipedia.org/wiki?curid=5984568", "title": "Lupinus polyphyllus", "text": "Il lupino fogliuto (Lupinus polyphyllus ) \u00e8 una pianta della famiglia delle Fabaceae originaria del Nordamerica occidentale.\n\u00c8 coltivato come ornamento o come foraggio in gran parte dell'Europa e ampiamente naturalizzato."}
{"id": "5984575", "revid": "599013", "url": "https://it.wikipedia.org/wiki?curid=5984575", "title": "Jakob P\u00f6ltl", "text": "Carriera.\nNBA.\nToronto Raptors.\nDopo aver giocato un anno coi Traiskirchen Lions in Austria e due anni nell'Universit\u00e0 dello Utah, il 13 Aprile 2016 si rese eleggibile per il Draft NBA 2016.\nIl 23 giugno dello stesso anno venne selezionato come nona scelta assoluta dai Toronto Raptors.\nIl 27 ottobre 2016 esord\u00ec nella gara interna contro i Detroit Pistons vinta dai Raptors per 109-91, diventando cos\u00ec il primo austriaco in assoluto a giocare in NBA. In stagione gioc\u00f2 54 partite in RS (4 da titolare) e 6 nei playoffs in cui i Raptors uscirono al secondo turno venendo eliminati per 4-0 dai Cavaliers futuri finalisti.\nSan Antonio Spurs.\nIl 18 luglio 2018 venne scambiato insieme a DeMar DeRozan ed una scelta protetta del draft 2019, in cambio di Kawhi Leonard, Danny Green e 5 milioni di dollari, diventando cos\u00ec un giocatore dei San Antonio Spurs."}
{"id": "5984580", "revid": "110157", "url": "https://it.wikipedia.org/wiki?curid=5984580", "title": "Il ragazzo del risci\u00f2 (opera)", "text": "Il ragazzo del risci\u00f2 () \u00e8 un'opera lirica in due atti del compositore cinese Guo Wenjing su libretto di Xu Ying, tratta dall'omonimo romanzo di Lao She.\nStoria.\nL'opera fu commissionata a Guo Wenjing dal National Centre for the Performing Arts (NCPA) di Pechino. Guo Wenjing vi lavor\u00f2 per due anni innestando alla tecnica compositiva dell'Opera occidentale il folclore di Pechino, con accompagnamento di tamburi, l'uso del sanxian, del suona e di altri strumenti popolari cinesi. \"Il ragazzo del risci\u00f2\" fu eseguita in prima mondiale a Pechino il 25 giugno 2014 nell'ambito del 2014 NCPA World Opera Forum con la regia e le scene di Yi Liming, i costumi di A'kuanla, interpretata dal tenore Han Peng (Xiang Zi), dal soprano Zhou Xiaolin (Hu Niu), dal soprano Song Yuanming (Xiao Fuzi), dal basso Song Yuanming (Liu Siye) e dal baritono Sun Li (Er Qiangzi), Orchestra e Coro NCPA diretti da Zhang Guoyong. L'opera \u00e8 stata eseguita in Italia in numerosi teatri dal 23 settembre al 5 ottobre 2015, in particolare al Teatro Regio di Torino, al Teatro Carlo Felice di Genova e al Teatro dell\u2019Opera di Firenze. \u00c8 stata inoltre trasmessa da Rai 5 il 16 giugno 2016.\nTrama.\nAtto primo.\nPechino, anni venti del '900. Xiang Zi, un giovane che ha svolto finora l'attivit\u00e0 di conduttore di risci\u00f2 sotto padrone, dopo tre anni di sacrifici \u00e8 riuscito ad acquistare un risci\u00f2 nuovo per 96 monete d'argento. Fra lo scetticismo e l'ironia dei colleghi, Xiang Zi si propone di acquistarne qualche altro per poter aprire in futuro una propria rimessa. Giunge la notizia che \u00e8 scoppiata la guerra; i soldati e requisiscono il risci\u00f2 di Xiang Zi. Poco dopo Xiang Zi vede dei cammelli liberi e se ne appropria per poter acquistare un nuovo risci\u00f2. Xiang Zi ritorna a lavorare nuovamente nella rimessa di Liu Siye, la cui figlia Hu Niu, detta \"Tigre\", \u00e8 innamorata di lui; Xiang Zi, tuttavia, \u00e8 innamorato di Xiao Fuzi, la bella e gentile figlia di Er Qiangzi, un altro tiratore di risci\u00f2. Xiang Zi \u00e8 sedotto con l'inganno da Hu Niu; viene poi minacciato da un ispettore di polizia il quale gli estorce tutto il ricavato dalla vendita dei cammelli. \nAtto secondo.\nHu Niu, rimasta incinta, costringe Xiang Zi a nozze riparatrici. Dopo il matrimonio, il suocero Liu Siye se ne va via di casa con i soldi, lasciando la coppia in miseria. Hu Niu morir\u00e0 infine di parto. Xiao Fuzi, invitata dal padre a prostituirsi, si suicider\u00e0. La situazione politica peggiora: sono giustiziati coloro che predicavano una maggiore giustizia sociale e la rivoluzione. A Xiang Zi, privo ormai di affetti e di mezzi di sussistenza, non resta che una vita di dolore."}
{"id": "5984582", "revid": "46291", "url": "https://it.wikipedia.org/wiki?curid=5984582", "title": "Pinguicula alpina", "text": "Pinguicula alpina (L. 1753) \u00e8 una pianta carnivora perenne appartenente alla famiglia Lentibulariaceae.\nDescrizione.\nLa fioritura avviene nel periodo compreso tra maggio e luglio.\nDistribuzione e habitat.\nLa P. alpina \u00e8 diffusa principalmente nell'emisfero boreale sui Pirenei, Carpazi e Himalaya. In Italia \u00e8 presente sulle Alpi."}
{"id": "5984583", "revid": "481666", "url": "https://it.wikipedia.org/wiki?curid=5984583", "title": "Trai\u00e7\u00e3o", "text": ""}
{"id": "5984584", "revid": "1566286", "url": "https://it.wikipedia.org/wiki?curid=5984584", "title": "Peter Horton", "text": "Biografia.\nNato a Bellevue, Washington, il padre ha lavorato nel settore navale, per questo la sua famiglia si spostata molto prima di stabilirsi nel nord della California. Ha studiato pressi la Redwood High School, California e successivamente al Principia College in Illinois. Si \u00e8 laureato in composizione musicale dell'Universit\u00e0 della California, ma ha poi ha scelto di perseguire la carriera di attore.\nCarriera.\nDebutta nel 1979 partecipando a episodi di serie televisive come \"La famiglia Bradford\", \"Time Out\" e \"Dallas\". Successivamente ottiene un ruolo di rilievo nell'adattamento televisivo di \"Sette spose per sette fratelli\". Al cinema \u00e8 stato protagonista di \"Grano rosso sangue\", tratto dal racconto \"I figli del grano\" di Stephen King. Dal 1987 al 1991 ha interpretato il ruolo di Gary Shepherd nella serie televisiva \"In famiglia e con gli amici\", di cui ha diretto anche alcuni episodi. Nel periodo in cui ha lavorato in \"In famiglia e con gli amici\" \u00e8 stato inserito dalla rivista \"People\" nella classifica delle \"50 persone pi\u00f9 belle al mondo\".\nNel 1997 \u00e8 tra i protagonisti del film TV \"Terrore sull'Everest\", tratto da \"Aria sottile\" di Jon Krakauer. Negli anni novanta ha recitato in film come \"Singles - L'amore \u00e8 un gioco\", \"Il club delle baby sitter\", \"Crimini invisibili\" ed \u00e8 stato protagonista e produttore della serie televisiva di breve vita \"Brimstone\". Nel 1995 debutta alla regia cinematografica con \"Amici per sempre\".\nNegli anni 2000 si dedica principalmente alla regia e alla produzione televisiva. Ha lavorato come regista e produttore esecutivo per le prime tre stagioni di \"Grey's Anatomy\". Nel 2015 ha creato per la NBC la serie televisiva \"American Odyssey\", cancellata dopo una sola stagione.\nVita privata.\nDal 1981 al 1988 \u00e8 stato sposato con l'attrice Michelle Pfeiffer. Nel 1995 si \u00e8 sposato con Nicole Deputron, da cui ha avuto due figli; Lily (1999) e Ruby (2002)."}
{"id": "5984585", "revid": "439868", "url": "https://it.wikipedia.org/wiki?curid=5984585", "title": "Toponomastica femminile", "text": ""}
{"id": "5984586", "revid": "124123", "url": "https://it.wikipedia.org/wiki?curid=5984586", "title": "Menotti Pertici", "text": "Biografia.\nMenotti Pertici nacque da una famiglia di mercanti di ovini. Non comp\u00ec studi artistici, ma inizi\u00f2 a dipingere precocemente come autodidatta. Fu allievo e amico di Silvio Bicchi, da cui apprese la tecnica del disegno a pastello e l'influenza dei macchiaioli. \nDal 1938 al 1940 si trasfer\u00ec a Bengasi in Cirenaica; rientr\u00f2 in Italia con lo scoppio della Seconda Guerra Mondiale. \nNel 1952 si trasfer\u00ec a Buenos Aires in cerca di fortuna, ma con scarso successo. Qualche anno dopo ritorn\u00f2 in Italia dove si spos\u00f2 e successivamente ebbe una figlia, Rita Pertici. \nNel 1958 rientr\u00f2 a Montopoli Val d'Arno, dove nacque il suo secondogenito Riccardo Pertici. \nMor\u00ec a Montopoli Val d'Arno nel 1966.\nOpere.\nLo stile pittorico di Menotti Pertici sperimenta diverse tecniche artistiche, come quella del pastello. Il suo talento pittoresco \u00e8 legato ai paesaggi; la maggior parte delle sue opere riprende panorami, scene di vita e di costumi diversi, in particolare riprodotti durante i suoi viaggi. All'incirca 60 sono i quadri, che ritraggono paesaggi campestri, angoli nascosti di Montopoli, animali, nature morte e paesaggi africani.\nAl Museo Civico di Palazzo Guicciardini di Montopoli Val d'Arno sono conservate alcune sue opere.\nMenotti Pertici collabor\u00f2 con Luigi Gajoni al tempo della decorazione del soffitto dell'antica Pieve dei SS. Stefano e Giovanni a Montopoli.\nL'8 maggio 1999, presso la Chiesa della Compagnia di Montopoli Val d'Arno fu inaugurata una mostra retrospettiva dedicata al pittore."}
{"id": "5984613", "revid": "126257", "url": "https://it.wikipedia.org/wiki?curid=5984613", "title": "Bosco dei Ronchi", "text": ""}
{"id": "5984623", "revid": "481666", "url": "https://it.wikipedia.org/wiki?curid=5984623", "title": "O Beijo", "text": ""}
{"id": "5984625", "revid": "316629", "url": "https://it.wikipedia.org/wiki?curid=5984625", "title": "L'Europe galante", "text": "L'Europe galante \u00e8 un'op\u00e9ra-ballet in un prologo e quattro atti composta da Andr\u00e9 Campra, su libretto di Antoine Houdar de La Motte e una coreografia attribuita a Louis P\u00e9cour. L'opera ebbe la sua prima rappresentazione il 24 ottobre 1697 al Palais-Royal, da parte dell'Acad\u00e9mie royale de musique.\n\"L'Europe galante\" \u00e8 una delle prime opere del genere op\u00e9ra-ballet.\nTrama.\nVenere e la Discordia si disputano la supremazia sull'Europa. Il prologo \u00e8 seguito da quattro storie evocanti le attitudini dei popoli europei nei confronti dell'amore: pastori e pastorelle concludono il balletto della Francia; poi arriva l'ingresso della Spagna, quindi quello dell'Italia con un'evocazione del ballo in maschera veneziano. Infine la Turchia con un harem popolato di Sultani e bostanci."}
{"id": "5984626", "revid": "1494169", "url": "https://it.wikipedia.org/wiki?curid=5984626", "title": "HeroQuest (disambigua)", "text": ""}
{"id": "5984631", "revid": "481666", "url": "https://it.wikipedia.org/wiki?curid=5984631", "title": "O casamento", "text": ""}
{"id": "5984632", "revid": "767487", "url": "https://it.wikipedia.org/wiki?curid=5984632", "title": "Manette e fiori d'arancio", "text": "Manette e fiori d'arancio (\"The Amazing Mr. Williams\") \u00e8 un film del 1939 diretto da Alexander Hall e interpretato da Melvyn Douglas e Joan Blondell.\nIl regista aveva gi\u00e0 diretto i due attori sempre nel 1939 in \"Una ragazza allarmante\" e l'anno precedente in \"C'\u00e8 sotto una donna\".\nTrama.\nKenny Williams \u00e8 un giovane poliziotto della squadra omicidi, fidanzato con Maxine ma talmente appassionato del suo lavoro che anche la vigilia del suo matrimonio si ritrova a risolvere tre casi misteriosi, uno dei quali lo costringe a fingersi una donna. Alcune disavventure fanno sperare invano alla ragazza che Kenny rassegner\u00e0 le proprie dimissioni. Sar\u00e0 invece lei che, presa dal fascino dell'avventura, diventer\u00e0 una valida collaboratrice della polizia.\nDistribuzione.\nIl film fu distribuito nelle sale cinematografiche statunitensi a partire dal 22 novembre 1939.\nProblemi con il Codice Hays.\nLa pellicola incontr\u00f2 alcuni problemi con il cosiddetto Codice Hays, le linee guida adottate nel 1930 dalla Motion Picture Producers and Distributors of America (che sarebbe poi diventata la MPAA) e applicate a partire dal 1934, che specificavano cosa fosse o non fosse considerato \"moralmente accettabile\" nella produzione cinematografica.\nLa Production Code Administration, dopo aver letto la sceneggiatura \"raccomand\u00f2\" infatti alla Columbia Pictures di fare alcune modifiche:\nInoltre, la PCA richiese di eliminare dalla sceneggiatura i dettagli del furto di una cassaforte e i riferimenti ai metodi con cui i criminali rendevano non identificabili le targhe delle auto e indossavano i guanti per nascondere le impronte digitali. Si trattava in realt\u00e0 di omissioni standard per l'epoca, frutto della convinzione che mostrare tali informazioni nei film avrebbe insegnato alle persone come diventare criminali pi\u00f9 efficienti.\nCritica.\nIl 19 gennaio 1940, il critico Frank S. Nugent scrisse sul \"New York Times\": \u00abAnche se il film non \u00e8 proprio una perla d'intrattenimento, ha innegabili sprazzi di arguzia e umorismo e un pesante strato di gradevole buffoneria\u00bb.\nCraig Butler su \"AllMovie\" mette in evidenza la sceneggiatura \u00abcon una serie di colpi ben piazzati, dialoghi divertenti e personaggi con i quali, pur non essendo estremamente profondi, \u00e8 gradevole passare il tempo\u00bb, oltre che la regia di Alexander Hall che \u00abda al film un ritmo piacevole e mette in evidenza gli aspetti comici e quelli misteriosi con buoni risultati\u00bb e la recitazione dei due protagonisti: \u00abI due hanno una chimica definita e c'\u00e8 una meravigliosa scintilla quando sono sullo schermo insieme\u00bb."}
{"id": "5984633", "revid": "1305772", "url": "https://it.wikipedia.org/wiki?curid=5984633", "title": "HeroQuest (videogioco)", "text": "HeroQuest \u00e8 un videogioco che riproduce il funzionamento del gioco da tavola \"HeroQuest\", pubblicato nel 1991 per i computer Acorn Archimedes, Amiga, Amstrad CPC, Atari ST, Commodore 64, MS-DOS e ZX Spectrum dalla Gremlin Graphics. Lo stesso anno venne pubblicata anche un'espansione, \"Return of the Witchlord\", e nel 1994 usc\u00ec un seguito, \"\", quest'ultimo solo per Amiga e CD32.\nModalit\u00e0 di gioco.\nIl gioco \u00e8 una trasposizione fedele del gioco da tavola \"HeroQuest\", giocabile dal punto di vista di uno o pi\u00f9 dei quattro eroi fantasy (barbaro, mago, elfo e nano) che affrontano le avventure, mentre il ruolo del \"Mentor\" che controlla i mostri \u00e8 svolto dal computer. Sono disponibili 14 scenari affrontabili in qualsiasi ordine, ciascuno svolto in un diverso labirinto, con nemici e obiettivi variabili.\nAl proprio turno ciascun giocatore ha una visuale isometrica inclinata su una piccola porzione dell'arena di gioco, corrispondente alla stanza dove si trova il proprio personaggio. Il pavimento \u00e8 visibilmente diviso in caselle, come nel gioco da tavola. In ogni momento si pu\u00f2 consultare la mappa delle aree che sono state esplorate finora e l'inventario dei propri oggetti. Le azioni che il personaggio pu\u00f2 compiere sono le stesse del gioco da tavola, con il computer che simula il lancio di dadi o il pescaggio di carte. L'interfaccia \u00e8 basata su icone e su un puntatore; anche per muovere il personaggio si aziona il puntatore su quattro icone direzionali o direttamente sulle caselle.\nSe si conclude vittoriosamente un'avventura viene conservato l'equipaggiamento conquistato ed \u00e8 possibile acquistarne altro con l'oro accumulato, per utilizzarlo nelle avventure successive. Si pu\u00f2 salvare su disco o cassetta lo stato del personaggio tra un'avventura e l'altra.\nReturn of the Witchlord.\n\"HeroQuest: Return of the Witch Lord\" \u00e8 un'espansione di \"HeroQuest\" pubblicata nel 1991 per Amiga, Amstrad CPC, Atari ST, Commodore 64 e ZX Spectrum sempre da Gremlin Graphics. Si basa su un'espansione uscita in precedenza per il gioco da tavolo, \"Il Ritorno del Signore degli Stregoni\", e come questa aggiunge dieci nuove avventure. Le caratteristiche del gioco non cambiano, ma le avventure sono decisamente pi\u00f9 difficili da affrontare rispetto a quelle del gioco originale: il manuale stesso suggerisce di giocarle con personaggi gi\u00e0 creati e potenziati sulle avventure originali.\nNel 1992 usc\u00ec un'edizione speciale di \"HeroQuest\" che comprendeva sia il gioco originale che l'espansione, per Amiga, Commodore 64, DOS e ZX Spectrum. La versione per DOS dell'espansione usc\u00ec solo attraverso tale raccolta."}
{"id": "5984648", "revid": "1305772", "url": "https://it.wikipedia.org/wiki?curid=5984648", "title": "Discovery World", "text": "Discovery World \u00e8 una rete televisiva della Discovery Communications presente in pi\u00f9 stati."}
{"id": "5984651", "revid": "729019", "url": "https://it.wikipedia.org/wiki?curid=5984651", "title": "I'll Award You with My Body", "text": "I'll Award You With My Body \u00e8 un singolo del cantante, cantautore Redfoo."}
{"id": "5984652", "revid": "92330193", "url": "https://it.wikipedia.org/wiki?curid=5984652", "title": "Visione nera", "text": "La cosiddetta visione nera \u00e8 un fenomeno che accade ai piloti di mezzi aerei durante manovre ad alto coefficiente di accelerazione. Consiste nella momentanea perdita dei sensi, dovuta allo spostamento del sangue nelle parti inferiori del corpo. Gi\u00e0 dal 1941 sono in uso delle speciali tute anti-G, che grazie all'utilizzo di aria compressa riescono a mantenere stabile la pressione sanguigna."}
{"id": "5984654", "revid": "785863", "url": "https://it.wikipedia.org/wiki?curid=5984654", "title": "Kronk's New Groove", "text": ""}
{"id": "5984655", "revid": "251322", "url": "https://it.wikipedia.org/wiki?curid=5984655", "title": "I'll Award You With My Body", "text": ""}
{"id": "5984659", "revid": "33689", "url": "https://it.wikipedia.org/wiki?curid=5984659", "title": "Stoici antichi", "text": "Questa \u00e8 una lista dei filosofi stoici antichi in ordine (approssimativamente) cronologico."}
{"id": "5984676", "revid": "118960953", "url": "https://it.wikipedia.org/wiki?curid=5984676", "title": "Natives", "text": "Natives (Natives \u00c9ditions o Natives Communications) \u00e8 una casa editrice francese creata nel 1996. \u00c8 specializzata nell'edizione di libri d'arte (fotografia, pittura), opere di musicologia e produzione discografica."}
{"id": "5984678", "revid": "767487", "url": "https://it.wikipedia.org/wiki?curid=5984678", "title": "Boca de Ouro (film 1963)", "text": "Boca de Ouro \u00e8 un film del 1963 diretto da Nelson Pereira dos Santos.\nProduzione.\nIl film fu prodotto dalla Copacabana Filmes. Fama Filmes. Imbracine, Inbracine Filmes.\nDistribuzione.\nIl film fu distribuito dalla Herbert Richers Produ\u00e7\u00f5es Cinematogr\u00e1ficas. Gli venne dato il titolo internazionale inglese \"The Golden Mouth\"."}
{"id": "5984689", "revid": "287204", "url": "https://it.wikipedia.org/wiki?curid=5984689", "title": "Campionato europeo femminile di pallacanestro 1960", "text": "Il 7\u00ba Campionato Europeo Femminile di Pallacanestro FIBA si \u00e8 svolto a Sofia, in Bulgaria dal 3 al 11 giugno 1960."}
{"id": "5984698", "revid": "465169", "url": "https://it.wikipedia.org/wiki?curid=5984698", "title": "Niente canzoni d'amore", "text": "Niente canzoni d'amore \u00e8 un singolo del rapper italiano Marracash, pubblicato il 15 gennaio 2016 come secondo estratto dalla riedizione del quarto album in studio \"Status\".\nDescrizione.\nIl singolo \u00e8 uno dei brani inediti inclusi nella riedizione dell'album e ha visto la partecipazione vocale della cantante italiana Federica Abbate, gi\u00e0 collaboratrice con il rapper alla realizzazione di un altro singolo tratto dall'album, \"In radio\". Riguardo alla concezione del brano, lo stesso Marracash ha dichiarato: \nVideo musicale.\nIl videoclip, scritto e diretto da Trilathera, \u00e8 stato pubblicato il 13 gennaio 2016 attraverso il canale YouTube del rapper."}
{"id": "5984702", "revid": "287204", "url": "https://it.wikipedia.org/wiki?curid=5984702", "title": "Walter Schneider", "text": "Carriera.\nDopo aver iniziato a gareggiare nei sidecar quale passeggero, \u00e8 passato al posto di guida e nel 1953 \u00e8 arrivato al quarto posto nel campionato nazionale, primo tra i piloti privati.\nDal motomondiale 1954, in coppia ora con Hans Strauss e in sella a motocicliette BMW, ha partecipato alle gare iridate, ottenendo due titoli mondiali di categoria nel motomondiale 1958 e nel motomondiale 1959.\nAl termine della stagione del secondo titolo, in seguito anche all'incidente occorso durante il campionato tedesco in cui il coequipier ha subito varie fratture, ha deciso di passare alle competizioni automobilistiche. Ha gareggiato soprattutto con vetture a ruore coperte sino al 1964, anno in cui ha avuto un grave incidente che l'ha portato alla decisione di ritirarsi per dedicarsi all'attivit\u00e0 commerciale che aveva intrapreso gi\u00e0 nel 1958 e che l'ha portato ad essere concessionario di autovetture del gruppo Volkswagen.\n\u00c8 deceduto nella sua citt\u00e0 natale il 27 marzo 2010.\nNei sei anni di partecipazione al motomondiale ha ottenuto 7 vittorie e 16 piazzamenti sul podio nei singoli gran premi. Viene anche ricordato per essere stato il primo pilota non britannico a imporsi nei sidecar al Tourist Trophy dove ha vinto l'edizione del 1956 ottenendo la sua prima vittoria iridata."}
{"id": "5984708", "revid": "729019", "url": "https://it.wikipedia.org/wiki?curid=5984708", "title": "Jean Bergeret (militare)", "text": "Biografia.\nNacque a Gray, nel dipartimento dell'Alta Saona, il 23 agosto 1895, e allo scoppio della prima guerra mondiale si arruol\u00f2 volontario nell'esercito. Fu subito selezionato per frequentare il corso ufficiali presso l'\u00c9cole sp\u00e9ciale militaire de Saint-Cyr. Distintosi nel corso del conflitto, al suo termine frequent\u00f2 la Scuola di guerra e nel 1928 transit\u00f2 in forza all'aviazione. Dal dicembre 1928 all'agosto 1939 fu a capo del terzo bureau (ufficio operazioni) dello Stato maggiore dell'Arm\u00e9e de l'air, e subito prima dell'inizio del conflitto fu nominato generale di brigata aerea.\nAll'inizio del 1940 assunse l'incarico di Capo di stato maggiore dell'Arm\u00e9e de l'air, allora agli ordini del generale Joseph Vuillemin, e dopo la disfatta dell'esercito francese il generale Charles Huntziger venne incaricato dal nuovo presidente del consiglio dei ministri, Maresciallo di Francia Philippe P\u00e9tain, di condurre le trattative per un armistizio con la Germania: l'armistizio era stato chiesto ai tedeschi dal ministro degli esteri francese Paul Baudouin, tramite l'ambasciatore spagnolo a Parigi. La delegazione transalpina incaricata di condurre le trattative era composta, oltre che da Huntziger, da Bergeret, dal viceammiraglio Le Luc e dall'ambasciatore Leon Noci. I delegati francesi furono portati nella foresta di Compi\u00e8gne, dove li attendeva lo stesso vagone ferroviario, che i genieri tedeschi avevano tirato fuori con l'esplosivo dal museo in cui si trovava, in cui era stato firmato l'armistizio del novembre 1918. Arrivati nel vagone i delegati francesi vi trovarono la delegazione tedesca al gran completo, composta da Adolf Hitler, Erich Raeder, Hermann G\u00f6ring, Walther von Brauchitsch, Wilhelm Keitel, Joachim von Ribbentrop e Rudolf Hess. L'atmosfera era gelida, i tedeschi sprezzanti: Keitel lesse in piedi una breve dichiarazione, poi alle 15.42 tutti i gerarchi tedeschi uscirono dal vagone tranne Keitel. Le ventiquattro clausole che componevano il testo dell'armistizio erano durissime. Alle 22,30 circa, con i tedeschi che avevano prontamente attivato una linea telefonica, chiam\u00f2 Bordeaux, sede provvisoria del governo francese. Dall'altro capo del telefono rispose il generale Maxime Weygand il quale, apprese le condizioni, avrebbe voluto prendere ulteriore tempo ma egli replic\u00f2 che non vi erano margini d'intesa. Weygand gli chiese dove si trovasse e Huntzinger risponde secco: \u201cNel vagone\u201d. Weygand comprese subito che non vi erano pi\u00f9 margini di trattativa, e i ministri francesi si riunirono d'urgenza e discussero fino alle 3.00 della notte per riprendere alle 8.00 del mattino e continuare per l'intero pomeriggio finch\u00e9 egli non richiam\u00f2. Disse che Keitel era disposto ad attendere ancora un'ora, al termine della quale avrebbe sospeso le trattative. A Bordeaux si resero conto che non vi era pi\u00f9 nulla da fare e autorizzano il loro capodelegazione a firmare: l'armistizio tra Francia e Germania venne sottoscritto da Huntzinger e Keitel alle ore 18.50 del 22 giugno 1940. Il 24 giugno successivo Bergeret and\u00f2 a Roma insieme alla delegazione francese incaricata di siglare l'armistizio con il Regno d'Italia. La firma avvenne a Villa Incisa, alla presenza del Capo di stato maggiore generale, Maresciallo d'Italia Pietro Badoglio: le clausole dell'armistizio italiano erano meno dure e l'atmosfera fu quasi cordiale.\nAder\u00ec al governo di Vichy e dopo l'attacco alla flotta da battaglia francese da parte della Royal Navy avvenuto a Mers-el-K\u00e9bir (3 luglio 1940), e la costituzione dell'Arm\u00e9e de l'air de l'armistice, tent\u00f2 di organizzare un servizio aereo sanitario, con Goett come direttore, e lui come direttore aggiunto.\nIl 6 settembre successivo il Maresciallo P\u00e9tain lo nomin\u00f2 Segretario di stato all'aviazione (SEA) al posto del generale Bertrand Pujo, e gi\u00e0 il 30 riprese in mano l'idea del servizio aereo sanitario ma assegnandolo all'aviazione civile, e nominando Goett direttore.\nIl 9 maggio 1941 il Commissario generale alle questioni ebraiche Xavier Vallat sottopose al governo di Vichy il progetto di modifica dello statuto degli ebrei emanato nell'ottobre 1940. Il solo ministero che insistette per l'adozione di tale misura, molto pi\u00f9 restrittiva della precedente, fu il Segretariato di stato all'aviazione tramite una lettera del 13 maggio scritta dal Capo di gabinetto Jean Volpert Gi\u00e0 il 17 gennaio 1941 egli aveva comunicato al Vice-presidente del Consiglio dei ministri che il SEA, a differenze delle altre amministrazioni, non avrebbe dato posti di lavoro agli ebrei privati delle loro posizioni. Il Ministero dell'aviazione del Terzo Reich, diretto dal generale Ernst Udet, e poi da Erhard Milch, che supervisionava l'industria aeronautica francese nella zona occupata in collaborazione con il SEA e il Milit\u00e4rbefelhshaber in Frankreich (MBF) adott\u00f2 misure restrittive contro gli ebrei subito dopo l'inizio dell'attacco all'Unione Sovietica (giugno 1941). Nella zona libera di Vichy il SEA si accan\u00ec particolarmente contro due industriali di origine ebraica, Marcel Bloch e Paul-Louis Weiller.\nCon il ritorno al governo di Pierre Laval, il 18 aprile 1942, fu sostituito nell'incarico dal generale Jean-Fran\u00e7ois Jannekeyn, venendo promosso generale di divisione aerea e assumendo nel contempo l'incarico di Ispettore della difesa aerea territoriale. L'inizio dell'invasione dei territori francesi dell'Africa del nord da parte degli alleati, l'8 novembre dello stesso anno, lo colse ad Algeri come aiutante dell'ammiraglio Fran\u00e7ois Darlan. Nel marzo 1943 affianc\u00f2 il generale Henri Giraud come Alto Commissario aggiunto al comando civile e militare del Nord Africa e comandante dell'aviazione in Africa equatoriale (AOF). In considerazione di questo fatto il regime di Vichy lo priv\u00f2 della nazionalit\u00e0 francese. Nel corso del 1943 il Comitato francese di liberazione nazionale di Algeri intent\u00f2 un'azione legale contro di lui che culmin\u00f2 con il suo arresto avvenuto il 23 ottobre dello stesso anno.\nDeferito innanzi all'Alta Corte di giustizia fu messo in libert\u00e0 provvisoria nel settembre 1945, dopo la fine della guerra, e dichiarato il non luogo a procedere il 25 novembre 1948 fu reintegrato in servizio attivo. Andato in pensione nel 1950, si spense a Neuilly-sur-Seine il 30 novembre 1956.\nIl personaggio del generale Bergeret \u00e8 stato portato sullo schermo nel 1975 dall'attore Jean-Marie Robain nel film di Costa-Gavras \"L'affare della Sezione Speciale\"."}
{"id": "5984709", "revid": "1652635", "url": "https://it.wikipedia.org/wiki?curid=5984709", "title": "Microplastica", "text": "Con microplastica ci si riferisce a piccole particelle di materiale plastico generalmente pi\u00f9 piccole di un millimetro fino a livello micrometrico. L'inquinamento da microplastiche causato da rifiuti di piccolissime dimensioni che si infiltrano nell'ambiente e negli alimenti \u00e8 ritenuto una minaccia per l'ecosistema e la salute umana.\nTipologie di microplastiche.\nEsistono due categorie di microplastica: la primaria \u00e8 prodotta come risultato diretto dell'uso umano di queste sostanze e la secondaria come risultato di frammentazione di rifiuti plastici di pi\u00f9 grandi porzioni.\nLe microplastiche,provengono da diverse fonti: se ne trovano in maniera massiccia in prodotti come cosmetici, prodotti per l'igiene personale e per la casa, nei materiali edili, nelle industrie e in agricoltura.\n Anche l'usura di pneumatici produce microplastiche.\nL'agricoltura \u00e8 anch'essa produttrice di microplastiche. I teli che vengono usati per pacciamare si disintegrano nel suolo quando alla fine del ciclo di coltura non vengono raccolti e smaltiti adeguatamente. Lasciate sui terreni, le plastiche si possono degradare per abrasione, per agenti atmosferici e per azione di insetti o mammiferi.\nDiffusione nell'ambiente.\n\u00c8 stato riscontrato che entrambe le categorie di microplastiche (primaria e secondaria) persistono nell'ambiente in grandi quantit\u00e0, soprattutto negli ecosistemi marini ed acquatici. Ci\u00f2 perch\u00e9 la plastica si deforma ma non si rompe per molti anni, pu\u00f2 essere ingerita e accumulata nel corpo e nei tessuti di molti organismi.\nL'intero ciclo e movimento delle microplastiche nell'ambiente non \u00e8 ancora stato studiato approfonditamente soprattutto per la difficolt\u00e0 di analizzare una miscela di svariati tipi di plastica pi\u00f9 o meno inerte.\nSecondo un\u2019inchiesta avviata da Orb Media, un\u2019organizzazione non profit di Washington, che ha condiviso con il Guardian i risultati, l\u2019acqua che esce dai rubinetti di tutto il mondo contiene microscopiche fibre di plastica (ovvero microplastiche); il dossier, denominato \u201c\"Invisibles: The Plastic Inside Us\"\u201d, rappresenta il primo studio a livello globale sull\u2019inquinamento dell\u2019acqua potabile da parte di microplastiche. Gli Stati Uniti sono stati identificati come il Paese con il tasso di contaminazione pi\u00f9 elevato: valori che arrivano fino al 94%, con fibre trovate in acqua di rubinetto campionata anche negli edifici del United States Capitol (Campidoglio a Washington), nella sede dell\u2019Agenzia per la Protezione dell\u2019Ambiente (EPA\u00a0\u2013 Environmental Protection Agency) e persino nella Trump Tower a New York. A seguire Paesi come il Libano e l'India. Le nazioni europee come il Regno Unito, la Germania e la Francia registrano un tasso di contaminazione pi\u00f9 basso, anche se la presenza \u00e8 stata riscontrata nel 72% dei casi. Per quanto riguarda le concentrazioni rilevate, il numero medio di fibre in mezzo litro varia da 4,8 unit\u00e0 negli Stati Uniti sino a 1,9 in Europa. Si tratta di una contaminazione distribuita pi\u00f9 o meno in modo uniforme in ogni parte del globo, indipendentemente dalla sede di approvvigionamento..\nFranco Borgogno, giornalista, tutor e ricercatore dell\u2019European Research Institute, dal 2015 ha raccolto dati in merito alla presenza delle microplastiche e macroplastiche nell\u2019oceano globale. Partecipando nel 2016 alla campagna oceanografica HighNorth, controllata della Marina italiana, e condotta nel mare circostante le Isole Svalbard, nell\u2019Artico profondo e presso il Passaggio a Nord Ovest , ha individuato microplastiche nell'estremo mare Artico.\nAnche nell'aria sono contenute le microplastiche, secondo alcuni studi sulle cime pi\u00f9 alte d'Italia ogni anno cadono milioni di particelle di microplastiche che, alla fine dell'inverno, quando la neve sar\u00e0 sciolta, queste finiscono nei corsi d'acqua.\nCatena alimentare umana.\nRecenti studi hanno dimostrato che l'inquinamento da parte delle microplastiche ha raggiunto la catena alimentare interessando non solo la fauna marina ma anche alimenti come il sale marino, la birra ed il miele. Nonostante non siano stati condotti studi specifici, c\u2019\u00e8 anche la possibilit\u00e0 che i frammenti arrivino sulle nostre tavole attraverso la carne; infatti, pollame e suini vengono nutriti anche con farine ricavate da piccoli pesci che possono essere contaminati.\nAlcuni studi hanno rilevato come una persona possa ingerirne fino a 5 grammi in una settimana.\nL\u2019Istituto tedesco per la valutazione del rischio alimentare (BfR) ha invitato l\u2019Autorit\u00e0 europea per la sicurezza alimentare (EFSA) a indagare per capire quali siano gli effetti della microplastica sulla salute umana.\nLegislazione.\nDisegno di legge: Divieto del commercio di prodotti cosmetici contenenti microplastiche."}
{"id": "5984711", "revid": "54354", "url": "https://it.wikipedia.org/wiki?curid=5984711", "title": "Grande chiazza di immondizia del Pacifico", "text": ""}
{"id": "5984712", "revid": "35804", "url": "https://it.wikipedia.org/wiki?curid=5984712", "title": "Biblioteca comunale Giovanni Bovio", "text": "La Biblioteca comunale Giovanni Bovio \u00e8 la biblioteca pubblica della citt\u00e0 di Trani. \u00c8 ubicata nel centro cittadino, in Piazza San Francesco. Dal 2012 \u00e8 sede capofila del Servizio Bibliotecario Nazionale della Provincia di Barletta-Andria-Trani.\nStoria.\nAperta al pubblico il 23 aprile 1870, la Biblioteca comunale di Trani in realt\u00e0 inizi\u00f2 a formarsi durante i primi anni del Regno d'Italia, quando fu emanata la legge che stabiliva l'incameramento dei beni ecclesiastici: lo Stato cedette quindi all'amministrazione tranese la biblioteca del Convento dei Domenicani.\nDopo l'inaugurazione ufficiale del 1870, una notevole somma di denaro fu destinata all'acquisto di libri e di materiali indispensabili per il buon funzionamento della biblioteca. Il patrimonio contava poche centinaia di volumi, ma durante l'ultimo trentennio del secolo si arricch\u00ec notevolmente non solo grazie agli acquisti resi possibili dal fondo annuo del Comune, ma soprattutto grazie alle donazioni.\nLa biblioteca aveva come sede provvisoria una sala del Palazzo di Citt\u00e0 ed era inizialmente priva di personale dedicato. L'Amministrazione Comunale provvide quindi ad affidarne la direzione al Sig. Macchia e ad attribuire la funzione di bibliotecario all'economo del Comune. La scarsa affluenza del pubblico e lo scoppio della Prima guerra mondiale sembravano demoralizzare le Autorit\u00e0, le quali per\u00f2, nel 1921, ribadirono la volont\u00e0 di ottenere una biblioteca che potesse rispondere ai bisogni culturali dei cittadini e decisero di costituire un Comitato che suggerisse le opportune modifiche per una migliore efficienza del servizio. Cos\u00ec, si rinnovarono l'arredamento, l'illuminazione ed anche il patrimonio, per poter colmare le lacune presenti nelle raccolte e per introdurre pubblicazioni recenti. Successivamente, si pens\u00f2 di realizzare un giornale che descrivesse le grandi correnti del pensiero moderno ed includesse delle piccole recensioni sulle pubblicazioni pi\u00f9 interessanti: nel 1923, la Biblioteca comunale di Trani ebbe il suo giornale, \"Il bollettino di cultura e bibliografia varia\".\nNel 1923, la biblioteca fu trasferita nel Palazzo Vischi e fu dotata di una nuova scaffalatura e di tavoli per la lettura. Nel 1924, la struttura venne intitolata a Giovanni Bovio, filosofo e uomo politico tranese e, grazie alle donazioni D'Agli, Vischi, Giuliani e Scocchera, il patrimonio raggiunse le 14.741 unit\u00e0. Successivamente, il patrimonio librario venne incrementato, arrivando a 26.000 volumi, grazie ad altre donazioni ed agli acquisti operati prima sotto la direzione di Renato Zanelli e poi sotto quella di Raffaele Sarno.\nNel luglio 1949 venne donata alla biblioteca la raccolta dello storiografo tranese Giovanni Beltrani che fu conservata in un'artistica scaffalatura ottocentesca di stile rinascimentale. La raccolta Beltrani \u00e8 costituita da oltre 8000 unit\u00e0, le quali comprendono opere di esclusivo interesse storico locale, una raccolta di giornali politici meridionali del Risorgimento e 191 manoscritti di rilevanza storica per Trani e la Terra di Bari. Successivamente, altre donazioni hanno fatto s\u00ec che il patrimonio librario della Biblioteca tranese si arricchisse: quella dell'avvocato Giacinto Francia (di interesse filosofico e sociologico), quella dell'avvocato Giovanni Petrelli (opere di varia cultura), quella del professor Luigi Viesti (opere giuridiche), quella dell'avvocato Emilio Gargano (volumi di interesse giuridico), quella della famiglia Rossi e parte della biblioteca di Raffaele Cotugno, quella dell'avvocato Cataldo Trombetta, quella dell'avvocato Guido Maffuccini e quella dei fratelli Gaetano e Adolfo Quercia.\nNel 1952, Benedetto Ronchi divenne direttore della Biblioteca ed ebbe tale ruolo per oltre 25 anni. In questo periodo, infatti furono apportate numerose modifiche innovative al sistema della Biblioteca tranese: fu redatto il primo regolamento, istituito il servizio di prestito ed avviata la catalogazione dei manoscritti.\nNel 1978 assunse la direzione il dottore Mario Schiralli, il quale aveva affiancato per 15 anni Benedetto Ronchi.\nNel 1994 la Biblioteca fu trasferita presso i locali in Via De Gasperi e, dopo nove anni, precisamente il 6 dicembre 2003, fu trasferita nell'attuale sede in Piazza San Francesco, ex convento francescano oggi completamente ristrutturato.\nDal 2012 \u00e8 sede capofila del Servizio Bibliotecario Nazionale della Provincia di Barletta-Andria-Trani.\nLa Biblioteca attualmente possiede circa 110.000 volumi di cui 5000 antichi: conserva 2 incunaboli, 209 cinquecentine e 40 edizioni pugliesi del sec. XVII. Rilevante \u00e8 il fondo manoscritti che consta di 386 unit\u00e0 archivistiche di alto interesse storico e culturale.\nServizi.\nLa Biblioteca comunale Giovanni Bovio offre diversi servizi, tra cui:"}
{"id": "5984718", "revid": "201640", "url": "https://it.wikipedia.org/wiki?curid=5984718", "title": "Balena franca australe", "text": ""}
{"id": "5984720", "revid": "287204", "url": "https://it.wikipedia.org/wiki?curid=5984720", "title": "Bostanci", "text": "Bostaci, anche Bostandji e Bostangi (dal turco \"bostanc\u0131\", letteralmente \"giardiniere\"), era un corpo delle guardie imperiali dell'Impero ottomano. I Bostanci erano principalmente responsabili della protezione del palazzo del sultano e suoi annessi. Custodivano anche l'harem e facevano da rematori sulla barca del sultano. Il loro capo era chiamato Bostanji-bashi (dal turco \"bostanc\u0131ba\u015f\u0131\"), ed aveva il rango di pasci\u00e0. I bostanci erano 3 000, ed erano uniti con i giannizzeri in servizio militare. In tempo di guerra la loro forza raggiungeva i 12 000 uomini. Dall'inizio del XX secolo il loro numero scese a circa 600."}
{"id": "5984735", "revid": "54354", "url": "https://it.wikipedia.org/wiki?curid=5984735", "title": "Isola di plastica", "text": ""}
{"id": "5984750", "revid": "124810561", "url": "https://it.wikipedia.org/wiki?curid=5984750", "title": "Drizzit - Il Gioco di Carte", "text": "Drizzit - Il gioco di carte \u00e8 un gioco di carte collaborativo ispirato all'omonimo fumetto, ideato da Luigi \"Bigio\" Cecchi e Andrea Chiarvesio. Il gioco \u00e8 edito da Post Scriptum, in collaborazione con Shockdom, e distribuito da Raven Distribution nel 2014. \u00c8 un gioco da 1 a 5 giocatori (da 1 a 6 con le espansioni) e la durata delle partite varia tra 30-40 minuti.\nIl gioco si sviluppa in una ambientazione goliardica dell'Elfo Scuro; il popolo degli elfi scuri vive nel sottosuolo e si caratterizzano della ferocia e della sete di sangue. Il protagonista del gioco, Drizzit, decide di fuggire dal modo di vivere della propria razza ed esplorare il mondo di sopra, dove inizier\u00e0 la sua avventura insieme a dei nuovi compagni. Il gioco ha riscosso un grande successo tra gli amanti dell'omonimo fumetto e gli appassionati dei giochi di carte da tavolo ed \u00e8 stato presente al Festival del Gioco dell'edizione 2016 tenutasi a Modena.\nContenuto.\nLa scatola di gioco contiene 160 carte suddivide in:\nOgni set avventura \u00e8 composto da 3 carte boss, 16 carte avventura e 4 carte ricompensa. I set sono distinguibili per la presenza di una gemma di diverso colore riportata sul fronte di ogni carta.\nLe avventure base sono:\nIn dotazione vi sono anche 52 segnalini:\nInoltre vi \u00e8 un dado in cui \u00e8 riportato Gregorius su una delle sei facce, mentre le altre sono numerate da 1 a 5.\nIn ogni confezione \u00e8 poi presente una striscia inedita del fumetto.\nCarte personaggio.\nOgni personaggio riporta sulla sua carta il nome della sua classe di appartenenza, il numero di incremento di attacco, il numero di difesa, il numero dei punti vita e il nome e/o il numero delle carte equipaggiamento (Poteri, Oggetti o Alleati) che lo accompagneranno durante lo svolgimento del gioco.\nIl Personaggio Drizzit deve obbligatoriamente essere scelto a inizio partita.\nLe carte Personaggio presenti nel mazzo base sono:\nAlla pubblicazione del gioco venne offerta anche la carta personaggio Pako, ripubblicata nel 2017 all'interno dell'espansione \"Personaggi e Poteri (pi\u00f9 altre carte fichissime)\":\nCarte ricompensa.\nLe carte Ricompensa si ottengono sconfiggendo i nemici che riportano il simbolo della pila di monete. Possono essere oggetti o eventi. Le carte ricompensa-oggetto devono essere equipaggiate subito ed eventualmente scartate all'inizio del prossimo turno. Le carte ricompensa-evento si consumano immediatamente e possono avere effetti positivi o negativi.\nScopo del gioco.\nL'obiettivo del gioco \u00e8 quello sconfiggere i 3 boss del set avventura scelto; per farlo \u00e8 necessario affrontare una serie di nemici e trappole che andranno a formare il sentiero, la cui lunghezza varia a seconda del numero dei giocatori che prendono parte alla partita. Inoltre, alcuni eventi possono portare ad alcune modifiche della lunghezza del percorso stesso; per ricordarlo possono essere posizionati degli appositi segnalini (positivi o negativi) su di esso.\nSvolgimento.\nIl gioco \u00e8 articolato in turni. Il giocatore di turno prende il nome di \u201cLeader\u201d ricevendo l'apposito segnalino leader; all'inizio di ogni partita tale segnalino deve essere assegnato a Drizzit e passato a fine turno in senso orario al giocatore successivo. Il turno di ogni giocatore si suddivide in 5 fasi.\nPreparazione.\nIn questa fase il leader pu\u00f2 recuperare 1 punto vita dalla bisaccia dimensionale, se disponibile; pu\u00f2 utilizzare poteri ed oggetti equipaggiati; e ogni giocatore pu\u00f2 attivare qualsiasi Potere di intervento.\nQualora la bisaccia dimensionale e il leader non dispongano pi\u00f9 di punti vita all'inizio del turno, il leader viene dichiarato momentaneamente sconfitto. Il personaggio potr\u00e0 infatti riprendere il gioco:\nEsplorazione.\nIn questa fase il giocatore di turno pesca la prima carta del mazzo avventura piuttosto che del mazzo Boss nel caso in cui il sentiero sia stato ultimato.\nReazione.\nIn questa fase il Leader e gli altri giocatori possono consumare i propri Poteri di intervento oppure utilizzare i propri Oggetti, tranne quelli identificati dal simbolo \u201cSpada cancellata\u201d, per superare Scontri, Trappole piuttosto che Eventi.\nGli Oggetti utilizzati devono essere scartati mentre i Poteri consumati vengono capovolti.\nRisoluzione.\nIn questa fase il Leader dovr\u00e0 applicare l'effetto dell'evento pescato, oppure risolvere la trappola, oppure scontrarsi con il nemico. L'eventuale scontro con il nemico si suddivide nelle seguenti fasi:\nPer attaccare si lancia il dado e si somma il risultato ottenuto all'incremento di attacco della carta attaccante; se il risultato cos\u00ec ottenuto \u00e8 pari piuttosto che superiore al valore della difesa della carta attaccata, questa subisce un danno e perde un punto vita mettendolo nella Riserva.\nSe il dado lanciato riporta come risultato Gregorius, l'attacco fallisce, a meno che non sia specificato diversamente sulla carta nemico.\nSe il nemico sopravvive all'attacco del leader, passa ad attaccare il personaggio successivo in senso orario ripartendo dalla fase di reazione.\nQuando il nemico viene sconfitto, il personaggio che ha dato il colpo finale ha diritto a pescare una carta ricompensa se la carta nemico riportava il simbolo in questione; se il nemico non viene sconfitto e tutti i personaggi, con gli eventuali alleati, restano con 0 punti vita, il gioco finisce.\nLe carte evento vanno poi scartate, mentre le carte trappola e le carte nemico concorrono a formare il sentiero.\nSe si tratta di un boss, l'attacco si svolge allo stesso modo, con la differenza che in caso di sconfitta:\nFine del turno.\nIn questa fase il giocatore di turno \u00e8 tenuto a passare il segnalino leader al giocatore successivo in senso orario.\nVittoria.\nI giocatori vincono la partita se riescono a sconfiggere tutti e tre i boss del set avventura scelto.\nPunteggio finale.\nI giocatori possono calcolare il punteggio finale come segue:\nEspansioni.\n\"Draghi, spose e coccole estreme\".\n\"Draghi, spose e coccole estreme\", pubblicata nel 2015, \u00e8 la prima espansione del gioco. Aggiunge 110 nuove carte tra cui 2 nuovi personaggi (Dorna e Sir Tallis), 3 nuove avventure, 4 carte cristallo e la carta speciale Gregorius.\nOgni set avventura \u00e8 composto da 3 carte boss, 16 carte avventura e 4 carte ricompensa. Le avventure sono:\nLe carte cristallo sono speciali carte introdotte per usufruire di un particolare effetto durante tutto il corso della partita; le carte cristallo si caricano di 1 quando una carta che avrebbe effetto positivo sul gruppo non pu\u00f2 essere usata. L'effetto di questi cristalli pu\u00f2 essere attivato nella fase preparazione del leader una volta per turno.\nLa carta speciale Gregorius \u00e8 stata introdotta per dare ai giocatori un'altra possibilit\u00e0 di riuscita, in quanto viene utilizzata nel caso in cui il gruppo sia sconfitto. Se si decide di utilizzarla, tutti i personaggi e gli alleati recuperano 1 punto vita e 1 potere a scelta; la carta che ha provocato la sconfitta viene messa in cima al mazzo e i giocatori affrontano Gregorius come un normale boss. Nel caso in cui Gregorius venga sconfitto, si ottengono le stesse ricompense di un comune boss; nel caso in cui il gruppo venga sconfitto, la partita termina. L'utilizzo di Gregorius diminuisce di 5 punti il punteggio a ogni giocatore.\nSono state introdotte nuove trappole, per cui all'inizio del gioco devono essere estratte solo 10 carte trappola tra la versione base e l'espansione.\nLe nuove carte personaggio di \"Draghi, spose e coccole estreme\" sono:\n\"Lame premurose e pozioni misteriose\".\n\"Lame premurose e pozioni misteriose\", pubblicata nel 2015, \u00e8 la seconda espansione del gioco che lo arricchisce di 110 nuove carte tra cui 2 nuovi personaggi (Greta e Krigoff), 3 nuove avventure e 8 carte musa.\nOgni set avventura \u00e8 composto da 3 carte Boss, 15 carte Avventura e 4 carte Ricompensa. Le Avventure sono:\nLe carte Musa sono nuove carte ispirate a \"The Author\", un altro fumetto di Luigi \"Biagio\" Cecchi ; queste carte possono prendere il posto di una delle carte dotazione non obbligatorie e forniscono ai giocatori dei benefici. Vengono affiancate al personaggio e funzionano come alleati potendo attaccare subito dopo il personaggio stesso, ma non possono essere attaccate e non subiscono danni. Le muse vengono definitivamente scartate se il Personaggio viene messo fuori dal gioco. Le carte musa non influiscono sul punteggio.\nAltra novit\u00e0 introdotta \u00e8 la possibilit\u00e0 di giocare fino a un massimo di 6 giocatori e la possibilit\u00e0 di intervenire nel turno di un altro giocatore per aiutarlo nello scontro. I personaggi non di turno possono infatti, una volta per turno, \"cedere\" 1 punto di valore di attacco o di difesa a un altro personaggio, il quale beneficier\u00e0 dell'incremento per un lancio di dadi, mentre gli aiutanti subiscono la diminuzione per un intero scontro che li vede coinvolti. Il personaggio aiutato pu\u00f2 ricevere un incremento sia di attacco che di difesa da due personaggi diversi. Gli aiutanti non possono far scendere una propria caratteristica sotto il valore 0.\nLe nuove carte personaggio sono:\n\"Personaggi e Poteri (pi\u00f9 altre carte fichissime) \".\nMini espansione pubblicata nel 2017, che aggiunge una cinquantina di carte, molte delle quali gi\u00e0 offerte gratuitamente online per poter essere stampate. Tra cui:\nPrint and Play.\nL'editore Post Scriptum d\u00e0 la possibilit\u00e0 di scaricare, dalla propria pagina Facebook, carte da gioco extra da poter cos\u00ec arricchire le proprie avventure."}
{"id": "5984754", "revid": "31886", "url": "https://it.wikipedia.org/wiki?curid=5984754", "title": "Acantholycosa altaiensis", "text": "Acantholycosa altaiensis \u00e8 un ragno appartenente alla famiglia Lycosidae.\nEtimologia.\nIl nome della specie deriva dalla zona di rinvenimento: la parte russa dei Monti Altaj.\nCaratteristiche.\nL'olotipo maschile rinvenuto ha lunghezza totale \u00e8 di 7,50-8,00mm; la lunghezza del cefalotorace \u00e8 di 4,05mm; e la larghezza \u00e8 di 3,40mm.\nDistribuzione.\nLa specie \u00e8 stata reperita nella Russia centrale: l'olotipo maschile \u00e8 stato rinvenuto nella catena montuosa dei Monti Tigiretsky, appartenenti alla sezione russa dei Monti Altaj.\nTassonomia.\nAppartiene all\"'azyuzini-group\", le cui caratteristiche peculiari sono: l'embolus largo e l'escrescenza dell'apofisi paleale di forma peculiare.\nAl 2016 non sono note sottospecie e dal 2011 non sono stati esaminati nuovi esemplari."}
{"id": "5984767", "revid": "729019", "url": "https://it.wikipedia.org/wiki?curid=5984767", "title": "Sikin panjang", "text": "Il sikin panjang (noto anche come \"luju naru\" o \"andar\") \u00e8 un'arma tradizionale indonesiana originaria dell'isola di Sumatra settentrionale.\nStoria.\nIl \"sikin panjang\" \u00e8 l'arma da guerra pi\u00f9 popolare tra gli abitanti di Sumatra settentrionale. Nei primi anni della guerra Aceh contro gli olandesi (che inizi\u00f2 nel 1873 e dur\u00f2 per oltre 30 anni) furono prodotte molte di queste spade, specialmente prima del 1879, anno in cui inizi\u00f2 il disarmo della popolazione. \u00c8 una variante del \"klewang\". La diffusione del \"sikin panjang\" era limitata a Sumatra, specialmente tra Acehnesi e Gayo, (che per definire l'arma utilizzano il termine \"luju naru\"), ma anche nelle aree di Alas (dove viene chiamato \"andar\") e di Batak, seppure in minor misura.\nDurante il periodo del Sultanato di Aceh veniva concesso il titolo di \"panglima prang\" (signore della guerra). Il \"panglima prang\" doveva restituire il \"sikin panjang\" e il \"rencong\" che riceveva dall\"'ulubalang\" (capo distretto) al momento della nomina se avesse deciso di abbracciare la causa di un suo nemico. Le persone di alto rango o coloro che partissero per un viaggio portavano con s\u00e9 il \"sikin panjang\", che era l'arma pi\u00f9 comunemente usata in combattimento.\nDescrizione.\nIl \"sikin panjang\" \u00e8 una spada dritta ad un solo filo, con il dorso parallelo alla parte tagliente. \u00c8 portata alla vita insieme al fodero. I nomi tradizionali delle parti dell'arma sono \"wilah\" (lama), \"hulu\" (impugnatura) e \"sarung\" (fodero). La lama \u00e8 a filo concavo. L'elsa ha la forma di una \"Y\" e pu\u00f2 misurare fino a 25 cm. La lunghezza complessiva della spada pu\u00f2 misurare dai 70 ai 79 cm. La lama solitamente \u00e8 fatta di acciaio \"pamor\" (Damasco) ed \u00e8 di larghezza uniforme dalla base alla punta."}
{"id": "5984769", "revid": "1305772", "url": "https://it.wikipedia.org/wiki?curid=5984769", "title": "Racing Lagoon", "text": " \u00e8 un simulatore di guida sviluppato da Squaresoft e pubblicato nel 1999 da Sony Computer Entertainment per PlayStation. Tra gli autori del videogioco figurano Hitoshi Sasaki e Motomu Toriyama (\"Bahamut Lagoon\"), Akitoshi Kawazu (\"SaGa\") e Tsukasa Fujita (\"Final Fantasy Tactics\"), mentre la colonna sonora \u00e8 composta da Noriko Matsueda e Takahito Eguchi.\nTrama.\nAmbientato a Yokohama, il protagonista \u00e8 Sho Akasaki, un ragazzo appartenente al \"Bay Lagoon Racing\", un team di piloti specializzati in corse automobilistiche notturne.\nModalit\u00e0 di gioco.\n\"Racing Lagoon\" unisce al videogioco di guida elementi tipici degli RPG."}
{"id": "5984771", "revid": "287204", "url": "https://it.wikipedia.org/wiki?curid=5984771", "title": "Werner Schw\u00e4rzel", "text": "Carriera.\nHa gareggiato nel motomondiale dal 1973 al 1985 con vari passeggeri, Karl-Heinz Kleis, Andreas Huber e Fritz Buck, ottenendo il titolo iridato con Huber nel motomondiale 1982.\nNella sua carriera ha utilizzato anche vari tipi di sidecar, iniziando con i K\u00f6nig, con cui ha ottenuto la sua prima vittoria mondiale in occasione del Gran Premio motociclistico di Germania 1974; questa vittoria viene anche ricordata per essere stata la prima ottenuta con un motore a due tempi.\nGi\u00e0 nei primi anni di carriera \u00e8 giunto per quattro volte consecutive al secondo posto, ma ha dovuto attendere il 1982 per ottenere il titolo, ottenuto curiosamente in un anno in cui non ha ottenuto alcuna vittoria; poi, nell'ultimo anno di gare, \u00e8 giunto alla fine della stagione con gli stessi punti dell'equipaggio Egbert Streuer/Bernard Schnieders che hanno ottenuto per\u00f2 il titolo in virt\u00f9 del maggior numero di successi ottenuti nella stagione.\nNegli stessi anni in cui ha partecipato al mondiale, ha ottenuto anche 10 titoli nazionali tedeschi.\nIn totale si \u00e8 imposto in 10 occasioni nei singoli gran premi, salendo per 52 volte sul podio."}
{"id": "5984773", "revid": "1632387", "url": "https://it.wikipedia.org/wiki?curid=5984773", "title": "Clean Your Clock", "text": "Clean Your Clock \u00e8 un album dal vivo del gruppo musicale britannico Mot\u00f6rhead, pubblicato nel 2016. \nIl disco.\nPrima pubblicazione uscita in seguito alla fine del gruppo, si tratta di una selezione di 16 brani registrati durante le serate del 20 e 21 novembre 2015 allo Zenith di Monaco, in Germania. Il disco, di cui \u00e8 stata pubblicata anche la controparte video in DVD e Blu-ray Disc, \u00e8 un tributo al frontman della band Lemmy Kilmister, scomparso improvvisamente il 28 dicembre 2015."}
{"id": "5984774", "revid": "1634343", "url": "https://it.wikipedia.org/wiki?curid=5984774", "title": "Odete Lara", "text": "Biografia.\nFiglia unica di emigranti italiani (suo padre, Giuseppe Bertoluzzi, era originario di Belluno), Odete rimase orfana della madre, Virg\u00ednia Righi, suicida quando la bambina aveva solo sei anni. Mandata in orfanotrofio, Odete fu poi portata a casa della madrina. Il suo unico punto di riferimento affettivo era rimasto il padre da cui rimase per\u00f2 lontana a causa della tubercolosi di cui soffriva Giuseppe che mor\u00ec suicida anche lui quando la figlia aveva diciotto anni.\nPremi e riconoscimenti.\n\"Pr\u00eamio Governador do Estado de S\u00e3o Paulo\" del 1956 alla miglior attrice per \"O Gato de Madame\""}
{"id": "5984775", "revid": "62004", "url": "https://it.wikipedia.org/wiki?curid=5984775", "title": "Aviva Womens Tour", "text": ""}
{"id": "5984778", "revid": "115894427", "url": "https://it.wikipedia.org/wiki?curid=5984778", "title": "Porticato di San Giovanni", "text": "Il Porticato, o loggia, di San Giovanni fa parte dei monumenti storici in Piazza Libert\u00e0 a Udine.\nStoria.\nInizialmente, in Piazza Libert\u00e0 era presente la Chiesa di San Giovanni che, dopo il terremoto del 1511, fu demolita e ristrutturata dall'architetto lombardo Bernardino da Morcote. Oltre a ricostruire la chiesa Bernardino da Morcote disegn\u00f2 il porticato e la Loggia omonima rifacendosi vagamente allo stile di Brunelleschi.\nBernardino da Morcote dovette affrontare varie difficolt\u00e0 sul piano urbanistico, perch\u00e9 la nuova Loggia e la chiesa dovevano appoggiarsi alla \"Torre dell'orologio\" gi\u00e0 esistente e consentire la salita al castello.\nLa chiesa, originariamente pubblica, fu utilizzata come Camera fiscale, cancelleria e archivio (trasferitovi nel 1565). Con il dominio austriaco fu trasformata in un posto di guardia. In questo periodo gli archivi vennero chiusi con un cancello di ferro e ponendovi all'esterno due cannoni, che vennero tolti nel 1882 a spese dei privati e del comune di Udine.\nLa Loggia, dopo anni di abbandono, fu completamente ristrutturata nella seconda met\u00e0 dell'Ottocento, tornando allo splendore iniziale. Nel 1917 gli austriaci occuparono Udine dopo la disfatta di Caporetto e ripristinarono la loggia di san Giovanni come \"Corpo di guardia\"; il 3 novembre 1918 Udine fu liberata dal dominio austriaco. \nRaimondo D'Aronco nel 1921, progett\u00f2 la ristrutturazione della chiesa, trasformandola in Pantheon dei Caduti della Prima Guerra Mondiale: i lavori terminarono nel dicembre del 1926.\nStruttura.\nSituato in Piazza Libert\u00e0 sul lato ovest sotto la torre dell'orologio, il porticato di San Giovanni \u00e8 costituito da un colonnato con al centro un arco di trionfo dal quale si accede al Tempio dei Caduti.\nAll'interno, sotto la cupola, si trovano una statua ad opera di Aurelio Mistruzzi che raffigura la \"Vittoria\" ed un affresco di Enrico Miani. Il cancello che chiude l'ingresso del tempietto \u00e8 stato realizzato da Alberto Calligaris.\nAll'ala destra del colonnato sono presenti i busti dei Luogotenenti Pietro Capello (1566) e Carlo Corner (1587) con iscrizioni e la porta d'ingresso dell'archivio. Alla fine del porticato \u00e8 presente una meridiana risalente al 1798. Essa \u00e8 costituita da un sole realizzato in bronzo con all'interno un foro: con l'equinozio di primavera e di autunno, i raggi del sole indicano delle iscrizioni sul pavimento (\"DECRETO SEPTEMVIRIVM\" / \"UTINENSIVM MDCCXCVIII\"). Nell'ala sinistra invece si trovano tre busti di Giovanni Battista Cella (1881), Antonino di Prampero, Gabriele Luigi Pecile."}
{"id": "5984780", "revid": "62004", "url": "https://it.wikipedia.org/wiki?curid=5984780", "title": "Women's Tour", "text": ""}
{"id": "5984801", "revid": "84184", "url": "https://it.wikipedia.org/wiki?curid=5984801", "title": "Emmanuel Malynski", "text": "Biografia.\nNato in Polonia in territorio russo, diventer\u00e0 polacco, allorch\u00e9 la Polonia conquister\u00e0 l'indipendenza.\nPortava il titolo nobiliare di conte. Era amico di L\u00e9on de Poncins con il quale scrisse \"La guerra occulta\", il suo libro pi\u00f9 famoso, pubblicato nel 1936 e che rappresenta una sintesi delle tesi di de Poncins, come espresse nella collana di libri \"La missione del popolo di Dio\" e che riecheggia - fino ad almeno il capitolo IX - un libro precedente, \"La grande cospirazione mondiale\". \nIl libro attira l'attenzione di Julius Evola che lo traduce in italiano.\nTesi.\nSecondo Malynski, i movimenti rivoluzionari sono finalizzati ad una vera e propria guerra di religione, piuttosto che politica e vanno collocati in uno scontro secolare e su scala internazionale tra due concezioni del mondo antagoniste. \nMalynski teorizz\u00f2 una profonda affinit\u00e0 tra l'estrema sinistra e l'estrema destra nello scacchiere sociale: i loro reciproci interessi, infatti, non sono assolutamente in contrasto.\nOpere.\nCiclo de \"La Missione del popolo di Dio\"\nCompletamente ristampato da Saint-Remi Edizioni nel 2005: LAVORI di MALYNSKI"}
{"id": "5984807", "revid": "767487", "url": "https://it.wikipedia.org/wiki?curid=5984807", "title": "\u00d3scar Arroyo", "text": "Carriera.\nClub.\nHa sempre giocato nel campionato del proprio Paese.\nNazionale.\nHa debuttato in Nazionale nel 2016."}
{"id": "5984813", "revid": "1000783", "url": "https://it.wikipedia.org/wiki?curid=5984813", "title": "Sofia Carlotta di Schleswig-Holstein-Sonderburg", "text": ""}
{"id": "5984840", "revid": "104946383", "url": "https://it.wikipedia.org/wiki?curid=5984840", "title": "Favole friulane", "text": "Le favole rappresentano uno degli elementi che accomunano culturalmente il popolo friulano. \nLa gente, nei secoli passati, ma anche nei momenti di difficolt\u00e0 (esemplare \u00e8 stato il periodo post-terremoto del 1976) ritrova il senso della comunit\u00e0 rimettendo insieme i ricordi e le tradizioni, e quindi anche i racconti che i vecchi hanno tramandato oralmente.\nLa posizione geografica della Regione, al confine con l'Austria e la Slovenia, ha storicamente posto il Friuli in condizione sia di subire innumerevoli invasioni straniere, sia di porre al popolo friulano condizioni favorevoli per emigrare negli stati limitrofi, anche stagionalmente. Ogni popolo, nel suo passaggio sul territorio friulano, ha lasciato tracce di culture diverse che si ritrovano anche nelle fiabe. In particolare molte favole friulane riecheggiano le pi\u00f9 famose fiabe della tradizione germanica e nordica.\nL'universo delineato dalla fantasia friulana \u00e8 molto variegato, intimamente connesso alla realt\u00e0 geografica, quindi legato alla terra, ai monti e alle grotte, fino al mare.\nProtagonisti.\nI protagonisti sono gli animali, gli esseri mitici (gnomi, folletti, agane; orchi). \nUn filone appartiene alle fiabe religiose, per lo pi\u00f9 legate al tema dell'aldil\u00e0. Protagonisti ricorrenti sono il Signore e San Pietro.\nLe fiabe storiche nascono da luoghi e personaggi storici, tra queste spiccano quelle dedicate ad Attila, che alla testa degli Unni cal\u00f2 sulla pianura friulana e distrusse Aquileia.\nEsiste anche un filone di racconti satirici, per lo pi\u00f9 utilizzati in occasioni propizie alla narrazione di storie allegre, alcune legate alla vita paesana e ai personaggi ridicoli che la popolano. Nei racconti della pianura, \u00e8 ricorrente la ridicolizzazione dei carnici, che con \"semplicit\u00e0\" e \"ingenuit\u00e0\" scendono a valle dalle montagne e hanno difficolt\u00e0 a districarsi nella vita della \u201cpi\u00f9 evoluta\u201d pianura.\nRaccolte.\nLe favole friulane vengono raccontate in forme diverse a seconda del territorio da cui provengono ed inoltre ciascun territorio ha le proprie specificit\u00e0. Le fiabe di animali sono particolarmente diffuse nella val Resia, mentre nel resto del territorio sono scarse.\nLa narrativa popolare friulana \u00e8 prevalentemente legata alla tradizione orale, tuttavia nel tempo, vari raccoglitori di fiabe hanno contribuito a far conoscere le fiabe friulane.\nCaterina Percoto fu la prima raccoglitrice e rielaboratrice della narrativa popolare friulana e pubblic\u00f2 nel 1863 \"Racconti\", una raccolta di favole friulane.\nDolfo Zorzut tra il 1924 e il 1927 pubblic\u00f2 per la Societ\u00e0 filologica friulana \"Sot la nape..(I racconti del popolo friulano)\".\nItalo Calvino nel 1956 pubblic\u00f2 una storica raccolta di 200 fiabe popolari, le \"Fiabe italiane\", che includono alcuni racconti della tradizione friulana:\nL'editore Chiandetti, a cura di Achille Tellini, tra il 1997 e il 2002 ha pubblicato una raccolta di fiabe friulane divise per territorio. Il risultato \u00e8 stato una raccolta di 182 racconti suddivisi in cinque territori:\nCollegamenti esterni.\nMiti Fiabe e Leggende del Friuli Storico"}
{"id": "5984841", "revid": "2089264", "url": "https://it.wikipedia.org/wiki?curid=5984841", "title": "Enrico Mazzolani", "text": "Biografia.\nNacque a Senigallia dal nobile Filippo Maria e da Enrica Cecchi. Inizi\u00f2 gli studi classici che interruppe per trasferirsi nel 1897 a Roma, dove frequent\u00f2 la scuola libera del nudo dell'Accademia di Belle Arti e divent\u00f2 assistente dell'artista Ettore Ferrari.\nNel 1902, insoddisfatto della cultura accademica e conformista della Capitale, torn\u00f2 a Senigallia e inizi\u00f2 a eseguire busti in gesso, come quello di Giulio Perticari. Nel 1904 si spost\u00f2 a Faenza, dove frequent\u00f2 la bottega di Salvatore Farina. In quell'occasione strinse legami di amicizia con Domenico Baccarini, E. Drei, Giuseppe Ugonia, Francesco Nonni e con Pietro Melandri, da cui prese il gusto per le forme sinuose e levigate.\nSi trasfer\u00ec a Milano nel 1906 e per mantenersi inizi\u00f2 l'attivit\u00e0 di aiuto architetto, con Giorgio Macchi e Luigi Broggi. Nel 1911 si spos\u00f2 con Erminia Costantini.\nNel 1915 ricevette la chiamata alle armi, smise di lavorare come architetto e riprese l'arte della ceramica. Nel 1917 present\u00f2 \"L'organista cieco\" alla Permanente di Milano. Frequentava Anselmo Bucci, Leonardo Dudreville e Carlo Carr\u00e0. Negli anni Venti Mazzolani continu\u00f2 la propria attivit\u00e0 d'esposizione, partecipando alla Mostra nazionale della ceramica moderna di Pesaro, del 1924. Invitato alla II Biennale d'arte decorativa di Monza nel 1925, espose \"Carezze: fanciulla con levriero\".\nNel 1927 fu nuovamente invitato alla III Biennale d'arte decorativa di Monza e alla Galleria Pesaro di Milano, con Umberto Prencipe e Alberto Caligiani. Nel 1928 vinse la medaglia d'oro alla Mostra nazionale della ceramica di Pesaro e port\u00f2 i suoi lavori alla Biennale di Venezia, dove torn\u00f2 dopo due anni, presentando varie opere, tra cui una versione in bronzo della testa barbuta, raffigurante Michelangelo. Nel 1929 fu invitato alla Galleria Pesaro di Milano, dove espose il gesso \"San Francesco\".\nFu molto apprezzato da collezionisti come C. Rizzaeda e Gabriele D'Annunzio e inizi\u00f2 a lavorare con la manifattura \"Focaccia &amp; Melandri\", cui commission\u00f2 la cottura e smaltatura delle sue ceramiche, fino al 1948.\nNel 1932 espose alla galleria Pesaro di Milano - con Ugo Bernasconi, Bucci e P. North - ventuno delle sue sculture pi\u00f9 note, tra cui una versione in bronzo di \"Giovinezza\".\nTra il 1934 e il 1943 Mazzolani partecip\u00f2 a quasi tutte le edizioni della Permanente di Milano; nel 1938, dopo essersi trasferito nello studio di via Brgonuovo a Milano, inizi\u00f2 a lavorare con la giovane modella Pierina Gandini e progett\u00f2 modeste statue per l'architettura. Nel 1943 lo studio dell'artista venne bombardato e and\u00f2 persa la raccolta in sei volumi \"Le donne di maiolica\", in cui Mazzolani aveva trascritto i suoi pensieri sulla scultura. Si spost\u00f2 a Varese e realizz\u00f2 terrecotte in varie tonalit\u00e0 cromatiche, poich\u00e9 era impossibilitato ad eseguire adeguate smaltature.\nNel dopoguerra la fama di Mazzolani inizi\u00f2 a decadere, poich\u00e9 il suo stile veniva ritenuto antiquato; ridusse anche la partecipazione alle esposizioni, tanto che venne quasi dimenticato.\nNegli anni Cinquanta fu sfrattato dallo studio di via Borgonuovo, episodio che provoc\u00f2 le reazioni degli amici intellettuali che vedevano nella vicenda il concludersi di un'epoca significativa per l'arte di Milano. la sua storia fin\u00ec sui quotidiani. Spos\u00f2 Pierina Gandini nel 1959, sua compagna degli ultimi anni e continu\u00f2 a lavorare, nonostante il peggioramento della situazione economica.\nLo stile.\nMazzolani, durante il periodo della prima partecipazione alla Permanente di Milano, nel 1917, sviluppa uno stile espressivo originale, caratterizzato da forme ampie e dagli spessori sottilmente graduati, stile che \u00e8 possibile notare soprattutto nella serie di ceramiche raffiguranti nudi femminili, la cui fonte di ispirazione fu la giovane modella Maria Butti. Svilupp\u00f2 questo suo modo di esprimersi a contatto con Bucci, Dudreville, Carr\u00e0, Salietti e Rizzarda. Lo spossato estetismo e l'erotismo delicato delle sue opere attirarono l'attenzione di storici dell'arte e di critici, come Marangoni che pubblic\u00f2 sette sue sculture nel volume \"Le arti del fuoco\", definendo Mazzolani uno degli artisti pi\u00f9 promettenti del Novecento.\nCon il decadere della sua fama, nel dopoguerra, il suo stile sub\u00ec lo stesso effetto: i suoi lavori di modellamento delle figure femminili risultavano assenti della leggerezza di movimento e di resa che lo caratterizzavano.\nOpere.\nOpere di Mazzolani sono conservate in collezioni private e pubbliche, come il Museo Sforzesco di Milano, il Museo internazionale delle ceramiche di Faenza, la Quadreria Cesarini di Fossombrone, il Museo Comunale d'arte moderna di Senigallia (che possiede 64 opere) e la Galleria d'arte moderna Carlo Rizzarda di Feltre. Le pi\u00f9 famose sono:"}
{"id": "5984846", "revid": "486946", "url": "https://it.wikipedia.org/wiki?curid=5984846", "title": "Camille Michielsens", "text": ""}
{"id": "5984850", "revid": "958185", "url": "https://it.wikipedia.org/wiki?curid=5984850", "title": "Abuso di posizione dominante", "text": "L'abuso di posizione dominante \u00e8 una infrazione prevista dalla legislazione antimonopolistica di vari Stati del mondo.\nSi tratta di un abuso, da parte di un'impresa, di una determinata situazione di vantaggio - detta di posizione dominante - rispetto ad altre aziende concorrenti. L'abuso avviene quando la suddetta, con dei buoni profitti e un buon margine di utile alle spalle, decide di abbassare i prezzi dei prodotti commercializzati ad un livello in cui raggiunge un margine molto basso, creando problematiche legate alle aziende concorrenti che \u2013 non potendo sostenere la domanda di quel determinato bene ad un prezzo cos\u00ec basso \u2013 rischiano il collasso.\nUna volta estromessi i principali competitori dal mercato in cui l'ente detenga una posizione dominante, essa rialza il prezzo del bene venduto per poter rientrare nei margini persi durante la fase iniziale. Il comportamento scorretto di un'azienda pu\u00f2 venire sanzionato per abuso di posizione dominante sulla base dell'articolo 102 del trattato sul funzionamento dell'Unione europea (TFUE) se influenza i rapporti commerciali fra stati membri dell'Unione Europea. Il controllo di abusi di posizione dominante \u00e8 una delle competenze della Commissione europea. Il diritto della Ue in materia di concorrenza \u00e8 completato dalle disposizioni nazionali degli stati membri, che assicurano di sanzionare abusi di posizione dominante."}
{"id": "5984854", "revid": "1543377", "url": "https://it.wikipedia.org/wiki?curid=5984854", "title": "Lega saudita professionistica 2016-2017", "text": "La Saudi Professional League 2016-2017 \u00e8 stata la 41\u00aa edizione del massimo livello del campionato saudita di calcio, nota come \"Abdul Latif Jameel League 2016-2017\" per ragioni di sponsorizzazione. Il campionato \u00e8 iniziato il 12 agosto 2016 ed \u00e8 terminato il 4 maggio 2017.\nStagione.\nNovit\u00e0.\nAl termine della Saudi Professional League 2015-2016 il Najran e il Club Hajer, ultimi due classificati, sono stati retrocessi in Saudi First Division. Al loro posto sono stati promossi l'Al-Mojzel, vincitore della Saudi First Division 2015-2016 e l'Al-Ettifaq, secondo classificato.\nIn seguito alla decisione della federazione il Al-Batin sostituisce il Al-Mojzel a causa dello scandalo partite truccate.\nFormula.\nLe 14 squadre si affrontano due volte in un girone di andata e ritorno per un totale di 26 partite.\nLa prima classificata vince il campionato ed \u00e8 ammessa alla fase a gironi della AFC Champions League 2017.\nLa seconda classificata e la vincente della King Cup of Champions 2016-2017 accede alla fase a gironi della AFC Champions League 2018.\nLa terza classificata accede all'ultimo turno di qualificazione della AFC Champions League 2018.\nLe ultime due classificate (13\u00ba e 14\u00ba posto) retrocedono in Saudi First Division 2017-2018.\nClassifica finale.\nLegenda:\n\u00a0\u00a0\u00a0\u00a0\u00a0 Campione dell'Arabia Saudita e ammessa alla AFC Champions League 2018\n\u00a0\u00a0\u00a0\u00a0\u00a0 Ammesse alla AFC Champions League 2018\n\u00a0\u00a0\u00a0\u00a0\u00a0 Ammesso alle qualificazioni della AFC Champions League 2018\n\u00a0\u00a0\u00a0\u00a0\u00a0 Ammessa al play-off retrocessione\n\u00a0\u00a0\u00a0\u00a0\u00a0 Retrocesse in Saudi First Division 2017-2018\nStatistiche.\nIndividuali.\nClassifica marcatori.\n\"Aggiornata al 4 maggio 2017\""}
{"id": "5984874", "revid": "767487", "url": "https://it.wikipedia.org/wiki?curid=5984874", "title": "Delitto senza scampo", "text": "Delitto senza scampo (\"Crime of Passion\") \u00e8 un film noir del 1957 diretto da Gerd Oswald\nTrama.\nKathy Ferguson \u00e8 una promettente giornalista che abbandona per\u00f2 la carriera per sposare Bill Doyle, un ispettore di polizia di Los Angeles. Stancatasi presto del suo ruolo di casalinga, Kathy comincia a complottare per far fare carriera al marito."}
{"id": "5984875", "revid": "1543377", "url": "https://it.wikipedia.org/wiki?curid=5984875", "title": "Scherma ai Giochi della XVII Olimpiade - Spada a squadre maschile", "text": "La competizione della spada a squadre maschile di scherma ai Giochi della XVII Olimpiade si tenne il giorno 9 settembre 1960 al Palazzo dei Congressi di Roma.\nPrimo turno.\nLe due migliori squadre, sulla base della percentuale vittorie/sconfitte e assalti vinti/persi, avanzano ai quarti di finale. Gli altri primi due classificati di ogni gruppo avanzano agli ottavi di finale."}
{"id": "5984878", "revid": "729019", "url": "https://it.wikipedia.org/wiki?curid=5984878", "title": "Automotrice FS ALn 72", "text": "L'automotrice ALn 72 \u00e8 un rotabile automotore, con motore termico alimentato a gasolio, costruito dall'OM a met\u00e0 anni trenta per le Ferrovie dello Stato.\nStoria.\nOrdinate il 31 luglio 1934 dalle FS insieme a tre automotrici a vapore ALv 72, con consegna prevista a ottobre 1935, le ALn 72 uscirono dagli stabilimenti OM nella seconda met\u00e0 dell'anno successivo, beneficiando di miglioramenti (carrelli e cassa) introdotti nel frattempo.\nLe automotrici fecero da prototipo per le successive ALn 772, con le quali condivisero le dimensioni del comparto viaggiatori.\nDopo effimeri servizi sulle linee Firenze-Siena e Firenze-Faenza, nel 1940 le ALn 72 e le ALv 72 furono cedute alle Ferrovie Padane: le ALv furono trasformate in rimorchiate, mentre le ALn furono riclassificate come ALn 72.1001\u00f71003. La 1001 fu demolita nel 1953, mentre le altre unit\u00e0 rimasero in servizio fino ai primi anni Ottanta, venendo successivamente demolite.\nTecnica.\nLa OM, che aveva sino alla met\u00e0 degli anni trenta prodotto alcune serie di automotrici unidirezionali per ferrovie concesse, propose alcune novit\u00e0 rispetto ai rotabili gi\u00e0 in esercizio: motore e cambio ancorati ad un telaio ausiliario sospeso alla cassa, cassa pi\u00f9 lunga e alta rispetto alle ALn 56, maggior comfort per i passeggeri (paragonabile a quello delle carrozze di seconda classe) e maggior numero di posti a sedere.\nOgni automotrice monta due motori Diesel Saurer BUD (costruiti dall'OM su licenza) 6 cilindri in linea di 14.545\u00a0cm\u00b3 ad iniezione diretta in grado di erogare 95,5\u00a0kW a 1500 giri/min ognuno. Completamente nuove sono la trasmissione idraulica Lysholm-Smith e i carrelli, precursori di quelli studiati dalle FS per le carrozze tipo 1940.\nDal punto di vista estetico le ALn 72 riprendono, stilizzandoli, gli stilemi delle contemporanee automotrici Fiat; caratteristico delle ALn 72 (e delle sorelle ALv 72) era lo schema di verniciatura che incorniciava i fari come se fossero \"occhi di pesce\"."}
{"id": "5984880", "revid": "111373", "url": "https://it.wikipedia.org/wiki?curid=5984880", "title": "Automotrice FP ALn 72", "text": ""}
{"id": "5984881", "revid": "116746330", "url": "https://it.wikipedia.org/wiki?curid=5984881", "title": "Pistolerismo", "text": "Il pistolerismo \u00e8 stata una pratica che si svilupp\u00f2 in Spagna sotto la monarchia di Alfonso XIII, in particolare tra il 1917 ed il 1923, utilizzata principalmente dagli imprenditori. Consisteva nel contrattare gangster ed altri \u201cmatones\u201d (picchiatori) per uccidere sindacalisti e lavoratori pi\u00f9 conosciuti, cos\u00ec da frenare le loro rivendicazioni. I lavoratori rispondevano a loro volta con la formazione e contrattazione di uomini armati. In totale si stima che questa pratica port\u00f2 alla morte di circa 200 lavoratori e 20 uomini armati assoldati dagli imprenditori.\nSviluppo.\nIl \"pistolerismo\" nasce nelle zone industriali di Barcellona, che agli inizi del secolo XX vide un veloce accrescimento del sindacato anarchico Confederaci\u00f3n Nacional del Trabajo (CNT) e delle sue attivit\u00e0. Il potere della CNT sui luoghi di lavoro diede inizio a numerosi conflitti per la rivendicazione di migliori condizioni di lavoro. Un risultato importante della CNT fu ottenuto nel 1919 con lo sciopero della Canadiense, che conquist\u00f2 la giornata massima lavorativa di 8 ore.\nPer frenare l'accrescere dell'influenza anarcosindacalista, gli imprenditori risposero imponendo la serrata e licenziando numerosi lavoratori per le loro attivit\u00e0, condannandoli alla fame e alla povert\u00e0. La \"Federaci\u00f3n Patronal\" (la federazione degli imprenditori) cre\u00f2 i cosiddetti sindacati gialli, manovrati da loro stessi con l'obiettivo di dividere il movimento operaio. Per ultimo, gli imprenditori ricorsero al \"pistolerismo\" per uccidere i pi\u00f9 conosciuti dirigenti sindacali (denominato \"terrorismo bianco\"), al quale gli anarchici risposero con attentati contro imprenditori, politici, membri del clero e forze dell'ordine (denominato \"terrorismo anarcosindacalista\" o \"azione diretta\").\nGli imprenditori ed i suoi \"pistoleros\" contarono sull'appoggio del Governo, che protesse il terrorismo bianco e perseguitava duramente gli anarchici, per esempio con la formulazione della famosa legge chiamata \u201cLey de Fugas\u201d, che autorizzava la polizia a sparare a chi provava a \"fuggire\" di prigione - anche se molte di queste fughe erano simulate dalle stesse forze dell'ordine.\nTra i tanti lavoratori assassinati ci furono Pau Sabater, Evelio Boal e Salvador Segu\u00ed. Dall'altra parte, i lavoratori assassinarono personalit\u00e0 come Manuel Bravo Portillo, Francisco Maestre ed Eduardo Dato."}
{"id": "5984884", "revid": "111373", "url": "https://it.wikipedia.org/wiki?curid=5984884", "title": "Automotrice FS ALn 72.3000", "text": ""}
{"id": "5984885", "revid": "287204", "url": "https://it.wikipedia.org/wiki?curid=5984885", "title": "Lago Syamozero", "text": "Il lago Syamozero (in lingua russa \u0421\u044f\u043c\u043e\u0437\u0435\u0440, in finlandese \"S\u00e4\u00e4m\u00e4j\u00e4rvi\" e in careliano \"Se\u00e4m\u00e4rvi\") si trova nella Carelia meridionale.\nOrigine e morfologia.\n\u00c8 uno degli innumerevoli laghi di acqua dolce dello Scudo baltico con i quali condivide la conformazione piatta e l'origine glaciale, dovuta al peso delle masse di ghiaccio polare che gravavano sulla superficie del terreno e che in seguito si ritirarono.\nHa un discreto sviluppo costiero in virt\u00f9 delle coste frastagliate, presso le quali si trovano diverse isole.\nDati idrografici.\nNotevole l'estensione, il lago \u00e8 il maggiore tra quelli situati tra i due grandi specchi d'acqua Lago Ladoga e Lago Onega. Raggiunge una superficie di circa 266\u00a0km\u00b2 per soli 24 metri di profondit\u00e0.\nL'emissario Sjanga ne scarica le acque nella \u0160uja, la quale si getta a sua volta nel lago Onega.\nDati antropici.\nIl lago viene regolarmente navigato e costituisce una risorsa di pesca. Nel 2016, fece scalpore la morte di 14 ragazzi avvenuta durante una gita di gruppo sul lago, eseguita su alcune imbarcazioni delle quali almeno due si rovesciarono a causa di una tempesta; il fatto port\u00f2 all'arresto di quattro tra i responsabili dell'organizzazione del viaggio."}
{"id": "5984887", "revid": "709406", "url": "https://it.wikipedia.org/wiki?curid=5984887", "title": "Noxicettori", "text": ""}
{"id": "5984895", "revid": "327773", "url": "https://it.wikipedia.org/wiki?curid=5984895", "title": "Elicit\u00e0 idrodinamica", "text": "In fluidodinamica, l\u2019elicit\u00e0 idrodinamica \u00e8, sotto appropriate condizioni, un'invariante delle equazioni di Eulero del flusso dei fluidi, che ha interpretazione topologica come misura del link o della nodosit\u00e0 delle linee di vortice di un flusso.\nFormalismo matematico.\nSia formula_1 il campo di velocit\u00e0 e formula_2 il corrispondente campo di vorticit\u00e0. Sotto le seguenti tre condizioni, le linee di vortice sono trasportate con il sistema:\nSotto queste condizioni, ogni superficie chiusa formula_7 sulla quale formula_8 \u00e8, come la vorticit\u00e0, trasportata con il flusso.\nSia formula_9 il volume all'interno di tale superficie; allora l'elicit\u00e0 in formula_9 \u00e8 definita da:\nPer una distribuzione localizzata della vorticit\u00e0 in un fluido non confinato, si pu\u00f2 considerare come formula_9 l'intero spazio e formula_13 \u00e8 allora l'elicit\u00e0 totale del flusso. formula_13 \u00e8 invariante in quanto le linee di vorticit\u00e0 sono congelate nel flusso e il loro link e la nodosit\u00e0 sono perci\u00f2 conservati, come riconosciuto gi\u00e0 da Lord Kelvin nel 1868. \nL'elicit\u00e0 \u00e8 una quantit\u00e0 pseudo scalare, in quanto cambia di segno quando il sistema di riferimento cambia da destrorso a sinistrorso; pu\u00f2 quindi essere considerata una misura della chiralit\u00e0 del flusso. L'elicit\u00e0, assieme all'energia, alla quantit\u00e0 di moto e al momento angolare, sono le sole invarianti integrali conosciute delle equazioni di Eulero.\nPer due tubi di vorticit\u00e0 con link, ma senza incroci, che hanno circolazioni formula_15 e formula_16 senza torsioni interne, l'elicit\u00e0 \u00e8 data da:\ndove formula_18 \u00e8 il numero di incroci dei due tubi, mentre il segno pi\u00f9 o il segno meno dipendono dal fatto che il link sia destrorso o sinistrorso.\nPer un tubo di vorticit\u00e0 con un solo nodo e circolazione formula_19, l'elicit\u00e0 \u00e8 data da:\ndove formula_21 e formula_22 sono rispettivamente le contorsioni (writhe) e le torsioni (twist) del tubo. La somma formula_23 \u00e8 invariante sotto una deformazione continua del tubo.\nL'invarianza dell'elicit\u00e0 \u00e8 un punto fondamentale nella fluidodinamica topologica e nella magnetoidrodinamica, collegata alle propriet\u00e0 globali dei flussi e alle loro caratteristiche topologiche.\nInterpretazione topologica.\nIl nome \"elicit\u00e0\" si basa sul fatto che il movimento delle particelle fluide in un flusso con velocit\u00e0 formula_24 e vorticit\u00e0 formula_25, nelle aree in cui l'elicit\u00e0 cinetica formula_26, forma un'elica. Per formula_27 il senso \u00e8 sinistrorso, mentre per formula_28 \u00e8 destrorso.\nMeteorologia.\nIn meteorologia, l'elicit\u00e0 corrisponde al trasferimento di vorticit\u00e0 dall'ambiente a una particella d'aria in moto convettivo. La definizione matematica semplificata di elicit\u00e0 che utilizza solamente la componente orizzontale del vento e la vorticit\u00e0 \u00e8 data da:\nIn base a questa formula, se un vento orizzontale non cambia direzione con l'altitudine, H sar\u00e0 uguale a zero poich\u00e9 formula_30 e formula_31 sono perpendicolari tra loro e questo rende nullo il loro prodotto scalare. H invece \u00e8 positivo se il vento ruota in senso orario all'aumentare dell'altitudine, negativo se ruota in senso antiorario. L'elicit\u00e0 utilizzata in meteorologia ha unit\u00e0 di energia per unit\u00e0 di massa (formula_32) e quindi viene interpretata come una misura del trasferimento di energia da parte del wind shear con l'altitudine e la direzionalit\u00e0.\nQuesta nozione di elicit\u00e0 \u00e8 usata per predire la possibilit\u00e0 di formazione di tornado in un temporale. In questo caso, l'integrazione verticale \u00e8 limitata al di sotto della sommit\u00e0 delle nubi (in genere 3\u00a0km) e la componente orizzontale del vento viene calcolata relativamente al temporale sottraendone la velocit\u00e0 di avanzamento:\nNegli USA i valori critici di \"elicit\u00e0 relativa a una tempesta\" SRH (Storm Relative Helicity) per lo sviluppo di tornado sono:\nL'elicit\u00e0 tuttavia non \u00e8 la sola componente dei forti temporali, e per questo motivo \u00e8 stato creato l'Indice di elicit\u00e0 dell'energia (EHI, Energy Helicity Index), che \u00e8 dato dal prodotto dell'SRH moltiplicato per l'energia potenziale convettiva disponibile CAPE (Convective Available Potential Energy) e diviso per un valore di soglia:\nQuesto incorpora non solo l'elicit\u00e0, ma anche l'energia della particella d'aria cercando cos\u00ec di eliminare i bassi potenziali di temporali anche in regioni a forte SRH. I valori critici di EHI sono:"}
{"id": "5984897", "revid": "327773", "url": "https://it.wikipedia.org/wiki?curid=5984897", "title": "Elicit\u00e0 (dinamica dei fluidi)", "text": ""}
{"id": "5984899", "revid": "367445", "url": "https://it.wikipedia.org/wiki?curid=5984899", "title": "Lillo", "text": "Lillo, nome proprio di persona italiano maschile, pu\u00f2 significare anche:"}
{"id": "5984902", "revid": "61051", "url": "https://it.wikipedia.org/wiki?curid=5984902", "title": "Coppa Italia 2003-2004 (calcio femminile)", "text": "L'edizione 2003-2004 \u00e8 stata la trentaduesima della storia della Coppa Italia di calcio femminile. Il trofeo \u00e8 stato vinto per la quinta volta dalla , che ha sconfitto in finale il .\nSquadre partecipanti.\nAl torneo hanno partecipato le 13 squadre di Serie A, le 24 squadre di Serie A2 e le 48 squadre di Serie B.\nSerie A2.\nGirone A\nGirone B\nSerie B.\nGirone A\nGirone B\nGirone C\nGirone D\nPrimo turno.\nIl primo turno \u00e8 stato giocato il 14 settembre 2003 dalle 48 squadre partecipanti alla Serie B.\nSecondo turno.\nAl secondo turno hanno partecipato le 24 squadre vincenti il primo turno e le 24 squadre squadre partecipanti alla Serie A2.\nTerzo turno.\nAl terzo turno hanno partecipato le 24 squadre vincitrici del secondo turno. Le gare di andata si sono disputate il 16 dicembre 2003, mentre le gare di ritorno si sono disputate il 21 dicembre 2003.\nQuarto turno.\nAl quarto turno hanno partecipato le 12 squadre vincitrici del terzo turno, le 13 squadre partecipanti alla Serie A e l'Alessandria come miglior perdente del terzo turno.\nQuinto turno.\nAl quinto turno hanno partecipato le 13 squadre vincitrici del quarto turno e la Vigor Senigallia come miglior perdente del quarto turno. Tutte le gare sono state disputate il 14 febbraio 2004.\nQuarti di finale.\nAi quarti di finale hanno partecipato le 7 squadre vincitrici del quinto turno e il Tavagnacco come miglior perdente del quinto turno. Tutte le gare sono state disputate l'8 aprile 2004.\nSemifinali.\nLe gare di andata si sono disputate il 12 maggio 2004, mentre le gare di ritorno si sono disputate il 15 maggio 2004."}
{"id": "5984903", "revid": "287204", "url": "https://it.wikipedia.org/wiki?curid=5984903", "title": "Werner Schwarzel", "text": ""}
{"id": "5984905", "revid": "252732", "url": "https://it.wikipedia.org/wiki?curid=5984905", "title": "Doppia negazione", "text": ""}
{"id": "5984911", "revid": "1318658", "url": "https://it.wikipedia.org/wiki?curid=5984911", "title": "Festival Show 2016", "text": "Il Festival Show \u00e8 un evento musicale estivo creato da Radio Birikina e Radio Bella&amp;Monella. \nL'edizione 2016 \u00e8 stata condotta da Lorena Bianchetti e Adriana Volpe.\nIl tour, formato da 9 tappe, \u00e8 iniziato il 24 giugno a Udine e si \u00e8 concluso all'Arena di Verona il 13 settembre.\nIl meglio delle esibizioni delle serate, senza gli interventi delle conduttrici, \u00e8 stato trasmesso in televisione in differita da luglio in prima serata su Real Time."}
{"id": "5984939", "revid": "92723", "url": "https://it.wikipedia.org/wiki?curid=5984939", "title": "Canale di Briare", "text": "Il canale di Briare (in francese: \"Canal de Briare\"), detto anche acquedotto di Briare \u00e8 il pi\u00f9 antico canale artificiale di Francia.\nCoi suoi 54 chilometri totali di lunghezza e le sue 38 chiuse, per un'altezza di pescaggio di 2,20 m, esso attraversa la valle del Loing, dove incontra il Canale di Loing, passando per Buges e Loiret (presso Montargis), passando poi nella Loira col canale della Loire a Briare. Con la navigazione permette di collegare la Loira con la Senna. Esso \u00e8 il prototipo di tutti i canali moderni.\nStoria.\nIl canale venne commissionato da Maximilien de B\u00e9thune, duca di Sully col fine di sviluppare il commercio tra le province dell'area, riducendo la carenza di terreni agricoli e per il pascolo e riportare floridezza a buona parte del regno. La costruzione, iniziata nel giugno del 1605, fu completata solo nel 1642. All'opera lavorarono tra i 6 e i 12.000 lavoratori col progetto per collegare i bacini della Loira e della Senna passando per Loing e Montargis.\nIl progetto del canale venne realizzato nel febbraio del 1604 da Hugues Cosnier e dall'ingegner Touraine che realizzarono il primo tratto del canale, sfruttando un sistema di chiuse sul modello di quelle progettate da Leonardo da Vinci per il Naviglio Grande di Milano. Cosnier venne assistito in questo progetto da ingegneri olandesi che erano specialisti in idraulica. Una prima serie di chiuse venne costruita a Rogny-les-Sept-\u00c9cluses dove appunto sette chiuse si intrecciano per compensare un dislivello di 24 metri. Un'altra serie di chiuse simile si trova in localit\u00e0 Moulin-Br\u00fbl\u00e9 di Dammarie-sur-Loing dove si trovano quattro chiuse allineate. Un terzo livello era posto a Chesnoy con tre chiuse. I lavori avanzarono rapidamente, nonostante la forte opposizione degli aristocratici locali (tra cui spiccava il signore di Coligny, nipote del potente ammiraglio protestante assassinato durante la Notte di San Bartolomeo). Quando re Enrico IV venne assassinato nel 1610, Sully cadde ben presto in disgrazia e venne a mancare quel sostegno fondamentale per la prosecuzione dei lavori che si interruppero nel 1611. Verso il 1628 il marchese Antoine Coeffier de Ruz\u00e9 d'Effiat, amico di Richelieu, riprese l'idea di riavviare i lavori dal canale e dal 1629 al 1632 vennero compiuti ulteriori lavori, compiendo quasi tutto il percorso attuale con la mancanza degli ultimi dieci chilometri.\nAl 1638, Fran\u00e7ois e Guillaume Bouthero\u00fce-Desmarais erano entrambi co-proprietari dei diritti sul canale, e quest'ultimo venne poi incaricato da Luigi XIV di iniziare un vero e proprio sistema di navigazione. Jaques Guyon propose a Luigi XIII di riprendere i lavori creando con altri nobili locali la \"Societ\u00e0 dei Signori del Canale della Loira e della Senna\", una delle prime societ\u00e0 in Francia. L'opera venne completata nel mese di settembre del 1642. Richelieu, anche se gravemente malato, volle essere il primo passeggero a percorrere l'intera tratta.\nAlimentazione.\nPer alimentare l'acqua di questo canale \u00e8 stato necessario durante i lavori collegare i vari tratti con una serie di chiuse della portata compresa tra 500 e 1000 metri cubi d'acqua per far fronte agli sbalzi presenti tra i diversi livelli, raccogliendo nel contempo anche acqua da stagni e rivoli locali. Tra questi ricordiamo:\nPer aumentare la capacit\u00e0 del canale a Briare \u00e8 stata installata nel 1895 una pompa in grado di pompare acqua dalla Loira a 45 m pi\u00f9 in alto.\nModifiche.\nDalla sua creazione, il canale di Briare sub\u00ec alcune modifiche:"}
{"id": "5984940", "revid": "124123", "url": "https://it.wikipedia.org/wiki?curid=5984940", "title": "Angelica Zacchigna", "text": "Biografia.\nCantante.\nNata a Trieste da famiglia istriana, ritorna a vivere in Istria poco dopo la nascita e fin da piccola si appassiona alla musica, cominciando a studiare pianoforte fin da piccola e all'et\u00e0 di quindici anni comincia a studiare anche canto partecipando al Festival di Pisino del 2007 dove ottiene il secondo posto cantando \"Thriller\" di Michael Jackson.\nNel 2010 partecipa al talent show \"Supertalent\", la versione croata di Got Talent e arriva fino in semifinale cantando \"Man in the Mirror\" di Michael Jackson. Nel 2011 partecipa nuovamente al Festival di Pisino e lo vince cantando \"Vision of Love\" di Mariah Carey.\nL'anno dopo entra come cantante nel gruppo \"Funbox Band\" e nel 2013 partecipa al programma televisivo musicale della Radiotelevisione croata \"Dobro jutro, Hrvatska\" (\"Buongiorno, Croazia\") e alla trasmissione \"Music Pub\" per pubblicizzare i suoi singoli.\nModella.\nIl 25 maggio vince il titolo di Miss Istria a Pola. Il 17 giugno vince il titolo di Miss Croazia nella finale nazionale del concorso di bellezza come rappresentante della Regione Istriana e quindi rappresenter\u00e0 la nazione croata a Miss Mondo 2016 che si terr\u00e0 a Washington.\nOggi vive a Cittanova d'Istria e studia a Trieste canto jazz al Conservatorio Giuseppe Tartini e all'Accademia Musical Theatre."}
{"id": "5984942", "revid": "1543377", "url": "https://it.wikipedia.org/wiki?curid=5984942", "title": "Nuoto ai Campionati europei di nuoto 2016 - 100 metri stile libero femminili", "text": "La gara dei 100 metri stile libero femminili degli Europei 2016 si \u00e8 svolta il 17 e il 18 maggio 2016. Il 17 maggio si sono svolte batterie (al mattino) e semifinali (al pomeriggio), mentre la finale nel pomeriggio del giorno seguente.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione non sono stati migliorati record."}
{"id": "5984957", "revid": "287204", "url": "https://it.wikipedia.org/wiki?curid=5984957", "title": "San Simeon", "text": "San Simeon \u00e8 un census-designated place della contea di San Luis Obispo nello stato della California.\nSecondo il censimento del 2010 gli abitanti erano 462. Nei pressi del centro urbano \u00e8 situato il castello Hearst, enorme residenza privata fatta edificare dal magnate della stampa William Randolph Hearst."}
{"id": "5984958", "revid": "1159029", "url": "https://it.wikipedia.org/wiki?curid=5984958", "title": "Gela JT 2005-2006", "text": ""}
{"id": "5984960", "revid": "107733192", "url": "https://it.wikipedia.org/wiki?curid=5984960", "title": "Dona Xepa", "text": ""}
{"id": "5984961", "revid": "1318658", "url": "https://it.wikipedia.org/wiki?curid=5984961", "title": "Takuya Marutani", "text": ""}
{"id": "5984962", "revid": "729019", "url": "https://it.wikipedia.org/wiki?curid=5984962", "title": "Volo Paninternational 112", "text": "Il volo Paninternational 112 era un volo charter della compagnia tedesca Paninternational decollato dall'Aeroporto di Amburgo-Fuhlsb\u00fcttel con destinazione l'Aeroporto di Malaga operato da un BAC One-Elven. Il 6 settembre 1971 subito dopo il decollo da Amburgo il BAC fu costretto ad un atterraggio di emergenza sull'autostrada A7 a causa della perdita di spinta da entrambi i motori.\nIl velivolo.\nIl velivolo coinvolto nell'incidente era un BAC One-Eleven 515FB motorizzato da due Rolls Royce RB.163 Mk.512 con S/N 207 e numero di registrazione D-ALAR costruito nel maggio del 1970.\nIl volo.\nIl BAC ricevette l'autorizzazione al decollo dalla pista 34 dall'aeroporto di Amburgo alle 18:18 del 6 settembre 1971. La corsa di decollo procedette senza particolari anomalie sino al raggiungimento della V1 quando l'equipaggio si accorse dell'alta temperatura dei motori. Subito dopo il decollo il motore di sinistra si spense, seguito dal motore di destra quando il velivolo era a circa 300 metri di altezza. Impossibilitati a tornare all'aeroporto di partenza l'equipaggio decise di tentare un atterraggio di emergenza sulla autostrada poco distante dall'aeroporto. Il velivolo impatt\u00f2 violentemente l'asfalto e colp\u00ec i piloni di un cavalcavia prima di fermarsi in fiamme.\nL'inchiesta.\nLa commissione di inchiesta accert\u00f2 che la perdita dei due motori era da attribuire ad un errore della manutenzione, avvenuta la notte precedente, che durante la procedura di riempimento del serbatoio dell'acqua demineralizzata per l'iniezione antidetonante inser\u00ec cherosene. Lo sbaglio port\u00f2 ad un incontrollabile aumento della temperatura dei motori durante la fase di decollo con il conseguente spegnimento dei due motori."}
{"id": "5984964", "revid": "161273", "url": "https://it.wikipedia.org/wiki?curid=5984964", "title": "COSMOS J100054.83+023126.2", "text": "COSMOS J100054.83+023126.2 \u00e8 una galassia luminosa all'infrarosso situata in direzione della costellazione dei Sestante alla distanza di oltre 4,1 miliardi di anni luce dalla Terra.\nUn recente studio \u00e8 stato pubblicato su Astrophysical Journal Letters. In questa galassia starburst, tramite osservazioni effettuate con il Very Large Array (VLA), sono state identificate le regioni H I con il pi\u00f9 elevato redshift al momento conosciute. La loro massa totale \u00e8 stata stimata in 2,9 \u00b1 1,0 \u00d7 1010 masse solari, con una distribuzione asimmetrica ed un'estensione ben oltre la galassia stessa.\nLa galassia non appare disturbata se visualizzata nella banda ottica, mentre le regioni H I visualizzate nella banda dei 21 cm suggeriscono un'interazione con una probabile galassia compagna."}
{"id": "5984966", "revid": "247222", "url": "https://it.wikipedia.org/wiki?curid=5984966", "title": "Big Dreamers Never Sleep", "text": "Big Dreamers Never Sleep \u00e8 un album del cantautore canadese Gino Vannelli, pubblicato dall'etichetta discografica Dreyfus nel 1987.\nL'album \u00e8 disponibile su long playing, musicassetta e compact disc. Roy Freedland e lo stesso interprete firmano tutti i brani, fra i quali i primi due vedono il contributo anche di Joe e Ross, fratelli dell'artista, insieme al quale producono il lavoro.\nDal disco vengono tratti i singoli \"Wild Horses\" (brano di punta dell'album), \"In the Name of Money\" e \"Persona non grata\"."}
{"id": "5984967", "revid": "1564499", "url": "https://it.wikipedia.org/wiki?curid=5984967", "title": "Complesso rupestre di San Liberatore a Maiella", "text": "Il complesso rupestre di San Liberatore a Maiella si trova sulla parete rocciosa a destra della strada che porta da Serramonacesca all'Abbazia di San Liberatore a Maiella, subito dopo la chiesa della Madonna dell'Annunziata.\nStoria.\nNon ci sono fonti storiche sull'origine del complesso rupestre. Si ritiene che le grotte furono create dai monaci di San Liberatore, presumibilmente per delle sepolture o per realizzare delle celle eremitiche. Il complesso potrebbe essere stato anche utilizzato come riparo per animali.\nArchitettura.\nIl complesso rupestre si raggiunge percorrendo un brevissimo sentiero all'esterno della curva a sinistra che segue la chiesa della Madonna dell'Annunziata, andando verso l'Abbazia di San Liberatore. \u00c8 necessario addentrarsi di pochi metri nella vegetazione per scorgere il complesso situato sotto la parete rocciosa.\nLa struttura \u00e8 formata da due celle: una pi\u00f9 ampia sulla sinistra ed una minore sulla destra. La pianta di entrambe le celle \u00e8 rettangolare con volte irregolari scolpite nella roccia.\nLa parete frontale del complesso presenta una nicchia sormontata da un frontone, alla destra della quale c'\u00e8 la porta di accesso alla cella maggiore, caratterizzata da un sedile scolpito nella pietra nella sua parete sinistra. Proseguendo si ha la porta di accesso alla seconda cella."}
{"id": "5984970", "revid": "89125134", "url": "https://it.wikipedia.org/wiki?curid=5984970", "title": "Accordo di undicesima", "text": "L'accordo di undicesima \u00e8 un accordo dissonante formato, in via teorica, da sei note, nel quale la distanza tra la nota pi\u00f9 grave e la pi\u00f9 acuta \u00e8 di una undicesima. Come ogni accordo si ottiene dalla sovrapposizione di terze a partire da una nota chiamata fondamentale o tonica, cui vengono aggiunte una terza, una quinta, una settima, una nona ed infine una undicesima appunto. Ognuno di questi intervalli di terza potrebbe essere sia maggiore che minore andando a cambiare il colore dell'accordo."}
{"id": "5984971", "revid": "287204", "url": "https://it.wikipedia.org/wiki?curid=5984971", "title": "Cambria (California)", "text": "Cambria \u00e8 un census-designated place della contea di San Luis Obispo nello stato della California.\nSecondo il censimento del 2010 gli abitanti erano 6\u00a0032. Situata tra San Francisco e Los Angeles, la principale attivit\u00e0 economica di questa localit\u00e0 \u00e8 il turismo, grazie alle spiagge che si affacciano sull'oceano Pacifico."}
{"id": "5984977", "revid": "93556", "url": "https://it.wikipedia.org/wiki?curid=5984977", "title": "Sar\u0131yer Belediyesi Spor Kul\u00fcb\u00fc 2014-2015", "text": "Questa voce raccoglie le informazioni riguardanti il Sar\u0131yer Belediyesi Spor Kul\u00fcb\u00fc nella stagione 2014-2015.\nOrganigramma societario.\nArea direttiva\nArea tecnica"}
{"id": "5984986", "revid": "287204", "url": "https://it.wikipedia.org/wiki?curid=5984986", "title": "Caso Scala", "text": "Il caso Scala \u00e8 stato il processo giudiziario per un incendio provocato nel locale \"Scala\" di Barcellona nel 15 gennaio del 1987 che port\u00f2 alla morte di quattro persone, nel quale si prov\u00f2 ad incolpare alle organizzazioni anarchiche Confederaci\u00f3n Nacional del Trabajo (CNT) e Federaci\u00f3n Anarquista Ib\u00e9rica (FAI).\nI fatti.\nDurante la mattina del 15 gennaio 1978 si tenne a Barcellona una manifestazione autorizzata convocata dalla CNT, alla quale parteciparono circa 15.000 persone. La manifestazione si opponeva ai \"Pactos de la Moncloa\" (patti della Moncloa), cio\u00e8 ai patti che si stipularono tra il Governo spagnolo, i partiti politici ed i sindacati durante la transizione spagnola, ai quali la CNT non ader\u00ec perch\u00e9 avrebbe pregiudicato i lavoratori. Finita la manifestazione, verso le 13:15, un gruppo di giovani lanciarono diverse molotov contro la facciata in pietra dell'edificio della Scala di Barcellona. Secondo la polizia questo atto provoc\u00f2 l'incendio e posteriormente il crollo di tutto l'edificio, causando la morte di quattro lavoratori - Ram\u00f3n Egea, Juan L\u00f3pez, Diego Montoro e Bernab\u00e8 Bravo \u2013 paradossalmente affiliati alla CNT, che si trovavano nel locale in quel momento.\nLa stampa specul\u00f2 sugli autori dell'attacco, alcuni imputandolo ad assassini comuni, altri a fatti relazionati con il locale ed incluso si stabilirono relazioni con una campagna a favore della libert\u00e0 di espressione in solidariet\u00e0 di Albert Boadella. Finalmente il marted\u00ec 17 gennaio, un comunicato del Cuerpo Nacional de Polic\u00eda inform\u00f2 dell'arresto degli autori dell'attentato, che furono relazionati con il sindacato anarchico Confederaci\u00f3n Nacional del Trabajo.\nIl giornale della CNT francese pubblic\u00f2 a Tolosa il coinvolgimento di collaboratori della polizia come autori, infiltrati nella CNT giusto prima dell'accaduto.\nPrima della manifestazione furono collocati dei materiali incendiari dentro l'edificio, dato che fu impossibile per delle molotov lanciate contro la facciata di pietra distruggere tutto lo stabilimento, esclusa proprio la facciata che paradossalmente rimase in piedi.\nProcesso giudiziario.\nL'udienza del caso Scala si tenne nel dicembre del 1980. Gli avvocati difensori (Loperena, Palm\u00e9s, Krauel e Segu\u00ed) richiesero che il ministro del governo, Rodolfo Mart\u00edn Villa assistesse per dichiarare, per\u00f2 non lo fece. La posizione della difesa puntava ad un montaggio della polizia orchestrato grazie ad infiltrati nella CNT con l'obiettivo di discreditare il sindacato agli occhi dei lavoratori ed evitare cos\u00ec la sua diffusione in Catalogna. La sentenza condann\u00f2 a Jos\u00e8 Cuevas, Xavier Ca\u00f1adas ed Arturo Palma a 17 anni di carcere come autori di un delitto di omicidio involontario e per fabbricazione di esplosivi; Luis Mu\u00f1oz fu condannato a due anni e sei mesi per favoreggiamento, e Rosa L\u00f3pez, a 5 mesi per occultamento. Il ricorso presentato dagli avvocati difensori fu scartato dal Tribunale Supremo spagnolo.\nCon il passo del tempo si scopr\u00ec il ruolo cruciale e decisivo che ebbe l'agente di polizia infiltrato, Joaqu\u00edn Gamb\u00edn, detto il \"Grillo\", ed anche conosciuto come il \"Rubio\" (biondo) o il \"Legionario\", in questo accaduto. Fu lui che si infiltr\u00f2 nella CNT per dirigere l'attentato. La pressione della stampa sulla polizia e l'assenza di Gamb\u00edn nell'udienza del caso fecero sollevare sospetti sulla vera causa dell'attentato, provocando addirittura disaccordi tra il Pubblico ministero e la magistratura. Finalmente, verso la fine del 1981, Gamb\u00edn fu arrestato dalla polizia durante una sparatoria a Valenzia. Il caso Scala torn\u00f2 ad aprirsi.\nNella seconda udienza del caso Scala Barcelona, nel dicembre del 1983 ci fu un solo accusato: Joaqu\u00edn Gamb\u00edn. La sentenza lo condann\u00f2 a 7 anni di prigione per assistere alla manifestazione con armi e per preparare gli esplosivi. La CNT ha sempre dichiarato che questa tragedia fu orchestrata dal governo per frenare la diffusione del sindacato anarchico che pes\u00f2 molto su tutta l'organizzazione sindacale."}
{"id": "5984991", "revid": "78480", "url": "https://it.wikipedia.org/wiki?curid=5984991", "title": "Arcidiocesi di Trani-Barletta-Bisceglie (-Nazareth)", "text": ""}
{"id": "5984994", "revid": "121959266", "url": "https://it.wikipedia.org/wiki?curid=5984994", "title": "Episodi di Aquarius (seconda stagione)", "text": "La seconda e ultima stagione della serie televisiva Aquarius \u00e8 stata trasmessa negli Stati Uniti per la prima volta dall'emittente NBC dal 16 giugno al 10 settembre 2016.\nIn Italia, la stagione \u00e8 andata in onda in prima visione sul canale satellitare Sky Atlantic dal 4 luglio al 26 settembre 2016."}
{"id": "5984996", "revid": "599013", "url": "https://it.wikipedia.org/wiki?curid=5984996", "title": "Parco nazionale di Superag\u00fci", "text": ""}
{"id": "5984998", "revid": "600229", "url": "https://it.wikipedia.org/wiki?curid=5984998", "title": "K 451", "text": ""}
{"id": "5984999", "revid": "74801", "url": "https://it.wikipedia.org/wiki?curid=5984999", "title": "Mark Murphy", "text": "Ha ricevuto sei Grammy Award per la miglior \"Vocal Jazz Performance\", inoltre \u00e8 stato riconosciuto dalla rivista Down Beat come \"Best Male Vocalist of the Year\" negli anni 1996, 1997, 2000 e 2001.\nI suoi brani di maggior successo sono \"Stolen Moments\" e \"Red Clay\".\nBiografia.\nPrima della carriera.\nMark nacque a Syracuse nel 1932; figlio di due musicisti, ebbe da subito rapporti con la musica. Dopo il trasferimento nella citt\u00e0 di Fulton, la costante presenza della nonna e la zia, musicisti a loro volta, port\u00f2 Mark a studiare pianoforte all'et\u00e0 di sette anni.\nDurante il liceo studi\u00f2 canto e teatro, si un\u00ec al fratello come cantante formando un trio d'artisti e part\u00ec per il Canada, dove nomi come Anita O'Day, June Christy, Nat \"King\" Cole e il pianista Art Tatum pesarono sulla sua formazione musicale.\nNel 1953 Mark termin\u00f2 gli studi alla Syracuse University, laureandosi in Music and Drama.\nI primi mesi del 1954 decise di trasferirsi a New York e, lavorando a tempo parziale come attore e cantante, apparve nelle operette di Gilbert e Sullivan messe in scena dalla \"Light Opera Company\" e nella versione televisiva di \"Casey at Bat\". Nelle gare amatoriali organizzate dall' Apollo Theatre arriv\u00f2 due volte secondo.\nLe apparizioni televisive gli consentirono di ottenere un contratto con la Decca Records.\nCarriera.\nMark Murphy debutt\u00f2 con \"Meet Mark Murphy,\" un LP pubblicato nel 1956, seguito da \"Let Yourself Go\" ad un anno di distanza, entrambi per la Decca Records.\nNel 1958 si trasfer\u00ec a Los Angeles e firm\u00f2 un contratto per la Capitol Records portandolo a registrare quattro LP che tuttavia non rispettarono le aspettative.\nNel 1961 torn\u00f2 a New York e registr\u00f2 per la Riverside Records l'album \"Rah!\", in cui le tracce \"Angel Eyes\", \"Doodlin\" e \"On Green Dolphin Street\" presentarono nomi illustri come Horace Silver, Bill Evans, Clark Terry, Urbie Green, Blue Mitchell e il compositore Wynton Kelly.\nNel 1963 grazie al suo singolo \"Fly Me to the Moon\", scal\u00f2 tutte le classifiche ed ottenene il titolo di \"New Star of The Year\" nel Down Beat Magazine.\nNel 1963 Mark si spost\u00f2 a Londra; oltre a cantare in club e radio, registr\u00f2 alcuni LP per la Fontana and Immediate, etichetta gestita dai Rolling Stones.\nNel 1967 apparve come attore, nella pellicola britannica \"Just Like a Woman\".\nMark torn\u00f2 negli Stati Uniti solo nel 1972 e da quel momento registr\u00f2 un album all'anno per quattordici anni sotto l'etichetta Muse Records, tra questi album importanti furono \"Nat King Cole Songbook Vol. 1\" e 2, \"Bop for Kerouac\", \"Kerouac Then and Now, Living Room , Satisfaction Guaranteed , Beauty And the Beast and, Stolen Moments\" che gli permisero di vincere numerose nomination ai Grammy Awards.\nMurphy nel 1987 registr\u00f2 l'album \"Night Mood\" insieme al compositore brasiliano Ivan Lins, seguito dall'album nominato al Grammy, \"September Ballads\" su etichetta Milestone Records.\nIn quegli anni collabor\u00f2 con la United Future Organization, gruppo di artisti jazz con cui scrisse numerosi testi dal genere acid-jazz all'hip-hop.\nNel 1997 insieme a BMG/RCA Victor, rilasci\u00f2 l'album \"Song for the Geese\", con il quale ricevette la sesta nomination al Grammy. Nello stesso anno l'etichetta di Joel Dorn e Michael Bourne, 32 Records, pubblic\u00f2 un elogio a Mark Murphy, un doppio CD \"Stolen and Other Moments\", il cui contenuto furono tracce dei due album \"Kerouac\", registrazioni dell'etichetta Muse e una selezione dei migliori brani dell'artista.\nNel 2005 usc\u00ec \"Once to Every Heart\" e due anni dopo \"Love is What Stays\" entrambi con Verve Records, album realizzati con la partecipazione di musicisti eccellenti come Don Grusin e Lee Konits ma sotto la guida del trombettista tedesco Till Br\u00f6nner.\nCinque anni dopo il lavoro con il trombettista tedesco, Murphy registr\u00f2 \"Never Let Me Go\" insieme al pianista Misha Piatigorsky, il bassista Dalton Boller e il batterista Chris Wabich.\nNel 2015 partecip\u00f2 al \"The Royal Bopsters Project\" di Amy London, Darmon Meader, Dylan Pramuk e Holli Ross, pubblicato lo stesso anno da Motema Music.\nMorte.\nMark Howe Murphy, dopo quasi sessanta anni di carriera, mor\u00ec per complicanze di polmonite il 22 ottobre 2015.\nComparse.\nMadeline Eastman\nTill Br\u00f6nner\nGill Manly\nGuillaume de Chassy and Daniel Yvinec"}
{"id": "5985005", "revid": "767487", "url": "https://it.wikipedia.org/wiki?curid=5985005", "title": "Psefologia", "text": "La psefologia (dal greco antico \u03c8\u1fc6\u03c6\u03bf\u03c2, \"psephos\", \"ciottolo\" che i Greci usavano per votare, e \u03bb\u03cc\u03b3\u03bf\u03c2, \"logos\", \"studio\") \u00e8 una branca della scienza politica che si occupa dello studio e dell'analisi scientifica delle elezioni, del comportamento dell'elettorato e della sua composizione, e dello spostamento dei voti tra le forze politiche.\nLa psefologia utilizza diversi dati statistici, come i dati elettorali storici per circoscrizione di voto, i risultati dei sondaggi di opinione, informazioni sul finanziamento delle campagne elettorali.\nIl termine \u00e8 stato coniato nel 1952 dallo storico britannico Ronald McCallum."}
{"id": "5985008", "revid": "1543377", "url": "https://it.wikipedia.org/wiki?curid=5985008", "title": "Mario Tosti", "text": "Attivit\u00e0 professionale.\n\u00c8 Professore Ordinario di Storia moderna presso il Dipartimento di Lettere-Lingue, letterature e civilt\u00e0 antiche e moderne dell'Universit\u00e0 degli Studi di Perugia. Dal 2000 al 2013 \u00e8 stato docente di Storia della Chiesa Moderna e Contemporanea presso l'Istituto Teologico di Assisi, aggregato alla Facolt\u00e0 di Teologia della Pontificia Universit\u00e0 Lateranense.\nCon decreto del Ministro per i Beni Culturali e Ambientali del 29 dicembre 1993, \u00e8 stato nominato Ispettore Archivistico Onorario per l'Umbria.\nDal 2009 al 2013 ha collaborato con il quotidiano Il Corriere dell'Umbria che gli ha assegnato una rubrica bisettimanale intitolata \"La Clessidra\". Per l'editore Nerbini \u00e8 responsabile della Collana \"Fonti e Studi per la Storia degli Antichi Stati Italiani-Stato Pontificio\".\nDal 1999 \u00e8 stato responsabile scientifico di importanti PRIN come il \"Censimento dei santuari cristiani nell'Italia centrale e meridionale dal Tardo Antico all'Et\u00e0 contemporanea (1999 e 2001)\".\n\u00c8 stato membro del Consiglio Direttivo della Sisem. Dal novembre 2001 \u00e8 Presidente dell'ISUC.\nCampi di ricerca.\nLa sua ricerca \u00e8 rivolta soprattutto alla storia politico-religiosa e culturale dell'et\u00e0 moderna e contemporanea, affrontando la relazione che intercorre tra la cultura e i processi di secolarizzazione della vita sociale e di laicizzazione dello Stato avviati dalla Rivoluzione Francese.\nPone la sua attenzione al rapporto della religione e della Chiesa cattolica con le trasformazioni in ambito politico e culturale prodotte dalla modernit\u00e0 e dai processi di secolarizzazione tra XVII e XIX secolo, ritenendo che la religione non debba essere intesa in senso negativo, antagonistico o passivo ma come mezzo, attraverso il quale, gli sviluppi del mondo moderno si sono adattati alle proprie specifiche finalit\u00e0.\nInteressandosi particolarmente alla cultura e sensibilit\u00e0 religiosa del Settecento, ha analizzato la complessit\u00e0 del fenomeno Giansenista, esaminandone la componente escatologica e l'incidenza delle idee nei progetti di riforma della Chiesa.\nHa affrontato inoltre, il tema della storia delle strutture sociali soffermandosi soprattutto sui lavoratori poveri delle campagne, sui modelli di comportamento e sulla mentalit\u00e0 attraverso studi pi\u00f9 direttamente ascrivibili alla storia del XIX secolo.\nIn collaborazione con l'Universit\u00e0 degli Studi di Perugia ha approfondito anche il tema dell'attivit\u00e0 missionaria svolta, tra Cinquecento e Novecento, dai Francescani, in particolare dai Minori Cappuccini, in Europa e negli altri continenti, attraverso un approccio fortemente interculturale e prestando attenzione ad alcuni nodi tematici, quali l'immagine del missionario e del suo apostolato e la concezione della lotta contro il Protestantesimo e le altre religioni."}
{"id": "5985024", "revid": "1967654", "url": "https://it.wikipedia.org/wiki?curid=5985024", "title": "Senatori del Nuovo Messico", "text": "Il Nuovo Messico \u00e8 stato annesso agli Stati Uniti d'America il 6 gennaio 1912. I senatori del Nuovo Messico appartengono alle classi 1 e 2.\nGli attuali senatori sono i democratici Martin Heinrich e Ben Ray Luj\u00e0n\nElenco dei senatori.\nClasse 1.\nPartiti politici: \nClasse 2.\nPartiti politici: "}
{"id": "5985025", "revid": "767487", "url": "https://it.wikipedia.org/wiki?curid=5985025", "title": "A Rainha Diaba", "text": "A Rainha Diaba \u00e8 un film del 1974 diretto da Antonio Carlos da Fontoura.\nLa sceneggiatura si ispira liberamente alla storia di Jo\u00e3o Francisco dos Santos, un criminale della prima met\u00e0 del Novecento conosciuto come Madame Sat\u00e3.\nTrama.\nA Rio, scoppia una guerra nel mondo della malavita tra Diaba, che controlla il traffico della droga, e Bereco, una testa di legno che Diaba voleva consegnare alla legge al suo posto.\nProduzione.\nIl film fu prodotto dalla Filmes De L\u00edrio, Lanterna Magica, R.F. Farias, Ventania Filmes e Canto Claro Produ\u00e7\u00f5es Art\u00edsticas (co-produzione)\nDistribuzione.\nInternazionalmente, il film \u00e8 conosciuto con il titolo inglese \"The Devil Queen\". Nel maggio 1974, venne presentato al 27\u00ba Festival di Cannes alla Quinzaine des R\u00e9alisateurs."}
{"id": "5985027", "revid": "124123", "url": "https://it.wikipedia.org/wiki?curid=5985027", "title": "Ten'ya Yabuno", "text": " \u00c8 noto al pubblico per aver scritto e disegnato i manga della serie \"Inazuma Eleven\". Nel 2010 \u00e8 stato premiato al trentaquattresimo Kodansha Manga Award per \"Inazuma Eleven\" nella categoria \"miglior manga per bambini\"."}
{"id": "5985029", "revid": "729019", "url": "https://it.wikipedia.org/wiki?curid=5985029", "title": "\u00c9mile Laffon", "text": "Biografia.\nNacque il 20 giugno 1907 a Carcassonne, nel dipartimento dell'Aude, figlio di un magistrato, e dopo aver compiuto gli studi secondari a B\u00e9ziers entr\u00f2 nella clesse preparatoria scientifica del Louis le Grand di Parigi. Ammesso a frequentare l'Ecole des Mines, consegu\u00ec la laurea di ingegnere civile. Insignito del brevetto della preparazione militare superiore fu chiamato a prestare servizio militare nell'ottobre 1930, assegnato come sottotenente di complemento al 33\u00ba Reggimento d'aviazione di Nancy dove consegu\u00ec il titolo di osservatore d'aeroplano.\nCongedatosi, fu attirato dalla giurisprudenza, e una volta laureatosi in diritto, inizi\u00f2 a lavorare come avvocato presso la Corte d'appello di Parigi.\nTra il 1938 e il 1939 fu il primo segretario della Conferenza sul lavoro degli avvocati di Parigi.\nRichiamato in servizio attivo con il grado di tenente della riserva nell'agosto 1939 in seguito al precipitare della situazione internazionale, nell'aprile 1940 fu assegnato alla 38e Escadre de bombardement de nuit operante in seno al Groupe de bombardement n\u00ba10. Come osservatore d'aeroplano prese parte alla Campagna di Francia ricevendo una citazione, e poi fu smobilitato nel luglio successivo, dopo la firma dell'armistizio del 22 giugno precedente.\nRifiutandosi di esercitare l'attivit\u00e0 nella capitale occupata, decidette di lasciare l'Ordine degli avvocati di Parigi (Barreau de Paris) e si install\u00f2 a Nizza, nella zona sud della Francia, posta sotto l'amministrazione del governo di Vichy.\nGrazie alla sua amicizia con Pierre Louis-Dreyfus, la cui societ\u00e0 finanziava la S.C.E.M.M, un'azienda metallurgica di Saint-\u00c9tienne, di cui nel gennaio 1941 assunse l'incarico di Segretario generale, entr\u00f2 ben presto in contratto con Jean Nocher, del movimento \"Franc-Tireur\", e particip\u00f2 insieme a lui alla redazione di volantini clandestini, e a partire dall'ottobre 1942 inizi\u00f2 a cooperare strettamente con Pierre Julitte, ufficiale del Bureau central de renseignements et d'action (BCRA) allora in missione in Francia, \u00e0 cui comunic\u00f2 notizie sulla produzione aeronautica tedesca. \nChiamato a Londra attravers\u00f2 la frontiera con la Spagna il 20 gennaio 1943, insieme a Jacques Maillet e Roland Pr\u00e9, raggiungendo, via Gibilterra, la Gran Bretagna il 15 marzo. Entrato in servizio nella FAFL fu promosso capitano nel giugno dello stesso anno, ed assegnato agli uffici del Commissariato del Ministero degli interni (Commissariat \u00e0 l'Int\u00e9rieur) di Algeri.\nDopo l'arresto di Jean Moulin a Caluire-et-Cuire, fu inviato in missione in territorio metropolitano al fine di ricostituire gli organismi della resistenza. Sotto il nome di copertura di \"Lachaud\" fu riportato in Francia a bordo di un aereo da ricognizione Westland Lysander il 16 luglio 1943, avendo come primo compito la creazione dei Comitati dipartimentali di liberazione (Comit\u00e9s D\u00e9partementaux de Lib\u00e9ration) e la nomina dei Commissari della Repubblica incaricati di mantenere la legge e l'ordine pubblico fino al giorno della Liberazione dagli occupanti. Ritorn\u00f2 in Gran Bretagna, sempre per via aerea, il 13 settembre, portando a Charles de Gaulle le prime proposte di nomina dei Commissari della repubblica e dei prefetti.\nDepositato sul campo d'aviazione clandestino \"Orion\", nei pressi di Lons-le-Saulnier, il 15 settembre, nel corso della seconda missione clandestina inizi\u00f2 a costituire la nuova amministrazione francese, operando in stretto contatto con il Conseil national de la R\u00e9sistance (CNR) e con i funzionari della D\u00e9l\u00e9gation g\u00e9n\u00e9rale. Tent\u00f2 nuovamente di ritornare a Londra, ma il 2 febbraio 1944 il battello sul quale doveva imbarcarsi insieme a Jacques Maillet, Emile Bollaert e Pierre Brossolette, la \"Jouet des flots\", fece naufragio nella baia di Audierne. Sfugg\u00ec per un soffio all'arresto il giorno successivo, e rientrato a Parigi sotto il nome di copertura di \"Martet\", rimase nascosto fino al giorno della liberazione. Nell'aprile 1944 fu nominato delegato incaricato degli Affari civili da Alexandre Parodi, delegato generale. Il 25 agosto, giorno della liberazione della Capitale da parte delle forze alleate, fu subito nominato Segretario generale del Ministero dell'interno assumendo immediatamente le sue funzioni. Smobilitato nel settembre 1945, lasci\u00f2 il suo incarico all'Ordine degli avvocati per essere nominato dal generale Marie-Pierre K\u0153nig Governatore civile della zona di occupazione francese in Germania, con sede a Baden-Baden.\nNel 1947 divenne primo presidente delle \"Houill\u00e8res du Nord et du Pas-de-Calais\", mentre nel novembre 1952 fu nominato direttore generale della \"Soci\u00e9t\u00e9 Le Nickel\". Amministratore di pi\u00f9 di una societ\u00e0, nel 1955 prese parte alla costituzione della \"Compagnie fran\u00e7aise des Minerais d'Uranium\", e nel maggio 1957 assunse la presidenza della \"Soci\u00e9t\u00e9 des Mines de Fer\" della Mauritania. Decedette per un aneurisma a Parigi il 20 agosto 1957, venendo sepolto a Cuxac-Cabard\u00e8s nell'Aude."}
{"id": "5985034", "revid": "247222", "url": "https://it.wikipedia.org/wiki?curid=5985034", "title": "Songs from the Rain", "text": "Songs from the Rain \u00e8 un album del gruppo musicale irlandese Hothouse Flowers, pubblicato dall'etichetta discografica London nel 1993.\nL'album, disponibile su long playing, musicassetta e compact disc, \u00e8 prodotto da Stewart Levine. I brani sono principalmente composti dai membri del gruppo.\nDal disco vengono tratti 5 singoli."}
{"id": "5985035", "revid": "22475", "url": "https://it.wikipedia.org/wiki?curid=5985035", "title": "Cronaca polacca", "text": "La Cronaca polacca, intitolata anche Cronaca e atti di principi o re polacchi (in latino: \"Cronicae et impresa ducum sive principum Polonorum\") o semplicemente \"Cronaca dei duchi polacchi\", \u00e8 il primo documento storico in cui viene raccontata la storia della Polonia dai tempi pi\u00f9 antichi del leggendario sovrano Popiel e dell'inizio della dinastia dei Piast fino al regno di Boleslao III. Quest'opera fu scritta da un autore anonimo, tradizionalmente chiamato Gallo o Gallus Anonymus. Il testo fu scritto intorno al 1113-1116 durante la permanenza dell'autore alla corte di Boleslao III.\nLa \"Cronaca\" fu scritta in latino in uno stile simile a quello della narrativa epica delle gesta e per secoli rappresent\u00f2 un punto di riferimento importante e attendibile per gli studiosi della storia polacca.\n\u00c8 una delle prime opere scritte che comprende dei riferimenti alla storia altomedievale dei paesi slavi dell'Europa centrale e orientale. Fornisce quindi un quadro della storia europea visto da una realt\u00e0 culturale e geografica differente, da quella descritta dagli storici dell'Europa occidentale e meridionale; sotto questo aspetto precede le Gesta Danorum.\nData e luogo di composizione.\nLa \"Cronaca\" venne composta intorno al 1113-1116 durante la permanenza dell'autore alla corte di Boleslao III. Questa informazione \u00e8 contenuta implicitamente nell'introduzione della \"Cronaca\". Gallo dedic\u00f2 la sua opera ai vescovi Pawe\u0142 e \u017byros\u0142aw: il primo ebbe l'incarico nella diocesi di Pozna\u0144 proprio intorno al 1113, \u017byros\u0142aw, divent\u00f2 vescovo nel 1112.\nUn'altra data significativa per il collocamento temporale \u00e8 contenuta nella descrizione del pellegrinaggio penitenziale di Boleslao III. Gallo scrisse che il re d'Ungheria, Colomanno, incontr\u00f2 il re polacco. Colomanno mor\u00ec nel 1116 quindi possiamo affermare che il testo fu dettato al pi\u00f9 tardi nel 1116.\nStruttura.\nLa \"Cronaca\" \u00e8 composta da tre libri (o parti) che coprono cronologicamente i regni della dinastia dei Piast, fino al regno di Boleslao III. L'intento dell'autore era quello di descrivere le imprese del re polacco e dei suoi antenati.\nOgni parte \u00e8 composta da un'introduzione retorica, nella quale l'autore dedica l'opera ai personaggi delle sue gesta e a chi lo aveva aiutato nella composizione dell'opera. Viene presentato anche un quadro generale dei fatti che verranno raccontati successivamente.\nForma e stile.\nGallo, nell'introduzione alla terza parte della \"Cronaca\", sottolinea che non ha scritto direttamente il testo ma lo ha dettato per controllare meglio il ritmo e l'effetto delle parole, una pratica chiamata ars dictandi diffusa nel medioevo.\nL'opera pu\u00f2 essere classificata tra le gesta perch\u00e9 l'autore si concentr\u00f2 sulla presentazione di azioni e delle virt\u00f9 degli eroi, in particolare di Boleslao III, nello stile del poema epico. Per esempio la nascita del re viene descritta come un evento miracoloso, vengono citate opere dei santi e lo stesso Boleslao viene presentato come l'incarnazione dell'ideale sovrano cristiano. Le virt\u00f9 come forza, saggezza, coraggio, giustizia e piet\u00e0 vengono usate molto spesso per riferirsi all'eroe della \"Cronaca\".\nNella \"Cronaca\" si tiene in massima considerazione la bellezza della lingua, attraverso la prosa ritmica latina che divide le frasi in segmenti paralleli, ovvero con la stessa quantit\u00e0 di sillabe. Questo genere di prosa ritmata ebbe origine nei monasteri benedettini italiani e prende il nome di cursus velox. Nell'XI secolo venne addirittura fatta una riforma della cancelleria papale per applicare l'ars dictandi e il cursus velox.\nGallo utilizz\u00f2 anche il cursus spondiacus, all'epoca tipicamente francese (venne usato per esempio dall'arcivescovo di Tours, Ildeberto di Lavardin).\nContenuto.\nLa \"Cronaca\" inizia con la descrizione del \"paese degli Slavi\" che secondo Gallo Anonimo includeva anche la Dalmazia, la Croazia e l'Istria fino quasi al confine italiano.\nLibro primo.\nInizia dal regno di Popiel, leggendario principe di Gniezno antenato della dinastia dei Piast e racconta cronologicamente la storia dei regnanti fino alla nascita di Boleslao III nel 1086.\nNel testo della \"Cronaca\", l'autore fa riferimento in modo cronologico ai duchi e sovrani polacchi, in particolare a:\nLibro secondo.\nRacconta la giovinezza di Boleslao III, dal 1086 fino a 1108.\nIl secondo libro inizia durante il regno di Ladislao I Herman, padre di Boleslao III. Boleslao III aveva anche un fratello maggiore, Zbigniew, figlio illegittimo di Ladislao I. Gallo descrisse il conflitto irrisolto contro i Pomerani.\nSuccessivamente non accenn\u00f2 alla spartizione del regno, decisa da Ladislao I, tra i due fratelli. L'autore riprende descrivendo il conflitto tra Boleslao III e Zbigniew senza spiegarne le cause. Gallo lod\u00f2 Boleslao nello stile caratteristico delle gesta e scredit\u00f2 il suo fratello maggiore Zbigniew.\nLibro terzo.\nInizia nel 1109 e finisce circa nel 1113, ambientato durante il regno di Boleslao III. Per motivi sconosciuti non \u00e8 stato terminato.\nIl terzo libro si concentra sui conflitti di Boleslao III contro la Pomerania, il Sacro Romano Impero di Enrico V, i Boemi e il fratello Zbigniew. Il conflitto tra i due fratelli si concluder\u00e0 nel 1113 con l'accecamento di Zbigniew e il pellegrinaggio penitenziale di Boleslao nel monastero di Somogyv\u00e1r in Ungheria.\nLa vittoria sui Pomerani \u00e8 l'ultimo evento descritto nella \"Cronaca\".\nManoscritti.\nI manoscritti originali dell'opera sono andati perduti. Attualmente sono noti tre manoscritti medievali:\nAttendibilit\u00e0 dell'opera.\nLa \"Cronaca\" \u00e8 basata su scarse fonti scritte dell'epoca, in particolare sugli scritti religiosi, e sulle tradizioni trasmesse per via orale. Nonostante questi fondamenti non sempre affidabili, l'attendibilit\u00e0 dell'opera \u00e8 universalmente riconosciuta e lo stesso Gallus Anonymus viene riconosciuto come l'autore della prima opera significativa per la storia e la letteratura polacca."}
{"id": "5985038", "revid": "46291", "url": "https://it.wikipedia.org/wiki?curid=5985038", "title": "Fritillaria tubiformis", "text": "La meleagride alpina (Fritillaria tubiformis ) \u00e8 una pianta perenne della famiglia delle Liliacee, nativa delle regioni alpine della Francia sudorientale e dell'Italia settentrionale."}
{"id": "5985040", "revid": "1342139", "url": "https://it.wikipedia.org/wiki?curid=5985040", "title": "Museo Su logu de s'iscultura", "text": "Il Museo Su logu de s'iscultura (in sardo, \"Il luogo della scultura\") \u00e8 un museo interamente dedicato all'arte contemporanea, situato a Tortol\u00ec (NU), in Ogliastra.\nCaratteristica particolare \u00e8 la sua divisione in due zone espositive completamente distaccate: una interna, utilizzata per mostre temporanee, e l'altra, quella caratterizzante, collocata all'aperto, lungo le vie del paese e nel territorio circostante.\nStoria.\nIl Museo d'arte contemporanea Su logu de s'iscultura nasce, come progetto di Parco delle sculture, nell'ottobre del 1994 quando Edoardo Manzoni fu invitato a Tortol\u00ec per contribuire con la propria esperienza all'organizzazione di una rassegna di scultura all'aperto.\nVenne fondato ufficialmente nel settembre del 1995, in occasione dell'esposizione antologica di Mauro Staccioli. L'intento principale era quello di migliorare l'arredo urbanistico e ambientale attraverso l'arte della scultura e proporre una visione completa della costruzione tridimensionale artistica. Non venne fondato con l'intento di connotarsi come promotore di una specifica tendenza.\nA partire dall'estate del 1997, il Museo diede il via ad una vera e propria attivit\u00e0 espositiva, intenzionata ad illustrare alcune delle tematiche pi\u00f9 interessanti del panorama odierno.\nNel giro di pochi mesi prese forma un'operazione pi\u00f9 ambiziosa, privilegiante l'allestimento di un'esposizione in continuo arricchimento, dove la scultura potesse fondersi con la natura e il rapporto tra individuo e opera d'arte fosse diretto.\nDal 1998 il Museo \u00e8 gestito dall'Associazione Ogliastra Arte che, per radicare profondamente l'attivit\u00e0 del Museo nella vita cittadina di Tortol\u00ec, dell'Ogliastra e dell'intera regione Sardegna, ha scelto di privilegiare l'aspetto espositivo itinerante, basato quindi su opere dislocate lungo un percorso nel territorio, su quello dell'allestimento di sculture permanenti, collocate in un unico luogo.\nTale scelta ha permesso di creare negli abitanti del posto e nei turisti l'abitudine all'avvenimento espositivo, che non si limita pi\u00f9, quindi, a un periodo limitato di tempo.\nGli spazi del Museo rappresentano, inoltre, un mezzo importante per diffondere in Sardegna alcune tra le ricerche pi\u00f9 interessanti del panorama italiano contemporaneo.\nIl ruolo di consulente critico del Museo \u00e8 stato assegnato a Maurizio Sciaccaluga.\nTra il 1995 e il 2000, le varie opere sono costate al comune oltre 462 milioni di lire e sono state finanziate dal comune stesso per altri 362 milioni circa, per un totale di oltre 820 milioni di spesa.\nIl Museo \u00e8 promosso, patrocinato e sostenuto dal Comune di Tortol\u00ec, dalla Provincia Ogliastra, dalla Regione Sardegna e da alcuni Istituti di Credito presenti nel territorio (Banco di Sassari, Banca Nazionale del Lavoro).\n\u00c8 gestito da un'Associazione no profit, l'A.O.A. (Associazione Ogliastra Arte), intenzionata a diffonderne l'attivit\u00e0 in tutta la Regione e a relazionarsi con gli enti internazionali analoghi.\nAttivit\u00e0 espositiva.\nLa sede centrale del Museo si trova a Tortol\u00ec ed \u00e8 collocata al piano terra dell'ex mercato civico (Corso Umberto) antica sede di un carcere, mentre la zona espositiva esterna si articola lungo le vie del paese e nel territorio circostante, dando vita all'esperienza del Museo d'arte contemporanea a cielo aperto.\nIl Museo \u00e8 articolato e strutturato tramite la costruzione in loco di opere plastiche di grande dimensione, con lo scopo di ottenere un nuovo arredo urbanistico e ambientale, considerando sempre le diverse metodologie teoriche e pratiche d'intervento, radicate nelle vicende della sperimentazione italiana e internazionale degli ultimi decenni.\nOpere.\nIl museo \u201cSu logu de s'iscultura\u201d, oltre ad accogliere opere di artisti che storicamente operano sul concetto di \u201cspazio aperto\u201d, comprende anche un itinerario composto dalle realizzazioni di esponenti delle generazioni pi\u00f9 recenti.\n&lt;br&gt;\nFanno parte del percorso museale numerose grandi sculture, che portano la firma di artisti importanti: Corrado Bonomi, Maria Lai, Hidetoshi Nagasawa, Mauro Staccioli, Igino Panzino, Massimo Kaufmann, Pietro Coletta, Alfredo Pirri, Ascanio W. Renda, Antonio Ievolella, Umberto Mariani, Alessandra Bonoli, Giovanni Campus, Gianfranco Pardi, Alex Pinna.\n&lt;br&gt;\nAlcune di queste opere sono state intitolate semplicemente \u201cScultura\u201d, seguita dalla data di esecuzione.\nScultura 1995.\nL'opera \u201cScultura\u201d, dell'artista Mauro Staccioli, fa parte del Museo dal 1995 e si trova ad Arbatax, lungo il Viale Europa. Realizzata attraverso l'uso di forme semplici, con lo scopo principale di apportare un'operazione di evidenziamento-modifica dello spazio in cui interviene, \u00e8 composta da tre elementi da 850 x h 270 x 47\u00a0cm ciascuno, per una grandezza complessiva di 4400 x 270 x 47\u00a0cm, aventi una forma a mezzaluna, di colore rosso.\n&lt;br&gt;\nAttualmente l'opera ha perso il suo colore originale e appare danneggiata in varie parti.\nBig Pinocchio.\nL'opera \u201cBig Pinocchio\u201d, del giovane artista sardo Alex Pinna, entra a far parte del museo a cielo aperto di Tortol\u00ec nel 2009, ed \u00e8 quindi una delle installazioni permanenti pi\u00f9 recenti. Collocata all'ingresso della citt\u00e0, lungo il viale Pirastu, la grande struttura, lunga 16 metri e alta 4 metri, \u00e8 realizzata in ferro zincato, rivestita da vernice epossidica bianca e rappresenta la figura del burattino Pinocchio.\nL'imponente scultura si trova sdraiata sul lato destro, con il capo sorretto dalla mano, come ad assumere un atteggiamento riflessivo e sognante. Gioco e ironia sono sempre presenti nelle opere di Pinna, che propone una versione \u2018meccanica\u2019 del burattino, il quale mantiene comunque un senso di familiarit\u00e0, nonostante le forme e le misure siano state notevolmente amplificate.\nLa struttura geometrica dell'opera \u00e8 molto precisa: la sfera, il cilindro e il cono (rispettivamente il corpo, la testa e il naso), seppur ammorbiditi, sono espressioni di una volont\u00e0 di riduzione della forma all'astrazione. Plasticit\u00e0 e linearit\u00e0 si fondono nella struttura, creando un effetto e una suggestione di umanit\u00e0, in un personaggio della letteratura conosciuto da tutti.\nNagjima.\nL'opera \u201cNagjima\u201d (dall'arabo, \"\u201cStella\u201d\"), dell'artista Gianfranco Pardi, \u00e8 collocata dal 2001 nel piazzale che si affaccia sulla spiaggia di Porto Frailis. \u00c8 costruita in acciaio smaltato di colore giallo e rappresenta una stella a quattro punte, avente come dimensioni 600 x 750\u00a0cm.\nLa forma semplice e l'immediatezza poetica che l'immagine evoca nell'osservatore, associata alla condizione naturale e ambientale nella quale si trova, rappresentano le caratteristiche fondamentali del monumento.\nIl primo progetto di Pardi per quest'opera prevedeva una stella caduta nel mare, ma l'installazione della stella sul prato sembra non far venir meno il significato e l'intenzione che l'artista aveva programmato. Pardi, attraverso questa scultura, tenta di dare una forma concreta e fissa a un elemento dalla forma di per s\u00e9 indefinita, come le stelle.\nVi sono due prospettive differenti dalle quali \u00e8 possibile osservare la scultura, che danno vita a due distinte interpretazioni. L'artista potrebbe averla raffigurata dopo una caduta dal cielo, che le ha permesso di fondersi con il terreno nel quale \u00e8 atterrata e con l'intera citt\u00e0 che, adesso, la ospita. Un'altra interpretazione vede, invece, la stella pronta a sradicarsi dal terreno che la tiene ancorata e levarsi verso il cielo. \nForma: rapporti e misure.\nL'opera \"Forma: rapporti e misure\u201d, dell'artista Giovanni Campus, venne installata nel 1999 a Tortol\u00ec, in Localit\u00e0 Monte Attu, ed \u00e8 parte integrante delle opere del museo \u201cSu logu de s'iscultura\u201d.\nCostruita in acciaio opaco verniciato, \u00e8 formata da due elementi distinti, ma entrambi essenziali per l'interpretazione della stessa. Viene progettata con lo scopo di correlare l'ambiente urbano con la scultura, ed \u00e8 pensata in relazione ad una realt\u00e0 gi\u00e0 esistente: una quercia da sughero secolare. Le linee dell'opera si sviluppano, infatti, seguendo e rispettando le forme dell'albero.\nOsservando la scultura da una determinata prospettiva, \u00e8 possibile notare che le strutture geometriche inglobano totalmente l'albero, quasi a costituire una sorta di \u2018gabbia\u2019, ovviamente solo immaginaria.\nMagnete.\nL'opera \u201cMagnete\u201d, dell'artista Alessandra Bonoli, nasce da un progetto iniziato nel 1996 e portato a termine nel 2010, quando la scultura viene installata a Tortol\u00ec, nel rione Santa Lucia, con l'intento di rivitalizzarlo. Alta 6 metri e realizzata in acciaio verniciato, la scultura presenta due elementi che s'incontrano; uno di essi punta verso il cielo, mentre l'altro affonda le radici nel terreno, come se insieme rappresentassero l'unione simbiotica fra la percezione terrena, il concreto, e i valori simbolici, l'astratto.\nIl \u2018magnete\u2019 \u00e8 inteso, nell'opera di quest'artista, come valore aggiunto, una sorta di forza in grado di sollevare la pesantezza dei materiali, l'acciaio, in questo caso, e trasferirla in una dimensione astratta.\nGrande sipario.\nL'opera \"Il Grande sipario\u201d, dell'artista milanese Umberto Mariani, si trova nel centro di Tortol\u00ec, in Piazza Racugno dal 1997.\nMariani, nelle sue opere, sperimenta nuovi linguaggi dell'arte ponendo l'accento sulla \"pesantezza\", che contraddistingue, infatti, la scelta dei materiali da lui utilizzati. Nell'opera realizzata per il museo di Tortol\u00ec, il materiale scelto \u00e8 stato l'acciaio corten. \nLa struttura ha una dimensione di 380 x 890\u00a0cm.\nCella osservatorio di stella.\nL'opera \u201cCella osservatorio di stella\u201d dell'artista Massimo Kaufmann si trova a Tortol\u00ec, presso il Lido di Orr\u00ec, dal 1998. Ha una dimensione di 200 x 300 x 250\u00a0cm ed \u00e8 costruita in acciaio inox, presentata su un basamento in cemento. \nKaufmann pensa quest'opera come un carcere d'isolamento ricostruito, rispettando dimensioni e forme veritiere e plausibili, tracciando soltanto gli spigoli perimetrali del luogo e dei miseri arredi. Nella struttura non vi sono pareti, ma viene concepita idealmente come una sorta di \u2018gabbia\u2019, disegnata esclusivamente da una linea sottile continuamente spezzata. L'artista con quest'opera uniforma e fonde, grazie ai panorami dell'Ogliastra, le mura carcerarie e il mare, paragonando il destino del prigioniero a quello, ugualmente muto, dell'isolano.\nNon omnis moriar.\nL'opera \u201cNon omnis moriar\u201d (\u201cNon morir\u00f2 del tutto\u201d), dell'artista Corrado Bonomi, entra a far parte del museo nel 1998, nonostante ne fosse gi\u00e0 stata realizzata ed esposta una prima versione, a Torino, nel 1977. Le sue dimensioni sono di 600 x 600 x h 180\u00a0cm e la sua collocazione \u00e8 lungo il Viale Monsignor Virgilio.\nL'artista, con quest'opera, intende dare una rappresentazione, a grandezza naturale, dei \u201csoldatini\u201d giocattolo di plastica, che si stringono attorno ad un compagno ferito. Il materiale utilizzato \u00e8 la gomma sintetica. Una caratteristica particolare dell'opera \u00e8 rappresentata dal capo sferico e luminescente nei protagonisti: la luce viene utilizzata per dar \u2018vita\u2019 ai protagonisti. Tema portante dell'opera \u00e8 la guerra, reinterpretata e messa in scena attraverso il giocattolo; il significato vero dell'opera, per\u00f2, va oltre il mondo ludico e infantile, arrivando a sfiorare la malinconia e l'omaggio al soldato caduto.\nA causa di gravi danni subiti da parte di vandali, l'opera \u00e8 stata rimossa qualche anno dopo la sua installazione. Nel 2015 sono stati stanziati dal comune di Tortol\u00ec 4000 euro, necessari al ripristino.\nIl tempo dell'arte.\nL'opera \u201cIl tempo dell'arte\u201d, dell'artista Maria Lai, fa parte del Museo dal 1997 e si trova a Tortol\u00ec, su un promontorio di fronte al mare, in zona San Gemiliano. L'intervento dell'artista \u00e8 avvenuto su un muro di cemento armato, appositamente intonacato di grigio e di bianco, alto 5 metri e largo 40 metri. L'opera rappresenta un enorme ago di acciaio che finge di attraversare il muro, cucendolo con il filo, rappresentato da un tondino di rame (1\u00a0cm di diametro). Contemporaneamente, tre grandi rettangoli in forex bianco opaco (2 metri per 1,5 metri), simboleggianti fogli di quaderno a righe e a quadretti, accolgono delle frasi sulla natura dell'arte.\n\u201cL'occhio ha bisogno di un lungo esercizio\u201d e \u201cL'arte \u00e8 una grande bugia, ma non ha le gambe corte\u201d, sono le frasi con le quali Maria Lai tenta di instaurare un dialogo sull'arte.\nNel 2016, l'installazione \u00e8 stata danneggiata al punto da non essere pi\u00f9 riconoscibile; sono stati proposti progetti di restauro.\nWetterfahne.\nL'opera \u201cWetterfahne\u201d, di Ascanio W. Renda, si trova a Tortol\u00ec, lungo il Viale Arbatax, dal 1996. L'installazione (dimensione: h 670 x 210 x 210) rappresenta una colonna, costituita da materiale in vetroresina rivestito da un mosaico, ottenuto con tessere ceramiche di colore giallo. Sulla cima della colonna si erge una statua di bronzo, che mantiene l'equilibrio reggendosi su una mano, in posizione verticale. \nObiettivo dell'artista \u00e8, in quest'opera, innalzare un piedistallo alla debolezza umana, motivo per il quale la figura in cima alla statua, si trova in un equilibrio precario.\nL'opera ha subito gravi danni nel corso del tempo ma, grazie a vari interventi di restauro messi in pratica, resta parte del museo \u201cSu logu de s'iscultura\u201d.\nRatto d'Europa.\nL'opera \u201cRatto d'Europa\u201d, dell'artista Alfredo Pirri, \u00e8 esposta all'interno del Municipio di Tortol\u00ec, dal 1998. Le sue dimensioni sono 150 x 150 x h 260\u00a0cm e il materiale utilizzato \u00e8 il rame imbrunito. L'opera \u00e8 composta di numerose curve, l'una differente dell'altra.\nA essere diversi sono sia i raggi sia la lunghezza delle porzioni di cerchio, oltre che gli spessori di ciascun singolo componente. Appare quindi come una forma che cresce dal basso verso l'alto, secondo una vita interna che la anima.\nGiardino di Mirto.\nL'opera \u201cGiardino di Mirto\u201d, dell'artista Hidetoshi Nagasawa, entra a far parte del Museo nel 1997 e trasforma uno spazio di fronte al mare (7000 x 3500\u00a0cm), nella baia di Porto Frailis, in un luogo di sosta e meditazione. L'installazione \u00e8 nata nel rispetto della natura e nella valorizzazione della memoria collettiva.\nIl giardino \u00e8 stato strutturato utilizzando delle grandi barre di granito e dei cumuli di terra che si fondono perfettamente con la vegetazione mediterranea della natura circostante. Inoltre, \u00e8 stato realizzato, al suo interno, una sorta di \u2018lago di ghiaia\u2019, tipicamente orientale. L'articolazione dei vari elementi nello spazio non definisce, non chiude, piuttosto allarga l'orizzonte, intensificando la suggestione del luogo.\nScultura 1997.\nL'opera \u201cScultura\u201d, dell'artista Antonio Ievolella, si trova, dal 1997, nel centro di Tortol\u00ec, in Via Monsignor Virgilio.\nL'installazione (dimensione 800 x 70 x h 300\u00a0cm) rappresenta una ruota in acciaio corten, stretta da traverse in legno trattato e posta in equilibrio tra due punti. La \u2018ruota\u2019 \u00e8 ancorata al suolo e costretta all'immobilit\u00e0 da una sorta di \u2018catena\u2019 in ferro, che le impedisce il libero movimento e la costringe, quindi, a una prigionia forzata. L'opera fa parte di un personale percorso creativo dell'autore, volto alla realizzazione di sculture che si relazionano con vasti spazi aperti, come piazze e parchi.\nSinergie.\nL'opera \"Sinergie\", dell'artista Pietro Coletta, entra a far parte del museo \u201cSu logu de s'iscultura\u201d nel 1996. Collocata tra Tortol\u00ec e Arbatax, nel piazzale antistante il Parco \u201cLa Sughereta\u201d, le sue dimensioni sono di 3100 x 150 x h 1100\u00a0cm.\nLa scultura \u00e8 realizzata in ferro, acciaio e granito, ed \u00e8 progettata per inserirsi nello spazio circostante, tenuta sospesa da un cavo di ferro. I materiali utilizzati e le forme adottate da Coletta non concedono vasto spazio all'abilit\u00e0 tecnica, che egli per\u00f2 riesce ad ottenere tramite un sottile gioco aereo. Quest'elemento \u00e8 fondamentale, perch\u00e9 l'artista decide di \u2018pietrificare\u2019 una determinata situazione e lasciarla sospesa nel silenzio e nell'incertezza, nonostante professi una fede incondizionata nella stabilit\u00e0 e nell'equilibrio. Tensione e possibile scatto sono propriet\u00e0 peculiari di quest'opera, la cui situazione d'instabilit\u00e0 contribuisce a creare intorno ad essa un'attenzione particolare, come se alla realizzazione dell'opera dovesse seguire una serie di \u201cscosse di assestamento\u201d.\nScultura 2003.\nL'opera \u201cScultura\u201d, dell'artista Igino Panzino, si trova, dal 2003, ad Arbatax, lungo il Viale Europa.\nEntra a far parte del museo grazie al primo posto ottenuto nel concorso \"Sa die da sa Sardigna\" (ex aequo con l'artista Danilo Sini). Il concorso venne bandito nel 2003 ed era riservato ad artisti sardi, istituito con il patrocinio della Regione ed organizzato dal Museo \"Su logu de s'iscultura\".\nAlta 6 metri, larga 3 metri e realizzata interamente in ferro, \u00e8 composta da tratti scarni ed essenziali; un corpo principale, formato da quattro pilastri, e una parte aerea, che assume, elegantemente stilizzata, la forma di uno dei simboli dell'immaginario poetico sardo; la protome taurina, simbolo di fertilit\u00e0 e rinascita. Panzino, pur utilizzando uno stile semplice e scarno, vuole che l'opera diventi un invito per tutta la popolazione a riscoprire le proprie radici. La sua opera \u00e8 considerata un menhir contemporaneo, che veglia sull'isola e sull'arte, e si crede garantisca vita feconda ed eterna rinascita a entrambe.\nMonumento ai caduti sul lavoro.\nL'opera \u201cMonumento ai caduti sul lavoro\u201d, di Igino Panzino, \u00e8 collocata in pieno centro, in Via Monsignor Virgilio, dal 2008.\n\u00c8 la seconda opera attraverso la quale Igino Panzino contribuisce allo sviluppo del patrimonio artistico di Tortol\u00ec. \nL'amministrazione comunale decise, nel 2007, insieme al Comitato \u201cPro Monumento ai caduti sul lavoro\u201d, di dedicare un monumento a tutti i lavoratori caduti mentre svolgevano la propria professione. Per far questo, affid\u00f2 a diversi artisti il compito di realizzare un'opera che fosse evocativa del tema; la commissione, formata dall'ex sindaco di Tortol\u00ec, Marcella Lepori, dall'ex Assessore ai Servizi Sociali, Giorgio Mascia, dal Presidente del comitato \u201cPro Monumento ai caduti sul lavoro\u201d e dai due rappresentanti delle Associazioni Invalidi Lavoro, selezion\u00f2 l'opera dello scultore sardo Igino Panzino, che entr\u00f2 a far parte del museo \u201cSu logu de s'iscultura\u201d l'anno successivo.\nLe sue dimensioni sono di h 1900 x 4000\u00a0cm e la sua struttura \u00e8 monocroma, composta di assi di acciaio diagonali, diversamente proiettati nello spazio, che s'intersecano tra loro con traiettorie prive di senso. \nSouvenir.\nL\u2019opera \u201cSouvenir\u201d, dell\u2019artista Maurizio Bertinetti \u00e8 entrata a far parte del museo nel 2001 ed \u00e8 situata ad Arbatax.\nIn una zona famosa per i suoi menhir prenuragici e per le cave di granito rosso, l\u2019artista ha fatto scolpire, in un blocco squadrato e pesantissimo, la scritta che d\u00e0 il titolo al lavoro: \u201cSouvenir\u201d.\nSi tratta di una contraddizione in termini: il senso \u00e8 quello del ricordino, della testimonianza da viaggio, ma la forma ne \u00e8 esattamente la negazione.\nEnorme e sproporzionato, incapace di rammentare qualunque luogo, Souvenir \u00e8 una presenza imbarazzante, la denuncia della superficialit\u00e0 con cui, oggi, il pubblico si rapporta ai luoghi e alle culture locali.\nEventi e numeri.\n1997\n26 luglio - 26 agosto, \nOpere recenti.\nArtisti invitati: Tino Stefanoni.\nNumero visitatori: 1100.\n30 agosto - 25 settembre, \n\u201cIsole e arcipelaghi\u201d.\nArtisti invitati: Rosanna Rossi.\nNumero visitatori: 1250.\n1997/1998\n13 dicembre 1997 - 13 gennaio 1998, \n\u201cCostellazioni per Fidia\u201d.\nArtisti invitati: Ferdinando De Filippi.\nNumero visitatori: 1020.\n1999\n5 giugno - 5 luglio, \n\u201cAppunti per un'altra storia\u201d.\nArtisti invitati: R. Amadei, C. Amoretti, C. Berlingeri, A. Carreri, A. Esposto, C. Fullone, M. Gandini, W. Gaul, U. Mariani, P. Martelli, P. Masi, P. Meneghello, G. Nativi, M. Nigro, A. Porcelli, M. Porta, R. Remoti, R. Smith, P. Straund, J. Tornquist, C. Verna.\nNumero visitatori: 900.\n10 luglio - 10 agosto, \n\u201cForma\u201d.\nArtisti invitati: Giovanni Campus.\nNumero visitatori: 1500.\n14 agosto - 14 settembre, \n\u201cChi ha incastrato Rogger Rabbit?\u201d.\nArtisti invitati: M. Bertinetti, C. Bonomi, M. Carone, M. Consiglio, E. T. De Paris, M. Dieli, A. Riello, S. Tessarollo, A. Tranquilli.\nNumero visitatori: 5000.\n18 settembre - 16 ottobre, \n\u201cPanorama Uno\u201d.\nArtisti invitati: R. Borella, U. Mariani, G. Menegon, P. Mesciulam, O. Ronda, G. Zappettini, E. Bartolozzi, M. Bessarione, A. Castelli De Capua, A. De Pascale, R. Galeano, P. Masi, A. Parrei, B. Schiavetta, S. Shingu.\nNumero visitatori: 800.\n23 ottobre - 17 novembre,\nOpere recenti.\nArtisti invitati: Antonio Secci.\nNumero visitatori: 900.\n1999/2000\n15 dicembre - 15 gennaio, \n\u201c2000: Odissea nello spazio\u201d.\nArtisti invitati: K. Andersen, D. Arcidiacono (Ultrapop), A. Bersani, C. Bonomi, A. Chiesi, G. Cuteneaz, F. De Grandi, D. Ghibaudo, F. Semeria, A. Sorrentino (Ultrapop), A. Tranquilli, V. Valente.\nNumero visitatori: 1100.\n2000\n15 luglio - 12 agosto, \n\u201cSardinia Felix\u201d.\nArtisti invitati: G. Frau, M. Lugas, P. Marras, G. Nieddu, C. Peotta, A. Portas, G. Sale, Salis &amp; Vitangeli, J. Sassu, D. Sini, A. Tilocca, G. Urgeghe.\nNumero visitatori: 1500.\n15 agosto\u00a0- 30 settembre, \n\u201cPercorsi\u201d.\nArtisti invitati: Tino Stefanoni.\nNumero visitatori: 1800.\n2000/2001\n16 dicembre 2000\u00a0- 31 gennaio 2001,\n\u201cTOY STORY: L'arte del gioco\u201d.\nArtisti invitati: G. Abate, C. Bonomi, M. Carone, G. Cella, M. Dieli, F. Di Piazza, Mercurio, G. Nieddu, C. Palestine, A. Portas, A. Riello, D. Sini, S. Tessarolo, Ultrapop.\nNumero visitatori: 900.\nMonumenti aperti.\nLa citt\u00e0 di Tortol\u00ec ha aderito nel 2013, alla manifestazione regionale \u201cMonumenti Aperti\u201d, nata a Cagliari nel 1997, con lo scopo di tutelare, valorizzare e diffondere il patrimonio ambientale, culturale e artistico della regione. A prendere parte a quest'iniziativa, della durata di due giorni, sono gli studenti degli istituti scolastici locali, le associazioni e tanti altri cittadini privati, che si mettono a disposizione di chiunque sia interessato a conoscere le bellezze dell'arte e della cultura a Tortol\u00ec.\nNel 2014 (17-18 maggio) si \u00e8 tenuta la prima edizione tortoliese del progetto e i visitatori registrati per il Museo a cielo aperto \u201cSu logu de s'iscultura\u201d sono stati 1600.\nLa seconda edizione (16-17 maggio), nel 2015, ha registrato 583 visitatori per il Museo di Tortol\u00ec, mentre per la terza edizione, tenutasi nel 2016 (28-29 maggio) i numeri non sono ancora stati calcolati.\nDal 2017 le opere versano in un vergognoso stato di abbandono, e purtroppo tante opere sono state danneggiate dai balordi. Il comune e la comunit\u00e0 intera di Tortoli hanno dimostrato negli ultimi anni di non aver alcun interesse per questo progetto."}
{"id": "5985041", "revid": "159341", "url": "https://it.wikipedia.org/wiki?curid=5985041", "title": "Il Diploma di Enrico V e la comunit\u00e0 di Bologna", "text": ""}
{"id": "5985044", "revid": "1543377", "url": "https://it.wikipedia.org/wiki?curid=5985044", "title": "Decentralized autonomous organization", "text": "Decentralized autonomous organization, in sigla DAO (in italiano: \"Organizzazione autonoma decentralizzata\"), talvolta anche decentralized autonomous corporation (DAC) \u00e8 una organizzazione la cui attivit\u00e0 ed il cui potere esecutivo sono ottenuti e gestiti attraverso regole codificate, come programmi per computer chiamati Smart contract.\nUna transazione finanziaria DAO e le regole del programma sono conservate in una base dati di tipo blockchain. Lo status legale di questo tipo di organizzazione d'affari non \u00e8 ancora chiaro.\nUna organizzazione autonoma decentralizzata viene definita come la capacit\u00e0 di una tecnologia blockchain di fornire un libro mastro digitale e sicuro che tenga traccia delle interazioni finanziarie su internet, forte contro le falsificazioni grazie al concetto di \"timestamp\" (marca temporale) di fiducia e alla sua presenza in una base di dati distribuita ovvero non centralizzata.\nThe DAO.\nFondo di investimento creato da Slock.it, gruppo finanziario dedito allo sviluppo di smart contract, fondato dal direttore commerciale di Ethereum Stephan Tual. Il fondo nel 2016 sub\u00ec un attacco hacker che risucchi\u00f2 55 milioni di dollari in ether: dovette intervenire la U.S. Securities and Exchange Commission (SEC) sentenziando che i token venduti erano equivalenti a titoli finanziari non registrati, chiudendo il fondo. "}
{"id": "5985065", "revid": "125310976", "url": "https://it.wikipedia.org/wiki?curid=5985065", "title": "Sebastiano Favero", "text": "Biografia.\nHa prestato servizio militare di leva nelle Truppe Alpine al 74\u00ba corso AUC ad Aosta (gennaio-giugno 1974), ricoprendo successivamente la carica di Sottotenente del 7\u00ba Reggimento Alpini Battaglione Pieve di Cadore a Tai di Cadore, da luglio 1974 a marzo 1975, per poi ricoprire l'incarico di Vicecomandante e, per un breve periodo, di Comandante di Compagnia.\nIscritto all'ANA dal 1974, Consigliere del Gruppo Alpini di Possagno dal 1978, ne divenne capogruppo dal 2000 al 2009, Dal 1989 al 2012 fu inoltre consigliere della sezione Monte Grappa di Bassano.\nCon il gruppo Alpini di Possagno ha progettato e realizzato nel 1984 un rifugio sul Monte Palon (Massiccio del Grappa) e negli anni 2003-2004, sempre sul Monte Palon, ha riaperto e sistemato 1000\u00a0m di trincee, 300\u00a0m di gallerie ed appostamenti della prima Guerra Mondiale, quale museo all'aperto.\nMembro della Commissione di Rossosch dalla costituzione per la costruzione dell'Asilo \u201cSorriso\u201d in terra di Russia, contribu\u00ec come co-progettista e co-direttore dei lavori assieme allo zio geometra Bortolo Busnardo e al fratello architetto Davide Favero e dunque alla sua realizzazione e, negli anni successivi, alla ripetuta manutenzione (anni 1992-2003).\nFra le attivit\u00e0 pi\u00f9 recenti e di indiscussa importanza, Favero \u00e8 stato poi: "}
{"id": "5985070", "revid": "287204", "url": "https://it.wikipedia.org/wiki?curid=5985070", "title": "Wurmla", "text": ""}
{"id": "5985072", "revid": "104458", "url": "https://it.wikipedia.org/wiki?curid=5985072", "title": "Wuermla", "text": ""}
{"id": "5985077", "revid": "838137", "url": "https://it.wikipedia.org/wiki?curid=5985077", "title": "Societ\u00e0 di consulenza", "text": ""}
{"id": "5985087", "revid": "599013", "url": "https://it.wikipedia.org/wiki?curid=5985087", "title": "Zwentendorf", "text": ""}
{"id": "5985088", "revid": "1654832", "url": "https://it.wikipedia.org/wiki?curid=5985088", "title": "Pierluigi Piantanida", "text": "Biografia.\nScenografo e costumista essenzialmente teatrale.\nDiplomato in scenografia presso l'Accademia di belle Arti di Brera nel 1975, inizia l'esperienza professionale nel teatro di prosa gi\u00e0 nel 1973, come assistente dello scenografo Vittorio Rossi per l'\"Iliade\" diretta da Giancarlo Sbragia; sempre nel 1973 firma il primo lavoro, le scene di \"\"Rancore\" per la regia di Sergio Frenguelli. Dal 1974 - e per circa vent'anni - la sua attivit\u00e0 si svolge prevalentemente nel teatro d'opera, in seguito all'incontro col regista Vittorio Patan\u00e8, in un sodalizio che durer\u00e0 sino alla scomparsa di quest'ultimo nel 1992. Contemporaneamente, dal 1975 al 2008, si dedica all'insegnamento (liceo artistico). Il ritorno al teatro di prosa vede la recente collaborazione con il regista Silvano Piccardi per il quale ha realizzato le scene e i costumi degli spettacoli \"Tutto questo ho visto sotto il cielo\" e \"Io ho visto il cielo in terra\" (liberamente ispirati alla \"Navigatio Sancti Brendani\") e le scene per \"Sorelle per sempre\", oltre ad \"Enigma - niente significa mai una cosa sola\" di Stefano Massini con Ottavia Piccolo.\nProsa.\nNel 1973, ancora studente all'Accademia di Brera, collabora con Domenico Purificato per \"La sentenza\" e \"Manzoni chi era costui?\" (regia di Mario Maranzana), e firma le scene di \"Rancore\" di Diego Fabbri, per la regia di Sergio Frenguelli, con protagonisti Germana Paolieri e Gianni Cajafa. Si dedica poi all'opera lirica pur con qualche incursione nella prosa (nel 1978 progetta la scenografia di \"Imrama\" per la regia di Luigi Castejon, nel 1985 firma i costumi di \"L'orso\", \"La domanda di matrimonio\", e \"Le nozze\" di A. \u010checov per il regista Aldo Masella e nel 1992 lavora ad \"Infedele\" di Bracco, regia di Nazareno Marinoni). Negli ultimi anni il ritorno al teatro di prosa.\nFra i titoli recenti:\nLirica.\nL'attivit\u00e0 in ambito operistico comprende un repertorio di titoli che spazia dal Barocco al Novecento - da \"Orfeo ed Euridice\" di Gluck, \"Rodelinda\" di Haendel e la donizettiana \"Lucia di Lammermoor\" a \"Le donne curiose\" di Wolf-Ferrari e \"Mavra\"\" di Stravinskij (Teheran, 1976), oltre ai principali titoli mozartiani.\nIn ambito italiano esordisce nella lirica a Genova nel 1976 con le scene per \"Confessione\" di S. Fuga, regia di V. Patan\u00e8. Seguono, negli anni '80, alcune produzioni del Teatro Lirico di Cagliari: \"\"Wozzeck\", \"Tosca\", \"Rodelinda\", \"Orfeo ed Euridice\", \"Le nozze di Figaro\"; nel febbraio-marzo 1988 viene ripreso al Teatro Filarmonico di Verona l'allestimento de \"L'Italiana in Algeri\"\" di produzione dell'olandese \"Opera Forum\" Enschede (con Sesto Bruscantini, direttore Carlo Rizzi).\nPi\u00f9 articolata la produzione In ambito extra-italiano che vede Piantanida progettare scene e costumi per enti lirici internazionali fra i quali il \"\"Gran Teatre del Liceu\" di Barcellona, la \"Fundacion Teresa\" \"Carre\u00f1o\"\" di Caracas, l'\"Opera Forum\" di Enschede, i \"festival di Peralada\" \"e Santander\", il \"Cuvilli\u00e9s Theater\" di Monaco di Baviera, i teatri di Amsterdam e Ludwigshafen. \nAlcuni fra i titoli:"}
{"id": "5985091", "revid": "1450446", "url": "https://it.wikipedia.org/wiki?curid=5985091", "title": "Jassim bin Mohammed Al Thani", "text": "Biografia.\nPrimi anni di vita e di governo.\nAnche se la data esatta della sua nascita \u00e8 sconosciuta, Jassim bin Mohammed al-hani nacque intorno al 1825 e crebbe a Fuwayrit, in Qatar. Jassim discendeva dalla trib\u00f9 Tamim, essendo il figlio maggiore di Mohammed bin Thani. Fin dalla giovinezza, acquis\u00ec la piena capacit\u00e0 nella gestione degli affari del paese e guid\u00f2 le sue politiche durante un periodo che vide grandi eventi e cambiamenti. Jassim, impegnandosi in politica, mentre prestava servizio come vice di suo padre, acquis\u00ec esperienza politica. In seguito, quando aveva circa ventuno anni, si trasfer\u00ec ad Al Bidda con il padre; l\u00ec emerse tra i suoi compagni come un giovane leader, avendo poi respinto gli invasori del paese.\nA livello locale, cerc\u00f2 di trasformare il Qatar in un'unica entit\u00e0 unificata e indipendente. Sotto la sua guida, l'emirato emerse come un paese coerente e stabile, le cui trib\u00f9 si unirono per inaugurare il suo futuro e, quindi, consolidando la propria esistenza e le frontiere. Egli adott\u00f2 politiche di scontro con le due grandi potenze in competizione per il dominio del golfo Persico e del suo territorio, vale a dire l'Impero britannico, che aveva iniziato a estendere la sua influenza attraverso il governo dell'India, e l'Impero ottomano, che stava cercando di mantenere il controllo della regione dopo la scomparsa dell'influenza portoghese nel XVI secolo.\nReclusione.\nJassim bin Mohammed fu imprigionato dal sovrano del Bahrein, Faysal bin Turki, nel 1867, quando si rec\u00f2 nell'isola per discutere della cattura di un beduino dopo un presunto sconfinamento. La sua richiesta di rilasciare l'uomo venne vista come una provocazione dal Bahrein che, sostenuto da Abu Dhabi, lanci\u00f2 degli attacchi contro le principali citt\u00e0 del Qatar, causando danni significativi. Per ritorsione, il Qatar ha attacc\u00f2 l'isola nel 1868, causando la morte di un migliaio di uomini e l'affondamento di sessanta navi. Jassim \u00e8 stato successivamente rilasciato in cambio dei prigionieri di guerra.\nConflitti con l'Impero ottomano.\nNel mese di aprile del 1871, arriv\u00f2 nell'Arabia orientale, una spedizione inviata da Mithat Pasci\u00e0, il governatore ottomano di Baghdad. Nel tentativo di garantire un attracco per le truppe, gli ottomani inviarono un ambasciatore recante una bandiera ottomana allo sceicco Jassim. Questi accett\u00f2 e innalz\u00f2 il vessillo; dal dicembre dello stesso anno autorizz\u00f2 gli ottomani ad inviare attrezzature militari e cento soldati di stanza Al Bidda. Nel gennaio 1872, il Qatar \u00e8 stato formalmente incorporato all'Impero ottomano come parte della provincia del Najd, con lo sceicco Jassim come caimacam.\nIl 18 dicembre 1878 fu il punto di svolta, avendo Jassim assunto pieni poteri. Fu anche l'inizio del moderno Stato del Qatar, ottenuto come risultato degli sforzi assidui dello sceicco che port\u00f2 ad ottenere il pieno riconoscimento della sua indipendenza.\nNonostante la disapprovazione delle trib\u00f9 locali, gli Al Thani continuarono a sostenere il formale dominio ottomano. Le relazioni presto ristagnarono, e nel 1882, subirono ulteriori passi indietro quando gli ottomani rifiutarono di aiutare Al Thani nella sua spedizione contro Abu Dhabi, per la conquista della ancora occupata Al Khawr. Gli Al Thani caddero in disgrazia con gli ottomani dopo che questi ebbero ricevuto lamentele per alcuni scontri avvenuti ad Al Ghariyah. Un ulteriore colpo alle relazioni bilaterali vi fu, quando gli ottomani sostennero Mohammed bin Abdul Wahab nel tentativo di soppiantare la famiglia regnante come caimacam del Qatar nel 1888.\nJassim divenne ben presto una figura di spicco dell'opposizione contro i tentativi dell'Impero ottomano di aumentare la sua influenza in Qatar attraverso la nomina del personale amministrativo ad Al Zubarah, Doha, Al Wakrah e Khawr al Udayd, l'istituzione di un ufficio doganale e il rafforzamento della guarnigione ottomana. Nei primi mesi del 1892 si dimise dalla carica caimacam del Qatar e smise di pagare le tasse all'Impero ottomano nel mese di agosto dello stesso anno.\nOpposizione all'impero britannico.\nOltre ad essere contro l'Impero ottomano, lo sceicco Jassim si oppose anche ai tentativi di imperialismo dell'Impero britannico. Nel 1882, oltre a far chiudere i loro negozi, espulse dalla capitale i commercianti di perle anglo-indiani. Questi rinunciarono alla loro giurisdizione su Doha nello stesso anno, quando i membri della trib\u00f9 Bani Hajir li attaccarono, li espulsero dal paese e confiscarono i profitti fatti fino a quel momento.\nBattaglia di Al Wajbah.\nNel mese di ottobre del 1892 un esercito ottomano costituito da circa 200 uomini guidati dal governatore di Bassora, Mehmed Hafiz Pasha, venne inviato in Qatar in risposta alle trasgressioni dello sceicco Jassim. Arrivarono nel mese di febbraio del 1893, dopo aver trovato ulteriori rinforzi lungo il percorso dal Kuwait. Jassim, temendo che avrebbe dovuto affrontare la morte o l'imprigionamento, fugg\u00ec prima ad Al Daayen, e poi al forte di Al Wajbah (10 miglia ad ovest di Doha), dove venne accompagnato da diverse trib\u00f9 del paese.\nMehmed invi\u00f2 una lettera allo sceicco chiedendogli di sciogliere le sue truppe e un pegno di fedelt\u00e0 agli Ottomani. Tuttavia, Jassim rimase irremovibile nel suo rifiuto di rispettare l'autorit\u00e0 imperiale, e, in aggiunta, non acconsent\u00ec ad incontrarsi con il comandante affermando di non godere di buona salute. Invece, nomin\u00f2 suo fratello Ahmed, suo emissario. Nel mese di marzo, dopo un mese di stallo, Mehmed perse la pazienza e imprigion\u00f2 il fratello dello sceicco Jassim e tra 13 e 16 importanti leader tribali del Qatar sulla corvetta Merrikh.\nIl risultato fu un confronto militare, avvenuto nel marzo 1893, tra i qatariani, guidati dallo sceicco Jassim e i soldati ottomani. Lui e le sue truppe, che appartenevano a diverse trib\u00f9 del paese, combatterono una grande battaglia in cui inflissero una sconfitta alle truppe imperiali e raggiunsero la vittoria. Questa fu decisiva, non lasciando ai turchi altra scelta che liberare i prigionieri del Qatar in cambio del consenso dello sceicco Jassim al passaggio della cavalleria turca per la terra di Hofuf, nell'attuale Arabia Saudita.\nLo scontro \u00e8 stato un punto di svolta nella storia del Qatar, essendo una delle pi\u00f9 importanti e grandi battaglie del paese nella lotta per l'indipendenza e la libert\u00e0 contro l'oppressione. Il forte che lo sceicco Jassim us\u00f2 per respingere gli ottomani nella battaglia principale \u00e8 il forte Al Wajbah, che si trova nel comune di Ar Rayyan.\nUltimi anni di regno.\nI britannici tentarono di intervenire nella disputa tra i soldati turchi e le trib\u00f9 del Qatar, ma si trovarono incapaci di accettare l'offerta di Jassim di inserire il Qatar nell'orbita di protezione britannica. I turchi firmarono la pace con lo sceicco Jassim che si trasfer\u00ec a vivere in pace a Lusail, un villaggio situato 24\u00a0km a nord di Doha, nel comune di Al Daayen, lasciando la gestione del paese al fratello, lo sceicco Ahmed. Questi, alla fine del 1905, fu per\u00f2 ucciso da uno dei suoi commilitoni della trib\u00f9 Bani Hajir. L'assassino fu a sua volta ucciso a Dammam. Jassim riassunse quindi la gestione dell'emirato.\nMorte.\nJassim bin Mohammed mor\u00ec a Lusail nel pomeriggio del 17 luglio 1913 e fu sepolto nel cimitero locale.\nFigli.\nHa avuto in totale 19 figli:"}
{"id": "5985092", "revid": "62004", "url": "https://it.wikipedia.org/wiki?curid=5985092", "title": "Hendrik Redant", "text": "Professionista dal 1987 al 1997, era uno specialista delle classiche: in carriera vinse una Parigi-Tours, la prima edizione della Japan Cup e numerose importanti semi-classiche belghe. Dal 1997 \u00e8 direttore sportivo per formazioni professionistiche; dal 2019 \u00e8 al team Team Qhubeka Assos, gi\u00e0 Dimension Data e NTT."}
{"id": "5985095", "revid": "122762419", "url": "https://it.wikipedia.org/wiki?curid=5985095", "title": "Karnak (Marvel Comics)", "text": "Karnak, il cui nome per intero \u00e8 Karnak Mander-Azur, \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"The Fantastic Four\" (vol. 1) n. 45 (dicembre 1965).\nMembro della Famiglia Reale Inumana e maestro della Torre della Saggezza (\"Tower Of Wisdom\"), Karnak \u00e8 un filosofo ed artista marziale che non si \u00e8 mai sottoposto al rito della Terrigenesi padroneggiando invece un elaborato stile di combattimento che gli permette di localizzare e colpire con precisione i punti deboli o i difetti insiti in qualunque oggetto, persona o ideologia, motivo per cui \u00e8 stato definito come: \u00abun filosofico esperto di karate dalla personalit\u00e0 nominale\u00bb.\nStoria editoriale.\nEsordito su \"The Fantastic Four\" n. 45, nel dicembre 1965, ad opera di Stan Lee e Jack Kirby, in quanto membro di spicco della Famiglia Reale Inumana, il personaggio compare in tutte le testate e miniserie loro dedicate nonch\u00e9 come ospite in numerose storie di altri eroi Marvel ed in qualit\u00e0 di narratore delle vicende di \"Inhumanity\" (febbraio-marzo 2014) serie scritta da Matt Fraction, che mette in risalto le abilit\u00e0 del personaggio di risolutore d'enigmi e stratega. Con il rilancio di tutte le testate della casa editrice sotto il marchio \"All New All Different Marvel\", Karnak ottiene una testata autonoma scritta da Warren Ellis e disegnata da Gerardo Zaffino.\nBiografia del personaggio.\nOrigini.\nNato sull'isola di Attilan, nell'Oceano Atlantico, dal sacerdote-filosofo Mander e dalla biologa marina Azur, Karnak viene educato dal padre alla Torre della Saggezza, nel suo stesso ordine religioso, e rinuncia ad esporsi alle Nebbie Terrigene per volere dei genitori poich\u00e9, dopo la Terrigenesi, suo fratello maggiore Triton \u00e8 divenuto un essere incapace di respirare fuori dall'acqua.\nCrescendo, Karnak sviluppa un peculiare stile di arti marziali che gli permette di localizzare i punti deboli di qualsiasi cosa o persona divenendo il pianificatore strategico ufficiale della Famiglia Reale Inumana.\nAlleato dei Fantastici Quattro.\nNel momento in cui Medusa scompare a seguito di un'amnesia Karnak, Triton, Gorgon e Freccia Nera si prodigano per ritrovarla, impresa nel corso della quale fanno la conoscenza dei Fantastici Quattro, con cui instaurano una profonda amicizia ed alleanza che li porta a collaborare in numerose occasioni per affrontare Maximus o altri supercriminali. Dopo aver combattuto contro Blastaar e i Kree, Karnak abbandona la Terra assieme al resto degli Inumani a causa dell'elevato inquinamento trasferendo Attilan su un'area della Luna denominata \"Lato Blu\".\nSuccessivamente Karnak collabora con i Vendicatori, si scontra con l'Alto Evoluzionario, assiste alla nascita del figlio di Freccia Nera e Medusa, Ahura, viene brevemente manipolato da Mefisto e Cuore Nero, combatte al fianco dei New Warriors, assiste X-Factor contro Apocalisse e, spalleggiato da una squadra d'assalto di Inumani, riesce a calmare il confuso Sentry.\nNel corso dell'invasione segreta degli Skrull Karnak combatte gli alieni mutaforma per difendere il suo popolo e l'umanit\u00e0.\nMorte e ritorno.\nDopo che Freccia Nera fa esplodere una Bomba Terrigena su New York Karnak, comprende che la conseguenza sar\u00e0 l'attivazione dei poteri di chiunque abbia discendenze inumane e, prevedendo un cataclisma, si suicida gettandosi nel vuoto; salvo poi tornare in vita dopo essere riuscito a trovare un \"difetto\" nell'aldil\u00e0 e riassumere il suo ruolo di consigliere reale in vista della prevista crisi.\nPoteri e abilit\u00e0.\nCome molti Inumani, Karnak possiede caratteristiche fisiche quali forza, agilit\u00e0, resistenza e guarigione dalle ferite parecchio pi\u00f9 sviluppate di quelle di un comune essere umano, nonch\u00e9 di un'aspettativa vitale media di circa 150 anni; di contro tuttavia, il suo sistema immunitario \u00e8 parecchio pi\u00f9 debole, tanto che difficilmente potrebbero sopravvivere in ambienti inquinati.\nA differenza del resto dei suoi simili, Karnak non si \u00e8 mai esposto alla Nebbie Terrigene e pertanto non possiede poteri soprannaturali, ma ha ottenuto, tramite la meditazione e vari allenamenti intensivi, la capacit\u00e0 di localizzare e colpire con precisione i punti deboli, i difetti ed i punti di rottura di qualunque oggetto, persona o ideologia, riuscendo a disintegrare oggetti anche durissimi senza alcuno sforzo. Le sue capacit\u00e0 di pianificazione strategica e analitica sono infine tanto vaste da rasentare la precognizione.\nAltre versioni.\nAmalgam.\nNell'universo Amalgam, gli Inumani Karnak e Triton vengono fusi con Serifan dei Forever People dando vita a Triserinak degli Un-People.\nMutant X.\nNella miniserie \"Mutant X\", dopo che l'Arcana/Regina dei Goblin e Dracula attaccano la Terra nel tentativo di conquistare il multiverso, un gruppo di Inumani (incluso Karnak) e di Eterni li combattono a Washington venendo tuttavia uccisi con facilit\u00e0 dal vampiro.\nMarvel Zombi.\nNell'universo \"Marvel Zombi\", Karnak, cos\u00ec come l'intera Famiglia Reale Inumana, sono mutati in zombie e uccisi da Machine Man.\nRinascita degli Eroi.\nNell'universo alternativo de \"La Rinascita degli Eroi\", Attilan ospita i Fantastici Quattro perch\u00e9 questi aiutino la Famiglia Reale Inumana contro Maximus il Folle. Differenza sostanziale di tale realt\u00e0 \u00e8 che gli Inumani venerano Galactus.\nTerra X.\nNella realt\u00e0 di \"Terra X\" Karnak ha subito la Terrigenesi sviluppando capacit\u00e0 fisich\u00e9 e mentali superumane nonch\u00e9 dei lineamenti pi\u00f9 cavi e un cranio abnorme. Dopo il matrimonio di interesse tra Medusa e Capitan Bretagna, Karnak si impone l'autoesilio ritenendolo un oltraggio alla memoria del defunto Freccia Nera.\nUltimate.\nNell'universo Ultimate, Karnak compare nell'usuale veste di consigliere reale degli Inumani, tuttavia ha l'aspetto di un individuo anziano dalla lunga barba bianca dotato della capacit\u00e0 di percepire e controllare qualunque forma di energia, tanto da riuscire a distruggere un campo di forza creato dalla Donna Invisibile."}
{"id": "5985113", "revid": "550667", "url": "https://it.wikipedia.org/wiki?curid=5985113", "title": "Chiara Appendino", "text": "Biografia.\nFiglia di Domenico, manager industriale, e di Laura, insegnante d'inglese, frequenta il liceo classico Vincenzo Gioberti di Torino, ad indirizzo linguistico, e si laurea in Economia internazionale e management 110/110 con lode con una tesi di marketing sulle strategie di entrata nel mercato cinese, specializzandosi successivamente in economia e finanza, all'Universit\u00e0 Bocconi di Milano.\nDa settembre 2007 a gennaio 2010 ha lavorato come controller per la Juventus; dal 1\u00ba gennaio 2010 ha lavorato come responsabile amministrazione, finanza e controllo presso la Pmi del marito. \u00c8 sposata dal 2010 con l'imprenditore torinese Marco Lavatelli, con cui ha una figlia, Sara, nata il 19 gennaio 2016 all'ospedale Mauriziano di Torino. Il 22 giugno 2021 annuncia su Twitter di essere in attesa del suo secondogenito, nato il 29 ottobre 2021 all'ospedale Sant'Anna di Torino, a cui ha dato il nome Andrea.\nCarriera politica.\nChiara Appendino si avvicina al mondo della politica interessandosi a Sinistra Ecologia Libert\u00e0.\nAlle elezioni amministrative di Torino del 2011 viene eletta consigliera comunale per il Movimento 5 Stelle, raccogliendo 623 preferenze.\nL'8 novembre 2015 annuncia ufficialmente la candidatura a sindaco di Torino per le elezioni amministrative del 2016. Al primo turno ottiene il 30,92% dei voti accedendo al ballottaggio. Il 19 giugno 2016 viene eletta sindaco di Torino raccogliendo al secondo turno delle amministrative il 54,56% dei consensi, battendo il sindaco uscente Piero Fassino (45,44% dei voti). Si tratta di una tornata di elezioni amministrative molto fortunata per il M5S, che oltre che a Torino vince anche a Roma, con la propria candidata Virginia Raggi. La vittoria della Appendino interrompe un periodo di amministrazione del centro-sinistra a Torino che durava da 23 anni. \u00c8 la terza donna alla guida del capoluogo piemontese, dopo Maria Magnani Noya e Giovanna Cattaneo Incisa.\nNel mese di febbraio 2017 decide di adottare forti limiti per il contrasto all'inquinamento causato dalle polveri sottili, bloccando quando ritenuto necessario la circolazione dei veicoli diesel commerciali e privati.\nIl 24 marzo 2017 la giunta Appendino approva, con forti contrasti, un bilancio comunale per il quale tutti gli otto gruppi di opposizione denunciano gravi irregolarit\u00e0, presentando ricorso al Tar. Il ricorso non porta a nulla, venendo bocciato dal Tar. Il bilancio \u00e8 segnato da significativi tagli alla cultura, tagli agli sgravi per la tassa rifiuti delle famiglie pi\u00f9 deboli e al fondo di previdenza degli agenti della polizia municipale, dalla diminuzione del contributo comunale per le scuole e per le attivit\u00e0 estive delle scuole materne e dal raddoppio dei fondi per la manutenzione sia delle strade sia delle scuole. Appendino, con questa manovra, evita di chiedere il pre-dissesto e punta a risanare i conti cittadini. \nA capo dell'Assessorato delle Famiglie chiama Marco Alessandro Giusta, ex presidente dell'Arcigay torinese, che riceve il mandato di riconoscere giuridicamente la famiglia omogenitoriale nello statuto cittadino. \nNel mese di aprile 2018 a Torino, durante l'amministrazione della Appendino, viene registrato per la prima volta ad un registro comunale italiano un bambino figlio di due donne.\nIl 19 luglio 2018 candida la citt\u00e0 di Torino ai giochi olimpici invernali del 2026. Successivamente, in polemica col CONI che aveva deliberato di candidare tre citt\u00e0 in contemporanea, ritira la candidatura di Torino, alla quale erano state assegnate 2 discipline su 17. Il CIO assegner\u00e0 la manifestazione a Milano e Cortina d'Ampezzo, rimaste uniche candidate insieme a Stoccolma. \nIl 24 aprile 2019 fa aggiudicare alla citt\u00e0 di Torino l'organizzazione delle ATP Finals dal 2021 al 2025, battendo la concorrenza di Londra, Singapore, Tokyo e Manchester. Le ricadute sul territorio torinese per l'aggiudicazione delle Atp Finals \u00e8 stimata in 600 milioni di euro in 5 anni. \nUno dei problemi principali che la giunta Appendino si \u00e8 trovata a dover affrontare \u00e8 stato il tempo di emissione della nuova carta di Identit\u00e0 elettronica che, nei periodi pi\u00f9 critici, \u00e8 arrivato ad essere di sei mesiIl motivo principale dei ritardi, \u00e8 da individuarsi nella carenza di organico del Comune, impossibilitato ad assumere nuove risorse per vincoli di bilancio. Le sperimentazioni attuate dalla giunta, come gli sportelli liberi, i robot e le anagrafi in edicola, non risolvono definitivamente il problema. Ad ottobre 2021, il tempo di attesa per la carta d'identit\u00e0 era di almeno cinque mesi.\nNell'estate del 2019 viene completato lo sgombero dell'ex Moi, il vecchio villaggio olimpico in cui risiedevano da anni 350 persone, in prevalenza migranti. \nNel 2019, Andrea Levy, annuncia che Parco Valentino Motor Show si sposter\u00e0 da Torino a Milano. Fra le cause i contrasti degli organizzatori con il vicesindaco Montanari ed alcuni consiglieri di maggioranza. La decisione degli organizzatori suscita scontri all'interno della giunta, in particolare tra Appendino che si dichiara \"furiosa\" con il vicesindaco Montanari che, per questo, verr\u00e0 rimosso dall'incarico.. La perdita del salone causa discontento di una parte dei torinesi.Il coordinamento delle associazioni ambientaliste, al contrario, esprimer\u00e0 soddisfazione per la decisione degli organizzatori di lasciare Torino. \nIl 29 ottobre 2019 ottiene dal governo Conte II lo stanziamento in legge finanziaria di 828 milioni di euro per la realizzazione della seconda linea della Metropolitana di Torino. \nNel novembre 2019 il capo dei vigili di Torino si dimette, in contrasto con la prima cittadina, per una polemica sulla multa a un conducente di monopattini elettrici. Pochi giorni dopo, a seguito di un chiarimento, le dimissioni vengono ritirate.\nNel giugno del 2018 la giunta Appendino effettua lo sgombero del campo Rom abusivo di corso Tazzoli; nell'agosto del 2020 viene sgomberato anche lo storico campo Rom abusivo di Via Germagnano.\nIl 20 marzo 2021 annuncia che l'Unione Europea ha scelto Torino come unica sede italiana per il centro di competenza per l'innovazione sociale.\nIl 9 luglio 2021 la Appendino candida ufficialmente Torino per ospitare l'Eurovision Song Contest 2022. L'8 ottobre EBU e RAI annunciano che Torino si \u00e8 aggiudicata l'evento.\nA seguito della volont\u00e0 di non ricandidarsi, il suo successore a Palazzo Civico sar\u00e0 Stefano Lo Russo, eletto con il sostegno del centro-sinistra il 18 ottobre 2021. Al posto dell'Appendino, il Movimento 5 Stelle candida Valentina Sganga.\nLe minacce e la scorta.\nDurante il proprio mandato \u00e8 stata oggetto di una serie di minacce di morte. Nel novembre 2018 riceve una lettera con minacce di morte presso la propria abitazione. Nel febbraio dell'anno successivo, in seguito allo sgombero dell'Asilo, edificio occupato da un gruppo di anarchici da oltre 25 anni, appare sui muri di Torino la scritta \"Appendino appesa\". In seguito a questo secondo episodio le viene assegnata la scorta \"potenziata\". Nell'aprile 2019 le viene recapitato in Comune un pacco bomba contenente un congegno rudimentale in grado di esplodere. Nel mese di maggio dello stesso anno riceve in Comune una busta contenente un proiettile. Nel 2021, in seguito allo sgombero di una palazzina occupata da anarchici, su un autobus del capoluogo piemontese appare la scritta \"Appendino muori\".\nIncarichi sportivi.\nLa sua carriera da dirigente sportiva ha inizio nell'agosto del 2020, quando si candida ufficialmente al consiglio federale della Federazione Italiana Tennis. Il 12 settembre viene eletta con 1147 voti, il miglior risultato fra tutti i candidati. Il 2 ottobre viene eletta vice-presidente.\nProcedimenti giudiziari.\nIn occasione della finale di Champions League del 3 giugno 2017, svoltasi a Cardiff tra la squadra torinese della Juventus ed il Real Madrid, quando mancavano alcuni minuti alla fine della partita, la vaporizzazione di spray urticante da parte di un gruppo di malviventi ha scatenato il panico tra il pubblico che in piazza San Carlo assisteva alla partita, trasmessa in diretta tramite maxischermo. La calca e la fuga in massa hanno causato due morti e circa feriti, di cui otto gravi. Per questo incidente molte critiche sono state mosse all'amministrazione Appendino dalle opposizioni, che sono arrivate a chiederne le dimissioni. La Appendino, che durante la partita era a Cardiff, ospite della tribuna d'onore del Millennium Stadium, ha pubblicamente chiesto scusa, con una lettera postata il 10 giugno sul proprio sito e diffusa sui social network. Il 6 novembre 2017 le viene notificato un avviso di garanzia relativo ai fatti, venendo indagata per omicidio colposo, lesioni colpose e disastro colposo. Per le stesse ragioni il 22 giugno 2018 i magistrati inquirenti, dopo la chiusura delle indagini, hanno fatto richiesta di rinvio a giudizio. Il 27 gennaio 2021 viene condannata, in primo grado, ad un anno e sei mesi per omicidio, lesioni e disastro colposi. L'11 luglio 2021 presenta ricorso in appello contro la condanna di primo grado.\nIl 17 ottobre 2017, viene diffusa la notizia che \u00e8 indagata per falso ideologico nell'ambito dell'inchiesta sull'area ex Westinghouse, che avrebbe causato un debito \"fantasma\" di 5 milioni di euro. L'indagine era nata da un esposto di Alberto Morano e Stefano Lo Russo. Il 21 settembre 2020, in primo grado, viene assolta dall'accusa di abuso d'ufficio e condannata a 6 mesi di reclusione per falso in atto pubblico. Il successivo 13 ottobre annuncia, per questo motivo, di aver deciso di non candidarsi per un secondo mandato. L'autore dell'esposto, Stefano Lo Russo, diventer\u00e0 poi sindaco di Torino. Il 2 febbraio 2022 \u00e8 iniziato il processo d'appello.\nL'8 settembre 2020 la Procura archivia definitivamente la posizione della sindaca relativamente a un procedimento per cui era stata indagata per concorso in peculato per una consulenza affidata, contro la volont\u00e0 della sindaca, dalla Fondazione per il Salone del Libro a Luca Pasquaretta.\nIl 19 febbraio 2021 viene iscritta nel registro degli indagati insieme all'ex primo cittadino torinese Piero Fassino, al presidente della regione Piemonte Alberto Cirio, all'ex presidente della regione Piemonte Sergio Chiamparino e a tutti i relativi assessori all'ambiente con l'ipotesi di reato di inquinamento ambientale colposo per i livelli di smog troppo alti rilevati in citt\u00e0 sin dal 2015."}
{"id": "5985129", "revid": "1005847", "url": "https://it.wikipedia.org/wiki?curid=5985129", "title": "Elezioni nel Nuovo Messico per il Senato degli Stati Uniti del 2014", "text": "Le elezioni nel Nuovo Messico per il Senato degli Stati Uniti del 2014 si svolsero il 4 novembre per eleggere il nuovo senatore che rappresentasse lo stato.\nA sfidarsi furono il senatore uscente democratico Tom Udall e il repubblicano Allen Weh. La sfida si \u00e8 conclusa con la vittoria di Tom Udall, che \u00e8 stato cos\u00ec rieletto."}
{"id": "5985130", "revid": "104458", "url": "https://it.wikipedia.org/wiki?curid=5985130", "title": "Siegharts", "text": ""}
{"id": "5985142", "revid": "580", "url": "https://it.wikipedia.org/wiki?curid=5985142", "title": "Alessandro Canelli", "text": "Biografia.\nDopo la maturit\u00e0 scientifica ottenuta presso il Liceo \"Alessandro Antonelli\" di Novara si \u00e8 laureato in Economia e Commercio all'Universit\u00e0 commerciale Luigi Bocconi di Milano, successivamente consegue la specializzazione in Economia delle Amministrazioni Pubbliche. \u00c8 socio e amministratore di Europol S.a.s. e Responsabile Servizi Sicurezza Aziendale e Commerciale. \u00c8 stato fino al 2014 Collaboratore dell'ufficio Business Development Fondazione Filarete di Milano.\nAttivit\u00e0 politica.\nEsponente della Lega Nord, gi\u00e0 consigliere comunale della seconda citt\u00e0 piemontese per abitanti e assessore provinciale, nel 2016 si candida alle elezioni comunali di Novara alla guida di una coalizione formata da Lega Nord e Fratelli d'Italia - Alleanza Nazionale, oltre che da tre liste civiche. Il 5 giugno vince il primo turno con il 32,77% (15 258 voti). Successivamente, il 19 giugno sconfigge al ballottaggio con il 57,77% (23 155 voti) il primo cittadino uscente Andrea Ballar\u00e8, appartenente al Partito Democratico, diventando cos\u00ec sindaco della citt\u00e0 piemontese. Dal 2017 \u00e8 membro del Consiglio Federale della Lega Nord.\nNel 2021 si ricandida a sindaco di Novara con il sostegno di Lega Nord, Fratelli d'Italia, Forza Italia e \"Forza Novara\", e viene rieletto al primo turno con oltre il 69,6% dei voti."}
{"id": "5985143", "revid": "6923", "url": "https://it.wikipedia.org/wiki?curid=5985143", "title": "Peck (unit\u00e0 di misura)", "text": "Un peck \u00e8 un'unit\u00e0 di misura di volume per aridi usata nel sistema imperiale britannico e nel sistema consuetudinario statunitense, equivalente a 2 galloni o a 8 quarti secchi o a 16 pinte secche (9,09 (UK) o 8,81 (US) litri). Due peck fanno un kenning (obsoleta), e quattro peck fanno un bushel. Sebbene il peck non si usi pi\u00f9 ampiamente, alcuni prodotti, come le mele, sono spesso ancora vendute a peck.\nIn Scozia prima del 1824.\nIn Scozia, il peck era usato come misura per aridi fino all'introduzione delle unit\u00e0 imperiali in conseguenza della Legge sui Pesi e Misure (\"Weights and Measures Act\") del 1824. Il peck era uguale a circa 9 litri (1,98 Imp gal) (nel caso di certe colture, come frumento, piselli, fagioli e miglio) e a circa about 13 litri (2,86 Imp gal) (nel caso di orzo, avene e malto). Un firlot era uguale a 4 peck."}
{"id": "5985150", "revid": "600229", "url": "https://it.wikipedia.org/wiki?curid=5985150", "title": "Abbellimenti", "text": ""}
{"id": "5985152", "revid": "37401", "url": "https://it.wikipedia.org/wiki?curid=5985152", "title": "Rapporto sintagmatico", "text": ""}
{"id": "5985153", "revid": "37401", "url": "https://it.wikipedia.org/wiki?curid=5985153", "title": "Rom\u00e0n Jakobs\u00f2n", "text": ""}
{"id": "5985158", "revid": "37401", "url": "https://it.wikipedia.org/wiki?curid=5985158", "title": "Rapporto associativo", "text": ""}
{"id": "5985159", "revid": "37401", "url": "https://it.wikipedia.org/wiki?curid=5985159", "title": "Asse paradigmatico", "text": ""}
{"id": "5985160", "revid": "76963", "url": "https://it.wikipedia.org/wiki?curid=5985160", "title": "Tibor Feldman", "text": ""}
{"id": "5985161", "revid": "37401", "url": "https://it.wikipedia.org/wiki?curid=5985161", "title": "Linea paradigmatica", "text": ""}
{"id": "5985162", "revid": "600229", "url": "https://it.wikipedia.org/wiki?curid=5985162", "title": "Basso cifrato", "text": ""}
{"id": "5985168", "revid": "600229", "url": "https://it.wikipedia.org/wiki?curid=5985168", "title": "Canto polifonico", "text": ""}
{"id": "5985173", "revid": "767487", "url": "https://it.wikipedia.org/wiki?curid=5985173", "title": "O Gato de Madame", "text": "O Gato de Madame \u00e8 un film del 1957 diretto da Agostinho Martins Pereira.\nTrama.\nArlindo Pinto \u00e8 un disoccupato che aiuta la moglie, una lavandaia, consegnando alle clienti i vestiti lavati e stirati. Mentre si reca in un ricco palazzo, trova un gatto che si mette a seguirlo e lo accompagna al mercato dove Arlindo compera una bambola per la figlia. La proprietaria della bestiola, intanto, ha offerto una grossa ricompensa per il ritrovamento del gatto. Una banda di malviventi, per mettere le mani su quel denaro, finisce per rapire Arlindo che, per\u00f2, riesce a fuggire. L'uomo, con il gatto, si presenta a casa della signora, trovandosi davanti a una lunga coda di gente in attesa. Il portiere, per\u00f2, riconosce il gatto e fa entrare Arlindo mentre la signora \u00e8 occupata con una sfilata di moda. Le cose precipitano perch\u00e9 il capo della banda di malviventi \u00e8 in realt\u00e0 un amico della padrona di casa, ignara dei maneggi dell'uomo che, per mettere in cattiva luce Arlindo, gli mette in tasca dei gioielli rubati. Arlindo sar\u00e0 aiutato da una banda di lustrascarpe, suoi amici, che faranno arrestare i delinquenti. Il marito della signora, grato, offre del denaro ad Arlindo che pu\u00f2 tornare a casa dalla moglie e dalla figlia con il premio.\nProduzione.\nIl film fu prodotto dalla Cinematogr\u00e1fica Brasil Filmes.\nDistribuzione.\nIl film fu distribuito dalla Columbia Pictures do Brasil e dall'Embrafilme. Internazionalmente, \u00e8 conosciuto con il titolo inglese \"Madam's Cat\"."}
{"id": "5985184", "revid": "963244", "url": "https://it.wikipedia.org/wiki?curid=5985184", "title": "Monache redentoriste", "text": ""}
{"id": "5985185", "revid": "767487", "url": "https://it.wikipedia.org/wiki?curid=5985185", "title": "I piaceri della notte", "text": "I piaceri della notte (\"Noite Vazia\") \u00e8 un film del 1964 scritto e diretto da Walter Hugo Khouri. Il regista \u00e8 anche produttore del film insieme a Nelson Gaspari. Tra gli interpreti, Norma Bengell, Odete Lara, M\u00e1rio Benvenutti, Gabriele Tinti, Lisa Negri.\nIl film \u00e8 stato presentato in concorso al Festival di Cannes 1965.\nTrama.\nA San Paolo, due amici - uno dei quali sposato e di famiglia ricca - decidono di passare la notte con due prostitute. L'esperienza si riveler\u00e0 frustrante, con i quattro che passeranno il tempo a parlare di s\u00e9 stessi, dell'amarezza della vita e dalla vacuit\u00e0 delle loro esistenze.\nProduzione.\nIl film fu prodotto dalla Kamera Filmes e da Vera Cruz Studios.\nDistribuzione.\nDistribuito dalla Vera Cruz, usc\u00ec nelle sale brasiliane il 17 agosto 1964."}
{"id": "5985193", "revid": "339392", "url": "https://it.wikipedia.org/wiki?curid=5985193", "title": "Relazione sul pendolo di Viviani", "text": ""}
{"id": "5985195", "revid": "1851848", "url": "https://it.wikipedia.org/wiki?curid=5985195", "title": "Ilaria Caprioglio", "text": "Biografia.\nDal 1988 al 1993 \u00e8 stata modella a livello internazionale, svolgendo l'attivit\u00e0 a Los Angeles, Parigi, Monaco di Baviera e Milano e diventando protagonista anche di alcune campagne pubblicitarie.\nIl padre, scomparso da tempo, \u00e8 stato prima comandante dei vigili e poi dirigente del Comune di Varazze. \nNel 1996 si laurea in Giurisprudenza all'Universit\u00e0 degli Studi di Milano, svolge il biennio di pratica forense e notarile e consegue la specializzazione.\nAutrice di diversi libri fra cui \"Senza limiti. Generazioni in fuga dal tempo\" e \"Corpi senza peso. Storie di bambini e ragazzi con anoressia e del loro medico\", sostiene iniziative per sviluppare la cultura del rispetto e dell'inclusione. Socia fondatrice dell'associazione \"Mi nutro di vita\", ideatrice della Giornata Nazionale del Fiocchetto Lilla contro i disturbi del comportamento alimentare, Ilaria Caprioglio \u00e8 presidente del Circolo degli Inquieti e direttrice editoriale del trimestrale culturale \"La Civetta\".\nCarriera politica.\nAlle elezioni amministrative del 2016 viene eletta sindaco di Savona, come candidata indipendente del centro-destra, sconfiggendo al ballottaggio del 19 giugno con 12.482 voti, pari al 52,85%, la candidata del centro-sinistra Cristina Battaglia. \u00c8 la prima donna ad essere eletta sindaco di Savona ed il secondo sindaco di Savona non di centro-sinistra dell'intero dopoguerra (il primo fu Francesco Gervasio, in carica dal 1994 al 1998).\n\u00c8 stata sostenuta dalla Lega Nord, dalla lista \"\"Vince Savona\" (che federava al proprio interno Forza Italia, Fratelli d'Italia-AN e Nuovo Centrodestra) e dalla \"lista civica\" \"Caprioglio Sindaco\"\": le tre liste hanno ottenuto rispettivamente 9, 7 e 4 seggi. \nNel 2021 decide di non ripresentarsi per un secondo mandato; le elezioni comunali vedranno il ritorno del centro-sinistra al governo della citt\u00e0, con la vittoria di Marco Russo."}
{"id": "5985196", "revid": "767487", "url": "https://it.wikipedia.org/wiki?curid=5985196", "title": "Ganado (Arizona)", "text": "Ganado \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985197", "revid": "767487", "url": "https://it.wikipedia.org/wiki?curid=5985197", "title": "Houck", "text": "Houck \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985201", "revid": "767487", "url": "https://it.wikipedia.org/wiki?curid=5985201", "title": "Lukachukai", "text": "Lukachukai (in navajo: ) \u00e8 un census-designated place (CDP) degli Stati Uniti d'America della contea di Apache nello Stato dell'Arizona. La popolazione era di 1,701 abitanti al censimento del 2010. Lukachukai \u00e8 un termine navajo che significa \"un campo di canne bianche\".\nGeografia fisica.\nLukachukai \u00e8 situata a (36.418478, -109.236487).\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 1,701 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dallo 0,41% di bianchi, il 98,77% di nativi americani, lo 0% di asiatici, lo 0% di altre razze, e lo 0,82% di due o pi\u00f9 etnie. Ispanici o latinos di qualunque razza erano l'1,88% della popolazione."}
{"id": "5985202", "revid": "767487", "url": "https://it.wikipedia.org/wiki?curid=5985202", "title": "Many Farms", "text": "Many Farms \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985203", "revid": "767487", "url": "https://it.wikipedia.org/wiki?curid=5985203", "title": "McNary (Arizona)", "text": "McNary \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985205", "revid": "767487", "url": "https://it.wikipedia.org/wiki?curid=5985205", "title": "Nazlini", "text": "Nazlini \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985206", "revid": "767487", "url": "https://it.wikipedia.org/wiki?curid=5985206", "title": "Red Mesa", "text": "Red Mesa \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985207", "revid": "767487", "url": "https://it.wikipedia.org/wiki?curid=5985207", "title": "Rock Point", "text": "Rock Point \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985208", "revid": "767487", "url": "https://it.wikipedia.org/wiki?curid=5985208", "title": "Rough Rock", "text": "Rough Rock \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985209", "revid": "1543377", "url": "https://it.wikipedia.org/wiki?curid=5985209", "title": "Round Rock (Arizona)", "text": "Round Rock (in navajo: ) \u00e8 un census-designated place (CDP) degli Stati Uniti d'America della contea di Apache nello Stato dell'Arizona. La popolazione era di 789 abitanti al censimento del 2010. Prende il nome da una mesa nelle vicinanze.\nGeografia fisica.\nRound Rock \u00e8 situata a (36.496871, -109.458055).\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 789 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dallo 0,13% di bianchi, il 98,23% di nativi americani, lo 0% di altre razze, e l'1,65% di due o pi\u00f9 etnie. Ispanici o latinos di qualunque razza erano l'1,39% della popolazione."}
{"id": "5985210", "revid": "648716", "url": "https://it.wikipedia.org/wiki?curid=5985210", "title": "Sawmill", "text": "Sawmill (in navajo: ) \u00e8 un \"census-designated place\" (CDP) della contea di Apache, Arizona, Stati Uniti. La popolazione era di 748 abitanti al censimento del 2010. Sawmill fa parte dell'agenzia di Fort Defiance, che si trova all'interno della Riserva Navajo. Prende il nome e si sviluppa intorno a una segheria (\"sawmill\"). Un trading post \u00e8 presente dal 1907.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 748 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dallo 0,7% di bianchi, lo 0,1% di afroamericani, il 98,0% di nativi americani, lo 0,0% di asiatici, lo 0,0% di oceaniani, lo 0,0% di altre razze, e l'1,2% di due o pi\u00f9 etnie. Ispanici o latinos di qualunque razza erano lo 0,9% della popolazione."}
{"id": "5985211", "revid": "767487", "url": "https://it.wikipedia.org/wiki?curid=5985211", "title": "St. Michaels (Arizona)", "text": "St. Michaels \u00e8 una localit\u00e0 degli Stati Uniti d'America, situata nella Contea di Apache, nello Stato dell'Arizona."}
{"id": "5985225", "revid": "729019", "url": "https://it.wikipedia.org/wiki?curid=5985225", "title": "Distretto di Maoklane", "text": "Il distretto di Maoklane \u00e8 un distretto della provincia di S\u00e9tif, in Algeria.\nComuni.\nIl distretto di Maoklane comprende 2 comuni:"}
{"id": "5985226", "revid": "729019", "url": "https://it.wikipedia.org/wiki?curid=5985226", "title": "Distretto di Salah Bey", "text": "Il distretto di Salah Bey \u00e8 un distretto della provincia di S\u00e9tif, in Algeria.\nComuni.\nIl distretto di Salah Bey comprende 5 comuni:"}
{"id": "5985228", "revid": "767487", "url": "https://it.wikipedia.org/wiki?curid=5985228", "title": "Distretto di S\u00e9tif", "text": "Il distretto di S\u00e9tif \u00e8 un distretto della provincia di S\u00e9tif, in Algeria.\nComuni.\nIl distretto di S\u00e9tif comprende 1 comune:"}
{"id": "5985229", "revid": "124123", "url": "https://it.wikipedia.org/wiki?curid=5985229", "title": "Friedrich Christian Feustking", "text": "Biografia.\nStudi\u00f2 teologia all'Universit\u00e0 di Wittenberg e si trasfer\u00ec ad Amburgo nel 1702. Agli inizi del 1705, ottenne una parrocchia a Tolk nei pressi di Schleswig. Nel 1706 fece un viaggio in Italia.\nFeustking scrisse i libretti di diverse opere, i primi dei quali per un giovane Georg Friedrich H\u00e4ndel allora collaboratore dell'Oper am G\u00e4nsemarkt di Amburgo: \"Almira\" e \"Nero\"."}
{"id": "5985241", "revid": "1851848", "url": "https://it.wikipedia.org/wiki?curid=5985241", "title": "Alain Moussi", "text": "Biografia.\nLa sua principale attivit\u00e0 nel mondo del cinema \u00e8 quella di interprete e tra i lavori pi\u00f9 interessanti la partecipazione nel film \"Wolves\" (2014) di David Hayter dove ha interpretato la parte di Dobie. Come stuntman, ha lavorato in film come \"X-Men - Giorni di un futuro passato\" regia di Bryan Singer (2014) e \"Brick Mansions\", regia di Camille Delamarre (2014).\nSin da piccolo si dedica alle arti marziali, diventando cintura nera di j\u016bjitsu, Karate, kickboxing. Ha lavorato con Jean-Claude Van Damme per la realizzazione del film \"Kickboxer - La vendetta del guerriero\" e il sequel \"\" dove ha interpretato la parte del fighter Kurt Sloane.\nAttualmente ha una relazione con l'attrice canadese Marie Avgeropoulos."}
{"id": "5985242", "revid": "1442080", "url": "https://it.wikipedia.org/wiki?curid=5985242", "title": "Aegon Open Nottingham 2016 - Qualificazioni singolare maschile", "text": "Le qualificazioni del singolare dell'Aegon Open Nottingham 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5985245", "revid": "830939", "url": "https://it.wikipedia.org/wiki?curid=5985245", "title": "Giulio Pancieri", "text": "Biografia.\nDi lui si hanno scarse notizie, se non che fu attivo a Venezia alla fine del XVII secolo e che scrisse diversi libretti di opera. Da un suo libretto, Friedrich Christian Feustking trasse lo spunto per realizzare il libretto che venne utilizzato da Georg Friedrich H\u00e4ndel per la sua prima opera, l'Almira."}
{"id": "5985247", "revid": "287204", "url": "https://it.wikipedia.org/wiki?curid=5985247", "title": "Siegfried Schauzu", "text": "Carriera.\nDurante la sua lunga carriera nel motomondiale, iniziata nel motomondiale 1965 e terminata nel motomondiale 1981, ha gareggiato con vari passeggeri nel suo sidecar, in particolare con Horst Schneider nei primi anni e con Wolfgang Kalauch dal 1971, anno in cui ha ottenuto il suo miglior piazzamento finale in campionato con un secondo posto.\nIn totale si \u00e8 imposto in 9 gran premi ed \u00e8 salito 38 volte sul podio. Viene anche ricordato per le nove vittorie ottenute nelle varie classi dei sidecar al Tourist Trophy\nNegli stessi anni in cui ha partecipato al mondiale, ha ottenuto anche 6 titoli nazionali tedeschi."}
{"id": "5985248", "revid": "1573940", "url": "https://it.wikipedia.org/wiki?curid=5985248", "title": "Erebia christi", "text": "L'erebia dei ghiacciai (Erebia christi ) \u00e8 una farfalla della famiglia delle Ninfalidi, endemica delle Alpi.\nDescrizione.\nHa una apertura alare di 20-35\u00a0mm. La livrea \u00e8 bruna con una banda laterale arancione su cui si dispone una fila di quattro-cinque piccoli ocelli scuri.\nBiologia.\nLe femmine visitano diverse piante nettarifere e sono particolarmente attratte dal timo. Depongono le uova su alcune specie di piante del genere \"Festuca sp\". (\"Festuca varia\", \"Festuca ovina\") che rappresentano la pianta nutrice delle larve. Le larve si nutrono per lo pi\u00f9 di notte e si suppone che debbano trascorrere due inverni prima di metamorfosare in farfalle adulte.\nDistribuzione e habitat.\nLa distribuzione della specie \u00e8 molto frammentaria e limitata a poche localit\u00e0 alpine in Svizzera meridionale e in Italia (Alpe Veglia e Valle Antrona).\nVive tra 1.600 e 1.800\u00a0m di altitudine.\nConservazione.\nLa \"IUCN Red List\" classifica \"Erebia christi\" come specie vulnerabile. Mentre in Italia la specie \u00e8 considerata in pericolo (EN, endangered)."}
{"id": "5985261", "revid": "267975", "url": "https://it.wikipedia.org/wiki?curid=5985261", "title": "Concilio Lateranense (487)", "text": "Il concilio Lateranense fu celebrato nel mese di marzo 487 nella Basilica lateranense sotto la presidenza di papa Felice III.\nContesto storico.\nIl concilio lateranense del 487 fu occasionato dalla persecuzione perpetrata nell'Africa romana da Unnerico, re dei Vandali dal 477 al 484 e di fede ariana come tutti i Vandali.\nDopo un iniziale periodo di tolleranza, Unnerico inizi\u00f2 a perseguitare i cristiani cattolici punendo tutti coloro della sua etnia che si erano convertiti e cercando di incamerare tutti i loro possedimenti. La sua politica nei confronti della religione era spesso contraddittoria. Il 1\u00ba febbraio 484 aveva permesso la convocazione di un concilio tra vescovi ariani e cattolici, ma il 24 febbraio dello stesso anno eman\u00f2 un decreto in cui ai sacerdoti cattolici fu proibito di esercitare qualsiasi funzione e di abitare sia in citt\u00e0 che nei villaggi, confiscando contestualmente tutte le chiese cattoliche e le loro propriet\u00e0 che passavano al clero ariano; i funzionari regi di fede ortodossa erano privati della loro carica e tutti i cittadini di fede ortodossa erano multati e, se perseveravano nella loro fede, qualora non avessero abbracciato la dottrina ariana, entro il 1\u00ba giugno dello stesso anno sarebbero stati dichiarati eretici, gli sarebbero stati confiscati i loro beni e sarebbero stati deportati. Al loro deciso rifiuto, migliaia di cattolici furono allora esiliati in Corsica, tra cui anche molti vescovi e presbiteri. Quelli rimasti in patria subirono una delle pi\u00f9 crudeli persecuzioni della storia della cristianit\u00e0. Molti, per salvare la propria vita e quella dei propri cari, abiurarono la fede cattolica per abbracciare l'arianesimo.\nDi questa persecuzione fu principale testimone Vittore, vescovo di Vita, autore della \"Historia persecutionis Africanae Provinciae, temporibus Genserici et Hunirici regum Wandalorum\".\nIl concilio.\nNon esistono i verbali di questo concilio. La sola fonte disponibile per la conoscenza della sua storia e dei suoi contenuti \u00e8 la lettera sinodale di papa Felice III, pubblicata nelle varie collezioni di atti conciliari (Mansi e Labbe), e, in edizione critica (1868), nella serie \"Epistolae Romanorum Pontificum genuinae\" di Andreas Thiel, futuro vescovo di Varmia (1886-1908).\nIl concilio si svolse \"Flavio Boetio viro carissimo consule sub die III Idus Martias in basilica Constantiniana\", ossia il giorno 13 marzo nella basilica di San Giovanni in Laterano durante il consolato di Flavio Manlio Boezio, che corrisponde all'anno 487. Vide la presenza di oltre 40 vescovi, tra cui 4 vescovi africani: Vittore, che Hefele ipotizza possa essere Vittore di Vita; Donato e Rustico, di sede ignota; e Pardulio, da identificare con il vescovo Pardalio di Macomades in Numidia, che prese parte al concilio del 484.\nIl papa apr\u00ec l'assemblea conciliare ricordando come durante la persecuzione ordinata da Unnerico, vescovi, preti e diaconi della Chiesa africana avevano abbandonato la fede cattolica ed erano stati battezzati nella fede ariana; l'assemblea era chiamata perci\u00f2 a prendere delle misure sui lapsi, ossia sui cattolici convertiti, dalla paura delle persecuzioni, all'arianesimo. Il diacono Anastasio lesse allora un documento, \"Qualiter in Africanis regionibus\", costituito da 9 punti, che i padri conciliari approvarono e sottoscrissero.\nI quattro vescovi africani presenti al concilio ebbero l'incarico di comunicare in patria le decisioni prese al Laterano. Il 15 marzo 488 il pontefice scrisse una lettera, indirizzata \"universis episcopis per diversas provincias constitutis\", con la quale comunicava lui stesso alle altre Chiese dell'Occidente le decisioni del concilio dell'anno precedente.\nI decreti conciliari.\nNove sono i decreti approvati dal concilio: \nCome scrive Brato\u017e Rajko, \u00aboltremodo severi furono i decreti sinodali nei confronti degli apostati pentiti. Essi prescrivevano infatti la penitenza perpetua per quanti fossero stati - prima dell'atto di abiura - vescovi, presbiteri e diaconi: solo in punto di morte, dunque, essi sarebbero stati ammessi alla comunione della Chiesa ed ai sacramenti\u2026 Molto pi\u00f9 miti furono le pene previste per i minorenni\u2026 Purtroppo nessuna fonte coeva riferisce come essi furono applicati in Africa sino alla fine del pontificato di Felice.\u00bb\nI partecipanti.\nOltre a papa Felice III, al concilio presero parte 43 vescovi, provenienti tutti dall'Italia ad eccezione di quattro vescovi africani, e 81 presbiteri. Questo l'elenco dei vescovi, secondo l'ordine riportato dalla lettera sinodale pontificia:"}
{"id": "5985262", "revid": "124252763", "url": "https://it.wikipedia.org/wiki?curid=5985262", "title": "Pitting Resistance Equivalent Number", "text": "L'indice Pitting Resistance Equivalent Number (P.R.E.N.) \u00e8 spesso utilizzato per valutare la resistenza a corrosione per vaiolatura degli acciai inossidabili. Diversi appositi standard normano test al riguardo, questo indice pu\u00f2 fornire informazioni per lo pi\u00f9 di tipo qualitativo. La classificazione segue il principio secondo cui pi\u00f9 elevato \u00e8 il PREN, pi\u00f9 elevata \u00e8 la resistenza dell'acciaio alla vaiolatura. \nLa formula utilizzata per il calcolo del PREN non \u00e8 univoca. Sono stati proposti diversi coefficienti moltiplicativi: per il molibdeno sono utilizzabili sia 3 che 3,3; per l'azoto possono essere impiegati coefficienti pari a 13, 16, 27 o 30. L'equazione proposta di seguito \u00e8 la pi\u00f9 comune:\nformula_1\nPer acciai con un contenuto di molibdeno \u2265 1,5 % e un valore di P.R.E.N. \u2265 30, per conteggiare anche il contributo del tungsteno viene utilizzata la formula:\nformula_2\nIn generale, acciai con un P.R.E.N. &gt; 32 possono essere ritenuti resistenti agli ambienti marini.\nLa scarsa correlazione esistente tra P.R.E.N. e potenziale di vaiolatura, soprattutto per valori di P.R.E.N. &gt; 30 , consente quindi solo una classificazione qualitativa della resistenza a corrosione degli acciai inossidabili tramite questo indice. Il suo impiego \u00e8 vasto in virt\u00f9 della sua semplice e agevole determinazione. \nInoltre, questo indice trova largo impiego anche per la selezione degli acciai da utilizzare in ambienti ricchi di acido solfidrico come l'industria petrolifera. Infatti, l'uso di acciai inossidabili duplex \u00e8 consentito solo per valori di P.R.E.N. \u2265 40 per gli standard sia europei (ISO 15156) sia americani (ANSI/NACE MR0175)."}
{"id": "5985263", "revid": "1305772", "url": "https://it.wikipedia.org/wiki?curid=5985263", "title": "Discografia di Meat Loaf", "text": "La seguente \u00e8 la discografia di Meat Loaf, cantante statunitense in attivit\u00e0 dal 1968."}
{"id": "5985264", "revid": "2091899", "url": "https://it.wikipedia.org/wiki?curid=5985264", "title": "Serie di Ramanujan", "text": "La serie di Ramanujan \u00e8 una tecnica inventata dal matematico indiano Srinivasa Ramanujan per attribuire un valore (finito) a una serie divergente a infinito. Sebbene non sia una sommatoria nel senso tradizionale del termine, essa presenta propriet\u00e0 tali per cui risulta utile collocarne lo studio nell'ambito delle serie divergenti a infinito, all'interno del quale l'operatore di sommatoria non \u00e8 definibile.\nCalcolo.\nLa sommatoria (da non confondersi con la somma di Ramanujan, per cui pi\u00f9 propriamente parliamo di serie) \u00e8 essenzialmente una propriet\u00e0 delle somme parziali, piuttosto che di una somma intera, che non \u00e8 possibile definire. Se consideriamo la formula di Eulero-Maclaurin con i correttivi introdotti dai numeri di Bernoulli, otteniamo:\nRamanujan riscrisse questa formula nel caso di \"p\" tendente a infinito:\ndove \"C\" \u00e8 una costante specifica della serie e la sua continuazione analitica cos\u00ec come il limite dell'integrale non furono specificati da Ramanujan, ma possiamo presumere che essi fossero come quelli enunciati in precedenza. Comparando le due formule ed assumendo che \"R\" tende a 0 mentre \"x\" tende ad infinito, osserviamo che, nel caso generale, per funzioni \"f\"(\"x\") che non divergono per formula_3:\nin cui Ramanujan ha assunto formula_5. Prendendo formula_6, ritroviamo la sommatoria nota per le serie convergenti. Per funzioni \"f\"(\"x\") che non divergono per formula_7. otteniamo: \n\"C\"(0) \u00e8 stato di conseguenza proposto come somma di una sequenza divergente. \u00c8 una sorte di \"ponte\" fra sommatoria e integrazione.\nLa versione della formula per una sommatoria convergente di funzioni con opportune propriet\u00e0 di crescita, \u00e8:\nPer un confronto, si veda anche la formula di Abel-Plana.\nSomma di serie divergenti.\nAssumiamo la convenzione per cui da ora in avanti la notazione formula_10 denoter\u00e0 la sommatoria di Ramanujan. Questa notazione \u00e8 apparsa per la prima volta negli appunti di Ramanujan, priva di qualsiasi indicazione che ricordasse che essa semplificava un nuovo metodo di sommatoria.\nAd esempio, il formula_10 di una serie del tipo 1 \u2212 1 + 1 \u2212 \u22ef (serie di Grandi), \u00e8:\nRamanujan ha calcolato la somma di serie divergenti note. \u00c8 importante sottolineare che le somme di Ramanujan non sono somme nel senso tradizionale del termine , ad esempio le somme parziali non convergono verso questo valore, che \u00e8 denotato col simbolo formula_10.\nIn particolare, la somma formula_10 di 1 + 2 + 3 + 4 + \u22ef \u00e8 calcolata come:\nla somma diverge e non significa che la somma dei numeri interi tendente a infinito \u00e8 una frazione negativa.\nQuest'ultimo, infatti, \u00e8 il valore della funzione zeta di Riemann quando vi si inserisca il numero formula_16. La funzione \u00e8 ottenuta in analisi complessa, a partire dalla somma formula_17 dei reciproci delle potenze s-esime (intere positive) dei numeri interi. Tale somma ha un valore finito per formula_18, mentre diverge altrimenti. Con la tecnica del prolungamento analitico, Riemann ottenne un valore finito anche per formula_19, ma formula_20.\nGeneralizzando alle potenze pari positive, questo diventa:\nmentre lo stesso approccio, per le potenze dispari, suggerisce una relazione coi numeri di Bernoulli:\nAlcuni autori hanno proposto di usare \"C\"(1) anzich\u00e9 \"C\"(0) come risultato della sommatoria di Ramanujan, dal momento che una serie del tipo formula_23 ammette una e una sola sommatoria di Ramanujan, definita come il valore in una e una sola soluzione dell'equazione differenziale formula_24 che soddisfa la condizione al contorno formula_25..\nQuesta definizione della sommatoria di Ramanujan (denotata come formula_26), \u00e8 diversa sia da quella data in precedenza per v, che dalla sommatorie di serie convergenti, e tuttavia presenta delle interessanti propriet\u00e0, quali: se v tende a un limite finito per \"x\"\u00a0\u2192\u00a0+1, allora la serie formula_26 \u00e8 convergente, e possiamo scrivere: \nE, in particolare, \ndove formula_30 \u00e8 la costante di Eulero-Mascheroni.\nLa \"resummation\" di Ramanujan pu\u00f2 essere estesa al calcolo integrale; ad esempio, applicando la formula di Eulero-McLarurin, si pu\u00f2 scrivere:\nche \u00e8 la naturale estensione agli integrali dell'algoritmo di regolarizzazione della funzione Zeta. Per ri-sommatoria (\"resummation\") si intende una procedura per ottenere un valore finito a partire da una serie divergente di funzioni, attraverso l'integrazione di una nuova funzione convergente nella quale compaiono riscalati i termini che definiscono la funzione di partenza.\nQuesta equazione ricorsiva (corrispondente in matematica del discreto a quello, di una equazione differenziale), \u00e8 finita, essendo per formula_32:\ndove \nPer formula_35, la \"resummation\" con la formula di Ramanujan conduce a risultati finiti nella rinormalizzazione della teoria quantistica dei campi."}
{"id": "5985266", "revid": "367445", "url": "https://it.wikipedia.org/wiki?curid=5985266", "title": "Pitting Resistance Equivalent Number (P.R.E.N.)", "text": ""}
{"id": "5985267", "revid": "81540232", "url": "https://it.wikipedia.org/wiki?curid=5985267", "title": "Somma dei numeri naturali", "text": ""}
{"id": "5985270", "revid": "1326403", "url": "https://it.wikipedia.org/wiki?curid=5985270", "title": "Marino Benvenuti", "text": "Biografia.\nMarino Benvenuti nacque nel 1901 a San Marino, dove il padre Pietro esercitava la professione di medico pediatra. Si laure\u00f2 nel 1925 presso l\u2019Universit\u00e0 di Pisa, dove rimase dal 1926 come assistente e poi come aiuto nella Clinica delle Malattie Nervose e Mentali fino al 1939. \nIn questi anni, durante la direzione di Giovanni Battista Pellizzi, consegu\u00ec la libera docenza in psichiatria (1932) e in clinica neuropatologica (1934) e ottenne importanti riconoscimenti per gli studi sulla sifilide cerebrale, allora una delle malattie neurologiche pi\u00f9 devastanti, come il premio nazionale della Societ\u00e0 Italiana di Psichiatria e quello dell\u2019Accademia d\u2019Italia. \nLa sua monografia \"Sul meccanismo di azione della malarioterapia\" fu pubblicata nel 1933 con la prefazione del premio Nobel Julius Wagner-Jauregg. Nel 1934 gli venne affidata la direzione del \u201cCentro per la cura e lo studio dell\u2019encefalite epidemica\u201d, sorto per volont\u00e0 della regina Elena. In esso si potevano applicare le nuove terapie per la sindrome parkinsoniana postencefalitica a base di belladonna (cura bulgara).\nDal 1939 al 1950 fu direttore dell\u2019Ospedale Psichiatrico Provinciale dell'Aquila. Qui stimol\u00f2 la ricerca clinica sulle malattie del sistema nervoso centrale e ottenne nell'ottobre del 1939 l\u2019istituzione di un reparto neurologico, il secondo in Italia dopo quello sorto nel 1926 presso il Manicomio Provinciale di Arezzo per volere dell\u2019allora direttore Arnaldo Pieraccini. In questo reparto i pazienti venivano ricoverati secondo le norme di ogni ospedale civile, mentre per i degenti nei reparti psichiatrici erano in vigore le norme previste dalla legge sui manicomi e sugli alienati del 1904. Il reparto neurologico, fornito delle attrezzature tecniche necessarie, aveva la funzione di un centro provinciale di diagnostica neurologica che, attraverso degenze brevi, forniva ai medici informazioni dettagliate sulla patologia dei pazienti, che venivano seguiti anche con un\u2019attivit\u00e0 ambulatoriale. Tale ampliamento di attivit\u00e0 clinica apriva la possibilit\u00e0 di studiare anche le malattie mentali da un punto di vista medico semiologico e laboratoristico, nella prospettiva di individuare un percorso diagnostico e terapeutico diverso rispetto alla concezione custodialistica prevalente nei manicomi.\nNel 1945 pubblic\u00f2 una monografia, \"Introduzione alla neurologia clinica infantile\", la prima in Italia sull\u2019argomento, che fu adottata come testo di semeiotica dall\u2019Istituto Neurologico Besta di Milano e dalla Clinica Neurologica dell\u2019Universit\u00e0 di Roma. Ebbe inizio in quegli anni un sodalizio scientifico con Paride Stefanini, promotore della chirurgia dei trapianti in Italia, allora chirurgo presso l\u2019Ospedale Civile dell'Aquila.\nDal 1950 fu direttore dell\u2019Ospedale Provinciale Neuropsichiatrico di Arezzo, succedendo ad Arnaldo Pieraccini, col quale fin dagli anni della sua formazione era in sintonia sia sulle modalit\u00e0 di gestione migliorativa dell\u2019ospedale, sia sul trattamento e riabilitazione dei pazienti ricoverati (Arnaldo Pieraccini era fratello di Gaetano Pieraccini, medico, storico della medicina e uomo politico). Nei venti anni di attivit\u00e0 ad Arezzo diede un nuovo impulso alla ricerca in ambito neurologico (lo testimonia il premio nazionale della Societ\u00e0 Italiana di Neurologia, mai uscito prima dall\u2019ambito universitario, per un gruppo di lavori sull'esplorazione stereotassica dell\u2019encefalo) ed all\u2019attivit\u00e0 clinica, riattivando, dopo la distruzione bellica, il padiglione neurologico che divenne un importante centro di aggregazione di clinici e ricercatori.\nFu un precursore, con la monografia del 1950 \"Fondamenti bio-psicologici per una igiene mentale delle diverse fasi della vita umana\", di quel movimento molto attivo e diffuso in Italia, che auspicava e preparava il cambiamento dell\u2019assistenza psichiatrica istituzionale verso la nuova prospettiva dell\u2019igiene mentale in sintonia con quanto avveniva soprattutto in Francia con la territorializzazione delle cure psichiatriche.\nDurante la collaborazione con Aldo Spirito, docente di biologia alla facolt\u00e0 medica dell\u2019Universit\u00e0 di Perugia, fond\u00f2 la \u00abRivista di Neurobiologia\u00bb, pubblicata dall\u2019Ospedale Neuropsichiatrico Provinciale di Arezzo, e la diresse fino al 1971, anno del suo pensionamento dalla direzione dell\u2019ospedale. La rivista, divenuta poi organo ufficiale della Societ\u00e0 dei Neurologi Ospedalieri Italiani, ha rappresentato un importante crocevia di conoscenze e ricerche in un settore che oggi definiremo pi\u00f9 modernamente come \u201cneuroscienze\u201d, ambito in cui materie come la biologia, la medicina, la psicologia, la filosofia si intersecano allo studio della complessit\u00e0 del funzionamento mentale.\nNel 1960 fu insignito della medaglia ai benemeriti della scuola, della cultura e dell'arte su proposta del ministro dell\u2019istruzione e nel 1983 fu nominato socio onorario della Societ\u00e0 Italiana di Neurologia. Mor\u00ec ad Arezzo nel 1986."}
{"id": "5985282", "revid": "466539", "url": "https://it.wikipedia.org/wiki?curid=5985282", "title": "Aegon Open Nottingham 2016 - Singolare maschile", "text": "Denis Istomin era il detentore del torneo ma \u00e8 stato sconfitto al primo turno da Damir D\u017eumhur.\nIn finale Steve Johnson ha sconfitto Pablo Cuevas con il punteggio di 7-65, 7-5.\nTeste di serie.\nTutte le teste di serie hanno ricevuto un bye per il secondo turno."}
{"id": "5985285", "revid": "1458600", "url": "https://it.wikipedia.org/wiki?curid=5985285", "title": "MTV Awards 2016", "text": "Gli MTV Awards 2016 sono stati trasmessi da Firenze il 19 giugno 2016 in diretta dal Parco delle Cascine. Si tratta della quarta edizione del premio. Sofia Viscardi \u00e8 stata la reporter nel backstage."}
{"id": "5985288", "revid": "56620", "url": "https://it.wikipedia.org/wiki?curid=5985288", "title": "Heinrich Hinsch", "text": "Biografia.\nHeinrich Hinsch \u00e8 stato uno dei librettisti pi\u00f9 prolifici dell'Oper am G\u00e4nsemarkt di Amburgo. A proposito della sua vita si conosce poco. Hinsch probabilmente proveniva da Stade e potrebbe essere nato l\u00ec. Studi\u00f2 teologia ma si dedic\u00f2 poi alla giurisprudenza. Dove Hinsch abbia studiato non \u00e8 noto. All'Universit\u00e0 di Rostock risultano due iscrizioni: nel giugno 1672, sotto il nome di Henricus Hintze e il 30 aprile 1674 al nome di Henricus Hinze. Dopo aver conseguito un dottorato di laurea in giurisprudenza (che a sua volta \u00e8 sconosciuto), si stabil\u00ec come avvocato ad Amburgo. "}
{"id": "5985289", "revid": "121004371", "url": "https://it.wikipedia.org/wiki?curid=5985289", "title": "Aegon Open Nottingham 2016 - Doppio maschile", "text": "Chris Guccione e Andr\u00e9 S\u00e1 erano i detentori del titolo, ma hanno deciso di non partecipare a questa edizione.\nIn finale Dominic Inglot e Daniel Nestor hanno sconfitto Ivan Dodig e Marcelo Melo con il punteggio di 7-5, 7-64."}
{"id": "5985290", "revid": "62748", "url": "https://it.wikipedia.org/wiki?curid=5985290", "title": "Hinrich Hinsch", "text": ""}
{"id": "5985293", "revid": "1543377", "url": "https://it.wikipedia.org/wiki?curid=5985293", "title": "Soggiorno di Georg Friedrich H\u00e4ndel a Cannons", "text": "Georg Friedrich H\u00e4ndel fu il compositore di casa a Cannons dall'agosto 1717 fino al febbraio 1719. Gli \"Inni Chandos\" ed altre importanti opere di H\u00e4ndel furono concepite, scritte o eseguite dapprima a Cannons.\nCannons era una grande casa nel Middlesex, abitazione di James Brydges, I duca di Chandos, che era un mecenate di H\u00e4ndel. Il duca, suonatore di flauto, aveva un'orchestra privata, composta da 24 strumentisti. Johann Christoph Pepusch fu il maestro di musica presso Cannons dal 1716 e vide le dimensioni dell'orchestra in un primo momento espandersi per poi diminuire nel 1720 a seguito delle perdite di Brydges nella Bolla della South Sea Company, un crac finanziario che ebbe luogo nel 1720.\nH\u00e4ndel va a Cannons.\nH\u00e4ndel si stabil\u00ec in Inghilterra nel 1712, ma non sembra aver mantenuto la propria famiglia a Londra fino al 1723. Egli ha attrasse il patrocinio di nobili come Richard Boyle, III conte di Burlington, e lui era di base a Burlington House, prima di diventare compositore residente Cannons dal 1717 al 1718. Si \u00e8 suggerito che la mossa di Cannons era legata al fatto che nel 1717 vi era stata una ridotta domanda dei suoi servigi nel centro di Londra, a causa del fatto che le produzioni operistiche stavano sperimentando una flessione temporanea. Alla fine del soggiorno di H\u00e4ndel a Cannons, il duca ed i suoi amici lo aiutarono a istituire una nuova compagnia d'opera a Londra, la cosiddetta Accademia Reale di Musica.\nMusica sacra.\nH\u00e4ndel scrisse musica sacra per le esecuzioni a Cannons, il \"Chandos Te Deum\" e gli \"Inni Chandos\" (\"Chandos Anthems\") (aggiustamenti di testi dai salmi per l'uso nella liturgia anglicana). Mentre H\u00e4ndel era a Cannons, la cappella ducale era ancora in fase di costruzione (fu terminata nel 1720). La musica sacra veniva eseguita presso la chiesa parrocchiale di San Lorenzo, Whitchurch. La chiesa aveva riaperto nel 1716 dopo che il duca aveva ricostruito l'edificio secondo il proprio gusto barocco. San Lorenzo contiene ancora opere d'arte di Louis Laguerre e Bellucci (che ha anche lavorato sullo schema decorativo della casa). All'estremit\u00e0 orientale della chiesa c'\u00e8 l'organo usato da H\u00e4ndel. Aggiornato nel corso degli anni, \u00e8 stato restaurato nel 1994 utilizzando le parti superstiti dell'originale dell'unico organo manuale del 1716 come punto di riferimento.\nInni di Chandos.\nGli inni Chandos furono scritti in un momento in cui l'impianto musicale di Cannons era ancora in fase di espansione. L'orchestrazione degli inni varia, con gli archi predominanti, tra cui i primi ed i secondi violini (ma solo occasionalmente le viole), i violoncelli e i contrabbassi. C'\u00e8 di solito una parte separata per un oboe ed una per l'organo. I fagotti di tanto in tanto si uniscono ai violoncelli e ai contrabbassi.\nIl numero di cantanti a disposizione di H\u00e4ndel \u00e8 sconosciuto. Anche se Daniel Defoe riferisce che il duca aveva un \"coro completo\" in un periodo un po' successivo, sembra che i contralti mancassero dal coro all'inizio dell'incarico ad H\u00e4ndel a Cannons (vedi \"As pants the hart\" per i dettagli sull'orchestrazione di uno dei primi inni).\nMusica drammatica.\n\"Esther\" di H\u00e4ndel (HWV 50 bis), che \u00e8 ora riconosciuto come il primo oratorio inglese, veniva eseguita dai musicisti di Cannons gi\u00e0 nel 1718. Il libretto, basato su una tragedia di Jean Racine, era di John Arbuthnot e Alexander Pope e, secondo Dean, sembra essere stata data in una versione semi-scenica anche se questo non \u00e8 definitivamente provato in alcun documento noto. H\u00e4ndel utilizz\u00f2 varie parti della sua \"Passione di Brockes\" in \"Esther\".\nUn'altra anteprima del maggio 1718 \u00e8 senza dubbio il masque \"Aci e Galatea\". Il libretto era di John Gay, che aveva collaborato con Pepusch ne \"L'opera del mendicante\" del 1728. Secondo la tradizione, \"Aci e Galatea\" veniva eseguita in giardino. Opportunamente Cannons, che aveva giochi d'acqua costosi, l'eroe pastorale Aci alla fine si trasforma in una fontana.\nMusica strumentale.\nH\u00e4ndel pubblic\u00f2 otto suite per clavicembalo nel 1720. \u00c8 possibile, anche se non provato, che alcune di esse sono state scritte a Cannons. Datare la musica \u00e8 difficile perch\u00e9 \u00e8 stata scritta in un periodo di anni e il compositore era stato felice di lasciarla nel manoscritto fino a che non ebbe sentore di una prossima pubblicazione non autorizzata. Le variazioni \"Il fabbro armonioso\" (che concludono la quinta suite, in Mi maggiore) si dice siano state scritte a Cannons."}
{"id": "5985294", "revid": "36426", "url": "https://it.wikipedia.org/wiki?curid=5985294", "title": "I misteri dell'orizzonte", "text": "I misteri dell'orizzonte (in francese Les myst\u00e8res de l'horizon) \u00e8 un olio su tela del pittore surrealista belga Ren\u00e9 Magritte, dipinto nel 1955. \u00c8 conservato in una collezione privata.\nL'opera raffigura tre uomini apparentemente identici, due di spalle e uno di profilo: ognuno di loro indossa una bombetta, e i tre sono rivolti ciascuno verso una direzione diversa; sopra ogni figura \u00e8 dipinta una mezzaluna. I tre uomini sono all'esterno, durante un tramonto."}
{"id": "5985295", "revid": "6923", "url": "https://it.wikipedia.org/wiki?curid=5985295", "title": "Hermann-Paul M\u00fcller", "text": ""}
{"id": "5985298", "revid": "1186766", "url": "https://it.wikipedia.org/wiki?curid=5985298", "title": "Wirry-carl", "text": ""}
{"id": "5985301", "revid": "1494169", "url": "https://it.wikipedia.org/wiki?curid=5985301", "title": "Samstag", "text": ""}
{"id": "5985302", "revid": "1186766", "url": "https://it.wikipedia.org/wiki?curid=5985302", "title": "Quinque Ecclesiae", "text": ""}
{"id": "5985303", "revid": "712828", "url": "https://it.wikipedia.org/wiki?curid=5985303", "title": "Big Mom", "text": ""}
{"id": "5985310", "revid": "287204", "url": "https://it.wikipedia.org/wiki?curid=5985310", "title": "Malham", "text": "Malham \u00e8 un villaggio con \"status\" di parrocchia civile dell'Inghilterra settentrionale, facente parte della contea inglese del North Yorkshire e del distretto di Craven e situato nella valle di Malham (Malhamdale), all'interno del parco nazionale delle Yorkshire Dales (Yorkshire occidentale). Popolare meta turistica, conta una popolazione di circa 240 abitanti..\nGeografia fisica.\nMalham si trova nella parte occidentale del parco nazionale delle Yorkshire Dales, tra Skipton e Horton-in-Ribblesdale (rispettivamente a nord della prima e a sud della seconda).\nSociet\u00e0.\nEvoluzione demografica.\nAl censimento del 2011, la parrocchia civile di Malham contava una popolazione pari a 238 abitanti, di cui 111 erano donne e 127 uomini.\nStoria.\nIl villaggio \u00e8 menzionato gi\u00e0 nel \"Domesday Book\" (1066) come \"Malgun\".\nMonumenti e luoghi d'interesse.\nPrincipali attrattive turistiche del vilalggio sono alcune formazioni naturali come la grotta di Malham (\"Malham Cove\"), il Gordale Scar, il Malham Tarn e la Janet's Foss."}
{"id": "5985314", "revid": "1342115", "url": "https://it.wikipedia.org/wiki?curid=5985314", "title": "Canelli (disambigua)", "text": ""}
{"id": "5985317", "revid": "124808", "url": "https://it.wikipedia.org/wiki?curid=5985317", "title": "Scouts Guide to the Zombie Apocalypse", "text": ""}
{"id": "5985319", "revid": "81541253", "url": "https://it.wikipedia.org/wiki?curid=5985319", "title": "Porta Rivera", "text": ""}
{"id": "5985322", "revid": "124808", "url": "https://it.wikipedia.org/wiki?curid=5985322", "title": "Hotel for Dogs", "text": ""}
{"id": "5985332", "revid": "125298535", "url": "https://it.wikipedia.org/wiki?curid=5985332", "title": "Fabius Constable", "text": " \u00c8 direttore e fondatore della Celtic Harp Orchestra.\nBiografia.\nComincia ad avvicinarsi alla musica all'et\u00e0 di 4 anni, studiando il pianoforte presso il Conservatorio \u201cG. Verdi\u201d di Milano. Passato all'arpa, studia con arpisti tradizionali quali Myrdhin, J. Harnison e Euron e si reca in Irlanda e in Bretagna per approfondire il repertorio celtico. Nella sua carriera da professionista ha suonato su palcoscenici quali l'Auditorium Parco della Musica di Roma, il Trinity College a Dublino, il Conservatorio di Napoli, il Duomo di Milano, la St. Patrick Parade a Monaco, Villa Erba, Villa Olmo, Villa Balbianello e la Xebio Arena a Sendai, in uno spettacolo trasmesso live in tutto il Giappone.\nNel 2002 fonda la Celtic Harp Orchestra; per le sue iniziative benefiche, riceve la medaglia di rappresentanza dal presidente italiano Giorgio Napolitano, oltre all'encomio personale della first lady giapponese Akie Abe.\nSi \u00e8 esibito in Giappone subito dopo il terremoto del 2011, tenendo 23 concerti nelle prefetture di Iwate, Fukushima e Miyagi. Successivamente ha organizzato numerose iniziative di beneficenza, tra cui un programma di concerti in ospedali, prigioni e rifugi per le popolazioni colpite da calamit\u00e0. \nHa collaborato e suonato con artisti quali Andrea Bocelli, Arnoldo Fo\u00e0, Ron, Carlos N\u00fa\u00f1ez e Tadao And\u014d, per il quale ha composto e diretto le musiche in occasione della sua \"lectio magistralis\" tenuta presso l'Universit\u00e0 di Bologna nel 2012.\nNel 2014 ha suonato assieme a Kento Masuda per la cerimonia annuale dell'Associazione dei Cavalieri di San Silvestro in Tivoli, dalla quale \u00e8 stato insignito del titolo di Cavaliere dell'Ordine di San Silvestro papa.\nIl 2 giugno 2019 ha ricevuto il conferimento dell\u2019onorificenza di Cavaliere dell\u2019Ordine \"Al Merito della Repubblica Italiana\".\nNel corso degli anni ha partecipato a lezioni divulgative nei conservatori e nelle universit\u00e0 per promuovere lo studio e il repertorio dell'arpa celtica, come al conservatorio di Tianjin in Cina, la NHK Music Hall aHiroshima, l'universit\u00e0 di Madras in India, le universit\u00e0 Alma Mater di Bologna, La Sapienza di Roma, Bocconi di Milano, il Conservatorio di Napoli e il Trinity College di Dublino."}
{"id": "5985338", "revid": "277947", "url": "https://it.wikipedia.org/wiki?curid=5985338", "title": "Oper am G\u00e4nsemarkt", "text": "L'Oper am G\u00e4nsemarkt (letteralmente \"Opera al mercato delle oche\") \u00e8 stato un teatro d'opera di Amburgo, in Germania, costruito nel 1678 su progetto di Girolamo Sartorio. Non era un teatro di corte, come quelli presenti in altre citt\u00e0. Chiunque poteva acquistare un biglietto, come a Venezia. La maggior parte delle opere rappresentate erano in lingua tedesca o con libretti tradotti, per intero o parzialmente, dalla lingua italiana.\nIl teatro venne abbattuto nel 1756, ma poi ricostruito nel 1765.\nStoria.\nAmburgo era una citt\u00e0 ricca e molto influenzata dalla guerra dei trent'anni.\nLa fondazione dell'Opera di Amburgo fu una iniziativa dell'avvocato, viaggiatore e aldermanno Gerhard Schott, che era stato colpito dalla lirica italiana, e Johann Adam Reincken, un organista della chiesa locale. Johann Theile, maestro di cappella di Cristiano Alberto di Holstein-Gottorp, che visse in esilio ad Amburgo negli anni 1675-1679 e 1684-1689, organizz\u00f2 la prima rappresentazione. \nPer la costruzione del teatro, una compagnia privata, incaric\u00f2 l'ingegnere e architetto italiano Girolamo Sartorio. Proteste e accuse da parte di alcuni ministri di Amburgo, prima e dopo l'apertura, andarono avanti per diversi anni, e sono conosciute come il primo \"Hamburger Teaterstreit\". Di queste polemiche si occup\u00f2 il librettista e scrittore Barthold Feind.\nL'inaugurazione avvenne il 2 gennaio 1678 con l'opera sacra di Johann Theile \"Adam und Eva\", seguita dall'opera di Nicol\u00f2 Minato e Antonio Sartorio con musica di Johann Wolfgang Franck, \"Cara Mustapha\" (1686) con Agostino Steffani, Carlo Pallavicino e Johann Sigismund Kusser (1793). A causa di una discussione con la direzione, Kusser organizz\u00f2 l'opera nel refettorio del Duomo locale.\nNel 1695 Reinhard Keiser divenne maestro di cappella fino al 1718; dal 1703 al 1707 fu anche il direttore del teatro. Nel 1703 Georg Friedrich H\u00e4ndel and\u00f2 da Halle ad Amburgo come violinista e clavicembalista, e durante e dopo una rappresentazione dell'opera \"Cleopatra\" ebbe luogo una sfida tra H\u00e4ndel e Johann Mattheson. Nel 1705 (?) H\u00e4ndel incontr\u00f2 Gian Gastone de' Medici, che lo invit\u00f2 a Pratolino.\nAgostino Steffani, Johann Mattheson, Georg Friedrich H\u00e4ndel, Nicolaus Adam Strungk, Johann Philipp F\u00f6rtsch, Georg Bronner, Johann Philipp Krieger, Georg Caspar Sch\u00fcrmann e Johann Georg Conradi composero Singspiele o opere barocche per l'Opera di Amburgo. C'erano rappresentazioni due o tre giorni alla settimana, e circa 90 spettacoli all'anno. La stagione lirica iniziava in inverno; in estate e durante le festivit\u00e0 religiose il teatro era chiuso. A causa dei lunghi cambi di scena, ogni rappresentazione durava da quattro a sei ore e per questo iniziava nel pomeriggio.\nNel 1722 Georg Philipp Telemann assunse la direzione del teatro, che tenne vino alla fine del 1738. Nel 1727, venne rappresentata la prima opera in lingua tedesca, \"Dafne\" di Heinrich Sch\u00fctz (andata perduta). From 1743 al 1750 il teatro venne utilizzato da Angelo Mingotti, per la rappresentazione di opere italiane di Johann Adolph Hasse e Giovan Battista Pergolesi. Christoph Willibald Gluck vi rappresent\u00f2 le sue opere nel 1748. Nel 1750 il teatro venne venduto.\nSecondo teatro.\nTra il 1767 e il 1770 Gotthold Ephraim Lessing fu il drammaturgo di quello che venne chiamato Deutsches Nationaltheater."}
{"id": "5985340", "revid": "62748", "url": "https://it.wikipedia.org/wiki?curid=5985340", "title": "Theater am G\u00e4nsemarkt", "text": ""}
{"id": "5985341", "revid": "3732", "url": "https://it.wikipedia.org/wiki?curid=5985341", "title": "Cesena War Cemetery", "text": ""}
{"id": "5985345", "revid": "125831255", "url": "https://it.wikipedia.org/wiki?curid=5985345", "title": "Ugo Pugliese", "text": "\u00c8 stato sindaco di Crotone dal 20 giugno 2016 al 4 dicembre 2019 e presidente della Provincia di Crotone dall'aprile 2018 al dicembre 2019.\nBiografia.\nSposato e padre di due figli, svolge da diversi anni l'attivit\u00e0 di agente assicuratore ed \u00e8 un appassionato di mare e sport. \u00c8 anche titolare di una societ\u00e0 di risk management per le aziende.\nCarriera politica.\nSi presenta come candidato a sindaco di Crotone alle elezioni amministrative del 5 giugno 2016 supportato da Enzo e Flora Sculco, con la coalizione di ispirazione centrista \"La Prossima Crotone\" costituita dalle liste civiche: \"i demoKRatici\", \"Crotone #inrete\", \"Araba Fenice\", \"Laboratorio Crotone\" e \"Popolari per Crotone\" (UDC) arrivando al ballottaggio del 19 giugno insieme alla candidata del PD Rosanna Barbieri e vincendo le elezioni con il 59,27% delle preferenze.\nControversie.\nIl 7 novembre 2019 viene disposto al sindaco Pugliese e all'assessore allo sport Giuseppe Frisenda il divieto di dimora dal procuratore della Repubblica di Crotone Giuseppe Capoccia; Pugliese inoltre \u00e8 indagato in un'inchiesta della Procura per il reato di turbata libert\u00e0 del procedimento di scelta del contraente in merito a delle irregolarit\u00e0 relative all'affidamento della gestione della locale piscina olimpionica comunale. Rassegna le dimissioni l'11 novembre 2019, decadendo dalla carica di sindaco \u2013 e contestualmente da quella di presidente della provincia \u2013 con la nomina del commissario Tiziana Costantino il successivo 4 dicembre."}
{"id": "5985346", "revid": "736476", "url": "https://it.wikipedia.org/wiki?curid=5985346", "title": "Nedelcho Beronov", "text": ""}
{"id": "5985348", "revid": "1382706", "url": "https://it.wikipedia.org/wiki?curid=5985348", "title": "Metodo del gradiente", "text": ""}
{"id": "5985350", "revid": "1442080", "url": "https://it.wikipedia.org/wiki?curid=5985350", "title": "Nedeljko", "text": "Origine e diffusione.\nIl prenome riprende il termine croato \"nedjelja\" o serbo \u043d\u0435\u0434\u0435\u0459\u0430 (\"nedelja\"), che significa \"domenica\".\nHa quindi sostanzialmente lo stesso significato dell'italiano Domenico.\nOnomastico.\nSi tratta di un nome adespota, cio\u00e8 privo di santo patrono. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "5985353", "revid": "736476", "url": "https://it.wikipedia.org/wiki?curid=5985353", "title": "Ne\u0111eljko", "text": ""}
{"id": "5985354", "revid": "2194936", "url": "https://it.wikipedia.org/wiki?curid=5985354", "title": "Antonfrancesco Vivarelli Colonna", "text": "Biografia.\nStudi e formazione.\nNato a Firenze, da famiglia aristocratica, dopo aver conseguito la maturit\u00e0 scientifica, frequenta per un anno l'Accademia navale di Livorno.\nIn seguito si iscrive alla Scuola superiore per interpreti e traduttori di Pisa, dove consegue il diploma professionale d'interpretariato parlamentare per inglese e tedesco. Avviatosi in un primo momento alla carriera di traduttore e interprete professionista, diviene ufficiale di complemento del reggimento \"Piemonte Cavalleria\" II di Villa Opicina, dal quale si congeda col grado di tenente nel 1998 per dedicarsi all'impresa agricola di famiglia nella Maremma grossetana.\nImpegno nel settore agricolo.\nIn seguito all'esperienza maturata nella gestione della tenuta di famiglia, Vivarelli Colonna inizia l'impegno sindacale in associazioni dedite alla salvaguardia del settore agricolo, agroalimentare e dell'allevamento. Nel 2011 viene eletto presidente di Confagricoltura della Provincia di Grosseto, poi riconfermato nel 2014. In Confagricoltura si distingue in particolar modo nella battaglia nazionale condotta contro l'IMU agricola, partita da Grosseto e poi estesa a tutto il territorio nazionale, che porter\u00e0 all'abolizione della tassa nel 2016.\nAltri incarichi coperti prima del 2016: presidente di Confagri e di Co.Agri, consigliere presso la Camera di commercio di Grosseto, consigliere presso Conserve Italia, presidente della sezione \"Colture industriali\" di Confagricoltura Toscana e presidente di Grossetofiere.\nCarriera politica.\nSindaco di Grosseto.\nNel gennaio 2016 Vivarelli Colonna entra in politica come indipendente, candidandosi a sindaco di Grosseto per le elezioni amministrative in rappresentanza di una coalizione di centro-destra formata da Lega Nord, Forza Italia, Fratelli d'Italia - Alleanza Nazionale e liste civiche. Al primo turno del 5 giugno raccoglie voti (39,50%) contro lo sfidante di centro-sinistra Lorenzo Mascagni che ottiene suffragi (34,52%). Al ballottaggio del 19 giugno vince con voti (56,38%).\nIl 22 giugno si insedia ufficialmente come sindaco di Grosseto. \nL'8 gennaio 2017 diventa presidente della Provincia di Grosseto, dopo aver vinto le elezioni provinciali prevalendo su Giancarlo Farnetani, sindaco di Castiglione della Pescaia e candidato del Partito Democratico. Si tratta della prima volta che la provincia di Grosseto \u00e8 presieduta da un esponente di destra.\nIl 6 marzo 2017 il sindaco firma con il presidente del consiglio Paolo Gentiloni l'accordo con il quale il governo si impegna a stanziare circa 11 milioni di euro per la riqualificazione delle periferie riguardanti il progetto presentato dal Comune di Grosseto nell'ambito del \"Bando delle periferie\" indetto nel 2016 dal Governo Renzi.\nIl 22 luglio 2018 \u00e8 stato eletto vicepresidente toscano dell'Unione delle province d'Italia, mentre dal 2 aprile 2019 \u00e8 vicepresidente del Consiglio delle autonomie locali per la Toscana.\nAlle comunali del 3-4 ottobre 2021 viene rieletto al primo turno con il 56,2% dei voti, sostenuto da Lega, Forza Italia, Fratelli d'Italia e dalla sua lista civica."}
{"id": "5985356", "revid": "736476", "url": "https://it.wikipedia.org/wiki?curid=5985356", "title": "Nedel\u010do", "text": ""}
{"id": "5985358", "revid": "6923", "url": "https://it.wikipedia.org/wiki?curid=5985358", "title": "McFarlane Toys", "text": "McFarlane Toys \u00e8 una societ\u00e0 statunitense, sussidiaria della Todd McFarlane Productions Inc., che produce giochi e giocattoli. La societ\u00e0 venne fondata nel 1994 dal fumettista Todd McFarlane e produce modelli altamente dettagliati di personaggi cinematografici e televisivi, dei fumetti, storici, musicali, videoludici e sportivi.\nStoria.\nNel 1994 Todd McFarlane collaborava con la Mattel per produrre delle action figure basate sui personaggi dei suoi fumetti. Quando le due parti non trovarono un accordo, McFarlane decise di fondare la propria compagnia di giocattoli. Originariamente chiamata \"Todd's Toys\", la societ\u00e0 prese la denominazione attuale nel 1995 dietro pressioni della Mattel, che temeva il nome della nuova azienda avrebbe potuto essere confuso con il nome del fratello minore della bambola Barbie, da loro prodotto.\nLa produzione inizi\u00f2 con una linea di action figure basate sul fumetto di \"Spawn\", per poi espandersi a molti altri brand quali \"The Simpsons\" e \"Movie Maniacs\" (linea che comprendeva action figure di svariate icone horror come Freddy Krueger, Jason Voorhees, Michael Myers, Norman Bates, Leatherface, ecc...), oltre a statuine di celebri giocatori di basket e baseball, e personaggi dei videogiochi (\"Soulcalibur\", \"Onimusha\" e \"Metal Gear Solid\"). Una delle pi\u00f9 recenti e fortunate linee di giocattoli \u00e8 quella dedicata alla serie televisiva \"The Walking Dead\".\nDiscorso a parte merita le serie di action figure dedicata a partire dal 1997 a celebri icone della musica rock quali Kurt Cobain, KISS, The Beatles (in versione cartoni animati di \"Yellow Submarine\"), Rob Zombie, Alice Cooper, Ozzy Osbourne, Metallica, Slash, Iron Maiden, Jimi Hendrix, Freddie Mercury ed Elvis Presley.\nLa caratteristica principale dei prodotti, oltre al grande dettaglio e attenzione ai particolari, fu un taglio \"pi\u00f9 adulto\" della action figure stesse, indirizzate maggiormente ad un pubblico di collezionisti piuttosto che a bambini.\nControversie.\nNel corso degli anni, la McFarlane si \u00e8 attirata anche parecchie critiche per l'efferatezza di alcune action figure con rappresentazione di torture, mutilazioni, bondage e sangue. Classico esempio fu la serie \"6 Faces of Madness\", che raccoglieva alcuni dei pi\u00f9 crudeli personaggi della storia come Jack lo squartatore, Attila, Erzs\u00e9bet B\u00e1thory, Vlad Tepes, Rasputin, e Billy the Kid.\nAlcuni prodotti sono stati anche fatti oggetto di boicottaggi per le tematiche trattate, come l'articolo \"Death Row Marv\", raffigurante il personaggio principale della graphic novel \"Sin City\" seduto su una sedia elettrica, e con un interruttore che permette agli acquirenti di \"giustiziare\" il personaggio. Altro caso, fu l'action figure di Austin Powers, criticata per il linguaggio scurrile che poteva essere emesso dal giocattolo, ed \u00e8 scritto sulla confezione."}
{"id": "5985361", "revid": "124123", "url": "https://it.wikipedia.org/wiki?curid=5985361", "title": "Elia Lombardini", "text": "Biografia.\nNonostante la precoce morte del padre, cremonese, che lasci\u00f2 la famiglia in gravi difficolt\u00e0 economiche, Lombardini si iscrisse all'Universit\u00e0 degli Studi di Pavia nel 1813 seguendo il curriculum di studi matematici, laureandosi per\u00f2 presso l'Universit\u00e0 di Bologna come allievo di Giuseppe Venturoli. Poco dopo ottenne un incarico come aiuto-ingegnere presso il Consorzio degli arginisti cremonesi e, nel 1839 si trasfer\u00ec a Milano dove svolse le funzioni di ispettore aggiunto per le Acque e divenne membro del Regio Istituto Lombardo di Scienze, Lettere ed Arti, divenendo inoltre amico di Carlo Cattaneo.\nDivenuto direttore generale dei lavori pubblici in Lombardia, non pot\u00e9 partecipare all'insurrezione di Milano del 1848 a causa di una malattia contratta durante una missione nel Ducato di Modena. Dalla lunga malattia non si riprese mai completamente e nel 1856 ottenne di essere collocato in anticipo a riposo anche per proseguire gli studi di ingegneria a cui non si era mai potuto completamente dedicare come avrebbe voluto. \nLo stesso anno l'Impero austriaco gli confer\u00ec l'onorificenza dell'Ordine Imperiale della Corona di Ferro.\nMor\u00ec a Milano nel 1878."}
{"id": "5985362", "revid": "287204", "url": "https://it.wikipedia.org/wiki?curid=5985362", "title": "Pinkification", "text": "Pinkification, dall'inglese \"pink\" + \"-ification\", \u00e8 un neologismo utilizzato per indicare il processo per cui un prodotto o un servizio si avvale del colore rosa per attrarre il pubblico femminile. \nSi tratta di una vera e propria \"conversione cromatica\" che in alcuni casi comprende anche una caratterizzazione formale con linee morbide, curvilinee ecc. e una maggiore presenza di decorazioni come pattern, elementi iconici (fiori, cuori e altri segni) ed effetti (glitter).\nQuesto processo \u00e8 frequente nel caso di prodotti rivolti alle donne, sia che appartengano a categorie merceologiche dedicate (prodotti di bellezza o per la cura del corpo), sia nel caso di prodotti tipicamente rivolti a entrambi dei quali \u00e8 offerta (o suggerita) una \"versione femminile\", ad esempio automobili (Fiat 500 Barbie), telefoni (I-phone rosa) e altri oggetti tecnologici (macchine fotografiche, laptop ecc.). La stessa strategia si riscontra, anche se con obiettivi differenti, nel caso di servizi e di campagne dedicate, come avviene ad esempio per il simbolo internazionale di lotta contro il tumore al seno (nastro rosa) e altre iniziative.\nSpesso il processo di \"pinkification\" \u00e8 usato in modo strumentale per avvicinare, in particolare le bambine, a settori nei quali si trovano sotto-rappresentate, come ad esempio nell'ambito delle STEM (acronimo di Science, Technology, Engineering and Math) e della programmazione.\nCaratteristiche e definizione del fenomeno.\nL'associazione tra rosa e femminile, in particolare nel contesto occidentale, \u00e8 molto radicata, sebbene non molto lontana nel tempo. Fino agli anni trenta e quaranta del secolo scorso il rosa, assimilato al rosso, era utilizzato preferibilmente per l'abbigliamento dei maschi, mentre il blu ritenuto pi\u00f9 freddo e \"calmo\" per le bambine, anche se questo non rappresentava una regola.\nFu nel corso degli anni cinquanta che il rosa passando dalla moda, al cinema e al design (arredo ed elettrodomestici) afferm\u00f2 la sua associazione con il femminile. \nNel 2015, Jennifer Wright, ha pubblicato il video \"\"How did pink become a girly color?\" (visibile su YouTube) che racconta la storia di questo colore ripercorrendo alcune tappe fondamentali. Va detto che il rosa non vedeva ancora un uso rigido come oggi, ma rappresentava per le bambine una possibile scelta.\nSi ritiene che a partire dagli anni ottanta, con la diffusione della diagnosi prenatale e della possibilit\u00e0 di conoscere il sesso del nascituro, si impose la classica divisione di rosa (per le bambine) e blu (per i bambini) di pari passo a una serie di associazioni stereotipate legate all'infanzia in relazione al genere, testimoniate da strategie di marketing che nel tempo sono divenute sempre pi\u00f9 sofisticate.\nL'utilizzo del colore rosa \u00e8 strettamente connesso al \"Gendered marketing\", una strategia di mercato nata negli Stati Uniti che si basa sulla segmentazione del target, e sul posizionamento dei prodotti in base al genere, con l'obiettivo di ottenere un aumento delle vendite in sostituzione del prodotto originario non differenziato. Nonostante questa strategia offra la possibilit\u00e0 di introdurre sul mercato prodotti e servizi pi\u00f9 sensibili alle esigenze di genere (femminile...maschile) \u00e8 oggetto di critiche e polemiche perch\u00e9 in molti casi l'eccessiva diversificazione, laddove non necessaria, pu\u00f2 risultare discriminante, limitando l'accesso ad alcuni prodotti e la libera espressione.\nA questo proposito \u00e8 interessante il video \"Gendered Marketing\"\" di Kirsten Drysdale and Zoe Norton Lodge, dalla serie Tv \"Checkout\", che con ironia mette in luce le contraddizioni di questo tipo di strategie.\nLa \"pinkfication\" \u00e8 un trend molto diffuso anche nell'ambito dei giochi e dei programmi educativo scientifici rivolti alle bambine (per ridurre il divario di genere e quello digitale); il tentativo di \"ingentilire\" questo tipo di attivit\u00e0 rendendole pi\u00f9 attrattive su un piano estetico risulta molto controverso nonostante alcune tra queste possano essere ritenute come \"buone pratiche\" (vedi ad esempio i giochi per future ingegnere Goldie Blox).\nAspetti problematici e criticit\u00e0.\nIl fenomeno \"pinkification\" \u00e8 controverso perch\u00e9 solleva alcuni interrogativi parte del dibattito intorno alle teorie evolutasi all'interno degli studi di genere.\nAd esempio, assumere che il rosa piaccia a tutte le donne e bambine \u00e8 concorde all'approccio essenzialista, in gran parte contestato, per cui le differenze tra maschi e femmine sono da considerarsi naturali, universali e immodificabili; in parte sostenuto anche da alcune ricerche nell'ambito delle neuroscienze e del neuromarketing tanto discusse da aver portato alla definizione di \"neurosessismo\".\nL'altra prospettiva, in parte avversa alla prima, coincide con l'approccio socio-culturale per cui l'identit\u00e0 di genere \u00e8 la risultante di un processo di costruzione sociale nel quale \u00e8 importante considerare le cause e i processi storici e culturali, che in questo caso hanno portato all'associazione tra rosa e femminile, e le relative implicazioni.\nL'utilizzo di questo colore come \"dedicato\" pu\u00f2 essere letto in due prospettive divergenti. Da una parte il rosa pu\u00f2 connotare il femminile come una \"categoria a parte\", eccezione, e deviazione dalla norma (assunta come maschile) sia nelle merci sia pensando ad esempio al romanzo rosa, alle \"quote rosa\", il \"pink power\" ecc.; da un'altra parte per\u00f2, pu\u00f2 essere interpretato come l'appropriazione del femminile in un mondo di merci pensate al maschile che accresce la visibilit\u00e0 delle donne, irrompendo addirittura nello spazio fisico, e in pi\u00f9 in generale l'affermazione del femminile.\n\u00c8 chiaro che se l'associazione simbolica tra rosa e femminile pu\u00f2 ritenersi semplicemente il risultato di una libera scelta e della preferenza di molte, prescindendo da un'imposizione massificata, questo non \u00e8 altrettanto vero nel caso dei prodotti rivolti alle bambine.\n\"Pinkification\" \u00e8 un trend che, soprattutto a partire dagli anni 2000, ha coinvolto il mercato dell'infanzia e in particolare dai prodotti in ambito prenatale a quelli per l'adolescenza, immergendo bambine e ragazze in un mondo di oggetti (vestiti, accessori, giocattoli ecc.) completamente rosa. Questo risulta problematico se la presenza del colore rosa diviene prescrittiva, orientando le scelte delle bambine verso l'utilizzo di alcuni oggetti al contrario di altri. Inoltre, in alcuni casi, il rosa assume una dimensione \"ammiccante\" prossima a quella che assume per le donne adulte, rischiando di avvicinare le pi\u00f9 piccole ad immaginari lontani dall'innocenza e spensieratezza dell'infanzia, come quelli di piccole Lolita, proiettandole anticipatamente in una vita adulta. Un caso eclatante \u00e8 stato il lancio sul mercato della linea di lingerie per bambine \"Boobs &amp; Bloomers\" (in vendita anche in Italia ma poi ritirata) che presentava alcune bambine ritratte in atteggiamenti provocanti e la presenza del colore rosa con funzione attenuativa, eufemistica. La prossimit\u00e0 di linguaggio che si attua attraverso la presenza di questo colore, azzera le differenze tra le et\u00e0, rendendo spesso confuse le linee di confine tra quelle che sono bambine-donne e donne-bambine. Adultizzazione per le prime e infantilizzazione per le seconde.\nIn relazione a questo, \u00e8 opportuno considerare come il rosa (opposto all'azzurro nell'infanzia) permane nella vita della donna, evidenziando una mancata crescita, e rendendo esplicito il bisogno di distinguersi laddove il maschile \u00e8 dato.\nUn altro aspetto interessante e dibattuto \u00e8 l'uso del colore rosa per rendere alcuni prodotti \"pi\u00f9 interessanti\" per le donne (un esempio sono i prodotti \"little pink tools\" ): se da un lato questa strategia pu\u00f2 facilitare e favorire l'accesso per donne e bambine ad ambiti occupazionali tradizionalmente rivolti al maschile, dall'altro rischia di perpetuare stereotipi di genere e il modello di \"segregazione\" e di divisione tra i due sessi.\nDalla ricerca \"Why pinkification matters?\" della Dr. Rebecca Hains (docente in pubblicit\u00e0 e studi sui media, Salem State University), gli aspetti pi\u00f9 problematici di questo fenomeno in relazione ai bambini, non sono legati di per s\u00e9 al colore rosa, ma all'utilizzo strumentale di questo colore che:\nIniziative e campagne di contrasto.\nNel corso degli anni sono nate molte iniziative di contrasto al fenomeno della pinkification, di cui moltissime sono rivolte all'infanzia.\nTra queste ricordiamo: \nBibliografia.\n\"Contemporary Women at the Movies\". New York: Routledge."}
{"id": "5985367", "revid": "265038", "url": "https://it.wikipedia.org/wiki?curid=5985367", "title": "Coppa delle Coppe 1994-1995 (hockey su pista)", "text": "La Coppa delle Coppe 1994-1995 \u00e8 stata la 19\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio l'8 febbraio e si \u00e8 concluso il 22 aprile 1995. Il titolo \u00e8 stato conquistato dagli italiani del per la terza volta nella loro storia sconfiggendo in finale i connazionali dell'. In quanto squadra vincitrice, il Roller Monza ha ottenuto anche il diritto di partecipare alla Supercoppa d'Europa."}
{"id": "5985368", "revid": "124123", "url": "https://it.wikipedia.org/wiki?curid=5985368", "title": "Girolamo Sartorio", "text": " I suoi progetti neoclassici erano basati sull'architettura palladiana. Era un noto esperto nell'installazione di attrezzature e macchinari per i palcoscenici teatrali e ha anche lavorato come costruttore o consulente per la costruzione di diversi teatri d'opera, come l'Oper am G\u00e4nsemarkt ad Amburgo. Egli \u00e8 anche accreditato del progetto iniziale dell'opera di Lipsia e della costruzione dell'opera di Praga.\nBiografia.\nEra il fratello dei compositori veneziani Antonio Sartorio (1630\u20131680) e Gasparo Sartorio (1625\u20131680). Nel 1673 spos\u00f2 Emerantia Gertrud von Wintheim, figlia di Erich von Wintheim, ad Hannover, e divenne cittadino del principato nel 1674.\nTra il 1667 ed il 1685 Sartorio fu l'amministratore degli edifici (in lingua tedesca \"Bauverwalter\") al servizio di Giovanni Federico di Brunswick-L\u00fcneburg e poi di Ernesto Augusto di Brunswick-L\u00fcneburg ad Hannover. In quel periodo realizz\u00f2 importanti progetti di costruzione che abbellirono la citt\u00e0, tra cui l'ampliamento dei Giardini reali di Herrenhausen e del palazzo di Leineschloss, dove realizz\u00f2 un teatro e lavor\u00f2 alle decorazioni esterne, all'ala Kapuzinerfl\u00fcgel e alla cappella di corte. Inoltre progett\u00f2 il ponte del Leineschloss sul fiume Leine e la Neust\u00e4dter Kirche, costruita nel periodo 1667-1670 come una delle prime a navata unica. Realizz\u00f2 un progetto per la fontana Parna\u00dfbrunnen di Neust\u00e4dter Markt nel 1671. Nel corso della sua permanenza ad Hannover scrisse un rapporto sulla costruzione della biblioteca Wolfenb\u00fcttel, su richiesta di Gottfried Wilhelm Leibniz, all'epoca bibliotecario in quella citt\u00e0.\nSartorio fu incaricato di progettare il primo teatro d'opera pubblico in Germania e primo teatro d'opera ad Amburgo, l'Oper am G\u00e4nsemarkt, del quale costru\u00ec il palcoscenico.Il teatro venne inaugurato nel 1678.Negli anni 1692/93 fu a Lipsia, dove costru\u00ec il primo teatro d'opera della citt\u00e0 sul Br\u00fchl, inaugurato nel 1693. Dal 1696 oper\u00f2 ad Erfurt come \"Oberbaumeister\", responsabile degli edifici militari dal 1704."}
{"id": "5985376", "revid": "94420800", "url": "https://it.wikipedia.org/wiki?curid=5985376", "title": "Oxenstierna", "text": "Gli Oxenstierna \u00e8 un'antica casata svedese originaria della regione dello Sm\u00e5land nella Svezia meridionale, le cui origini possono farsi risalire fino al XIV secolo. Gli Oxenstierna ebbero vasti possedimenti nelle regioni storiche dello S\u00f6dermanland e dell'Uppland, dei quali goderono per tutto il medioevo ed il rinascimento. Nel XV secolo la casata detenne il titolo della reggenza di Svezia durante il periodo turbolento della cosiddetta Unione di Kalmar. La famiglia inizi\u00f2 ad adottare il nome nobiliare a partire verso la fine del XVI secolo, mentre gli esponenti della casata che precedono questo periodo si videro assegnare il nome della casata da storici successivi. \nDiversi sono stati gli esponenti della casata ad assurgere a cariche importanti, primo fra tutti il Lord Cancelliere Axel Oxenstierna, un personaggio molto potente durante l'epoca dell'Impero svedese del XVII secolo."}
{"id": "5985377", "revid": "439868", "url": "https://it.wikipedia.org/wiki?curid=5985377", "title": "Francesco Domenico De Lorenzo", "text": "Biografia.\nNato da Alfredo, medico-chirurgo di famiglia siciliana in Sardegna dal 1693, e da Anna Falcucci, docente di filosofia di famiglia corso toscana, nipote di Francesco Domenico Falcucci e cugino di Giovanni de Lorenzo, fu amico di Dino Buzzati, Giuseppe Terragni, Alfredo Ottaviani, Gaetano Marzotto, Enrico Mattei, Antonio Gutierrez, Zeno Col\u00f2.\nLiceale, entr\u00f2 nel Partito Fascista e partecip\u00f2 alla marcia su Roma (1922). Studente in Giurisprudenza all'Universit\u00e0 di Padova, fu presidente territoriale del Gruppi universitari fascisti. Fece parte del Direttorio Federale del Fascismo e fu comandante territoriale della Legione Avanguardie. Ufficiale della Milizia volontaria per la sicurezza nazionale, fu istruttore di sci nei corsi sciatori e si afferm\u00f2 nei campionati della Milizia e in gare nazionali. Svolse il servizio militare come sottotenente di Artiglieria del Regio Esercito (1924-1928).\nDopo la laurea (1928), lavor\u00f2 nello studio di Francesco Carnelutti (1928-1930). Vinse i concorsi nelle amministrazioni dell'Interno e della Giustizia del Regno d'Italia. Nipote di prefetto opt\u00f2 per la carriera prefettizia. Fu consigliere di prefettura a Vicenza, Belluno e Como (1930-40). \nUfficiale di artiglieria durante la seconda guerra mondiale, al rientro dal fronte, dopo la costituzione della RSI, il Ministero dell\u2019Interno del \"governo insurrezionale\", lo trasfer\u00ec a Ferrara come consigliere del prefetto Enrico Vezzalini e poi a Treviso.\nDopo la guerra, fu prefetto vicario di Vercelli e Venezia (1951-1954), prefetto di II e I Classe della Repubblica italiana di Nuoro, Macerata, Catanzaro e Livorno nel periodo delle proteste contro il governo Tambroni, quando si verificano gravi scontri tra la popolazione e i paracadutisti della Brigata Folgore di stanza in citt\u00e0 (1954-63) e rappresentante del governo in Sardegna (1963-65). \nMor\u00ec a cinquantasette anni per i postumi di una rovinosa caduta da cavallo. \u00c8 sepolto nel cimitero monumentale di Bonaria, dove una scultura di Pinuccio Sciola orna la sua tomba."}
{"id": "5985386", "revid": "247222", "url": "https://it.wikipedia.org/wiki?curid=5985386", "title": "Cuvilli\u00e9s Theater", "text": ""}
{"id": "5985388", "revid": "4193", "url": "https://it.wikipedia.org/wiki?curid=5985388", "title": "Nikolaj Gri\u0161evi\u010d Kapustin", "text": ""}
{"id": "5985390", "revid": "81543654", "url": "https://it.wikipedia.org/wiki?curid=5985390", "title": "De Natura Deorum", "text": ""}
{"id": "5985393", "revid": "767487", "url": "https://it.wikipedia.org/wiki?curid=5985393", "title": "Quando l'amore parla", "text": "Quando l'amore parla (\"The Princess and the Plumber\") \u00e8 un film del 1930 diretto da Alexander Korda e John G. Blystone (quest'ultimo non accreditato), tratto dal racconto breve \"The Princess and the Plumber\" di Alice Duer Miller pubblicato su \"The Saturday Evening Post\" nel dicembre 1929.\nTrama.\nUn principe caduto in disgrazia spera di recuperare il suo prestigio dando in sposa la figlia ad un barone. La principessa finir\u00e0 invece per innamorarsi di un giovane idraulico americano.\nDistribuzione.\nIl film venne distribuito nelle sale statunitensi a partire dal 21 dicembre 1930."}
{"id": "5985395", "revid": "110157", "url": "https://it.wikipedia.org/wiki?curid=5985395", "title": "UEFA Champions League 2016-2017 (qualificazioni)", "text": "Le qualificazioni alla UEFA Champions League 2016-2017 sono iniziate il 28 giugno 2016 e sono terminate il 3 agosto 2016. Hanno partecipato a questa prima fase della competizione 51 club: 15 di essi si sono qualificati al successivo turno di spareggi, composto da 20 squadre.\nPrimo turno.\nSorteggio.\nPartecipano al primo turno 8 squadre. Il sorteggio \u00e8 stato effettuato il 20 giugno 2016, insieme a quello per il secondo turno.\nTerzo turno.\nSorteggio.\nPartecipano al terzo turno 30 squadre. Il sorteggio \u00e8 stato effettuato il 15 luglio 2016.\nRisultati.\nTabella riassuntiva.\n!colspan=11|Campioni\n!colspan=6|Piazzate"}
{"id": "5985398", "revid": "125034121", "url": "https://it.wikipedia.org/wiki?curid=5985398", "title": "Adventures in Babysitting", "text": "Adventures in Babysitting (\"Adventures in Babysitting\") \u00e8 un film per la televisione del 2016, \"remake\" del film degli anni ottanta \"Tutto quella notte\".\nIl film \u00e8 diretto da John Schultz ed \u00e8 andato in onda il 24 giugno 2016 negli Stati Uniti su Disney Channel, mentre in Italia il 17 settembre dello stesso anno sulla rete televisiva omonima. Un'anteprima del film \u00e8 stata mostrata nella settimana del 29 agosto dello stesso anno sul canale italiano.\nTrama.\nJenny Parker e Lola Perez sono due ragazze liceali dai caratteri totalmente diversi: la prima \u00e8 responsabile, pacata e ordinata, mentre la seconda \u00e8 molto estroversa e dal carattere ribelle. L'unica cosa che per\u00f2 le accomuna \u00e8 la forte passione per la fotografia e per l'arte.\nEd \u00e8 questo a portarle ad incontrarsi ad una mostra di fotografia tenuta dal signor Vasquez. Tra le due nasce subito una forte antipatia e dopo uno scontro, le due ragazze si scambiano i telefonini erroneamente.\nFuori dalla sede della mostra, Lola riceve perci\u00f2 una telefonata sul cellulare dell'altra da parte della signora Anderson, insegnante di Jenny, che le chiede di badare ai suoi tre figli per una serata. Lola, fingendosi un'amica di Jenny, accetta cos\u00ec da poter ricevere i soldi che le servono a pagare una multa. Seguentemente arriva una telefonata da parte di Zac, un ragazzo di cui Jenny \u00e8 innamorata, che le chiede di accompagnarla ad un concerto. Lola si finge Jenny e rifiuta l'invito, deludendo profondamente il ragazzo.\nArriva la sera e mentre Jenny si reca dai signori Cooper per badare alle loro piccole figlie, Emily e Katy, Lola arriva dagli Anderson dove conosce Trey, Bobby e AJ, i figli dispettosi della famigliola.\nLa serata per le due ragazze sembra andare per il meglio ma sotto la mancata sorveglianza di Lola, Bobby crea un incendio in cucina e Trey fugge. AJ chiama inavvertitamente Jenny, che arriva dagli Anderson portandosi dietro le due bambine, infuriata nei confronti di Lola. Dopo un litigio le due ragazze si accorgono che Trey \u00e8 fuggito e sono costrette ad andare tutti insieme a cercarlo in citt\u00e0.\nAlla ricerca di Trey il gruppetto arriva da un disonesto venditore di biglietti, il quale si dice abbia venduto un biglietto al fuggiasco. L\u00ec, Bobby libera inavvertitamente un raro furetto zaffiro, scatenando la furia del negoziante, che li insegue fino ad una pizzeria dove il gruppo ritrova Trey. Dopo che Jenny accompagna Katy in bagno, Lola le dice che Emily sta facendo un tatuaggio semipermanente. Dopodich\u00e9 Tiny e il fuggiasco arrivano alla pizzeria per acciuffare i ragazzi, questi ultimi si nascondono in una lavanderia, dalla quale riescono a scappare grazie all'aiuto di Trey che ha proposto di scendere gi\u00f9 per una catena per salvarsi, e a Lola che riesce ad intrappolare i due criminali in una lavatrice.\nI sette arrivano davanti ad un mercatino e Lola decide di vendere il biglietto che Trey aveva acquistato per cento dollari, dato che devono riavere indietro la macchina nuova degli Anderson che gli \u00e8 stata sequestrata e chiede ad AJ di tenere d'occhio la sua macchina fotografica. L\u00ec, per\u00f2, Lola viene beccata da un poliziotto che l'arresta, in quanto vendere biglietti senza licenza \u00e8 illegale. I ragazzi la seguono.\nArrivata alla stazione, Lola spiega al poliziotto che l'arrestata cos'\u00e8 successo, anche se quest'ultimo non le crede minimamente, ma la ragazza riesce a scappare grazie all'aiuto dell'agente James, un giovane poliziotto che l'aveva multata la stessa mattina. Nel frattempo anche gli altri arrivano alla stazione. Vedendo Jenny preoccupata, Emily chiede se possono chiedere aiuto o ai genitori o agli amici della ragazza, ma proprio in quel momento Jenny si rende conto che Emily si \u00e8 tinta i capelli di verde, rimproverandola e dicendole che non \u00e8 nient'altro che una ragazza irresponsabile ed immatura. Offesa, Emily decide di chiamare la madre dicendole tutta la verit\u00e0. Nel frattempo, due squadre avversarie di roller derby entrano nella stazione di polizia, ed AJ si rende conto che una delle giocatrici \u00e8 Jailor Swift, il suo idolo e decide di fare una foto insieme a tutte loro.\nUsciti dalla stazione, Jenny e Lola si mettono a discutere, mentre Tiny tenta di rubare la fotocamera da AJ, che per\u00f2 riesce a mettere KO grazie alla mossa di Jailor Swift. Inizia cos\u00ec un lungo inseguimento per la citt\u00e0, nel quale partecipano anche i ragazzi, dopo aver rubato l'auto dei due ladri, nel tentativo di seguire e salvare la bambina. Una volta messi i due al tappeto, i ragazzi s'imbucano sul palco sul quale rappano facendo impazzire il pubblico.\nUna volta usciti, Jenny chiede scusa ad Emily per quello che le ha detto, mentre quest'ultima confessa a Jenny che ha chiamato i suoi genitori, inconsapevoli che questi ultimi li stanno cercando per davvero credendo che siano stati arrestati. Non sapendo che sono usciti, Katy propone di andare al planetario per prendere 100 dollari dalle tasche del cappotto di sua madre. Arrivati, Jenny si rende conto che Katy ha rubato gli orecchini di diamante della mamma, nonostante le fosse stato proibito.\nDopo essersi rifugiati in cucina, Bobby prende il posto di uno chef appena dimesso, riuscendo a trovare l'ingrediente giusto sia per il dessert che per i suoi cupcake. Nel frattempo, Lola va in incognito a rubare i soldi grazie all'aiuto di Jenny e Katy. Tiny e il fuggiasco li seguono e, dato che quest'ultimo si \u00e8 portato il furetto vengono scoperti e arrestati. Dopo essere usciti, Jenny e Lola stanno cominciando a legarsi e Lola confessa a Jenny della chiamata di Zac, deludendo profondamente quest'ultima.\nPer sistemare le cose, Lola porta Jenny e i bambini al concerto. L\u00ec, Jenny chiede scusa a Zac per l'equivoco e i due fanno pace. Dopodich\u00e9, il gruppo scopre che gli Anderson stanno tornando a casa. Dopo aver recuperato l'auto di Helen, i ragazzi tornano a casa, ma un terribile scenario li accoglie: la cucina devastata, bolle e schiuma che escono dalla lavatrice e la cagnolina di casa Anderson tutta sporca. Grazie ad un ottimo lavoro di squadra, il team riesce a pulire tutto. Prima di andarsene, Trey, Bobby, AJ, Emily e Katy (i bambini) ringraziano le due ragazze per la fantastica serata trascorsa e congratulandosi con loro per essere le migliori babysitter al mondo.\nDopo che Lola parte, viene fermata dall'agente James che le propone un appuntamento. Una volta portate Emily e Kate a casa, Jenny incontra nuovamente Zac e i due decidono di uscire.\nIl giorno seguente Lola chiede a Jenny di aiutarla per l'ammissione al college e Jenny le chiede di mandarle le foto della serata trascorsa insieme e la ragazza risponde che le mander\u00e0 sia a lei che ai bambini. Il film si conclude con i protagonisti che guardano con gioia le foto della loro grande avventura (compresa Helen che rimane un po' perplessa dopo aver visto una foto di Trey che lava la loro cucciolotta).\nPersonaggi\nJenny Parker: una studentessa del college molto ordinata, intelligente e tranquilla. \u00c8 un'eccellente babysitter e innamorata di Zack Chase. Scambier\u00e0 per errore il suo cellulare con quello di Lola, ma, durante l'avventura, comincer\u00e0 a fidarsi di lei e diventeranno migliori amiche\nLola Perez: una studentessa del college molto vivace, impulsiva e amante del divertimento. Odia le regole ma in compenso ha un'enorme passione per la fotografia. Possiede infatti una macchina fotografica dalla quale non si separa mai. Dopo aver scambiato il suo cellulare con quello di Jenny, mente per fare da babysitter agli Anderson per pagare una multa. All'inizio non sopporta la natura precisa du Jenny, ma col tempo che passeranno insieme riuscir\u00e0 ad apprezzarla e diventer\u00e0 la sua migliore amica.\nEmily Cooper: figlia primogenita dei Cooper e sorella maggiore di Katy. \u00c8 segretamente ma follemente innamorata di Trey Anderson. Nonostante sia molto bella a detta di tutti, si crede invisibile agli occhi degli altri per questo si fa un tatuaggio e si fa tingere i capelli di verde per farsi notare. Nonostante le azioni incoscienti, \u00e8 molto intelligente e ama molto le avventure e divertirsi.\nKaty Cooper: adorabile secondogenita dei Cooper e sorella minore di Emily. Ama la moda ed ama gli orecchini di diamanti di sua madre, che ruba di nascosto durante la sua assenza. \u00c8 molto dolce, gentile e premurosa e consola Jenny quando non ha idea di come uscire dal l'orrenda situazione in cui si cacciano loro due e gli altri.\nTrey Anderson: figlio primogenito degli Anderson e fratello maggiore di Bobby ed Allison. \u00c8 un ragazzino molto impulsivo ma gentile. Emily ha una cotta stratosferica per lui. Scappa di casa per andare al concerto degli Psychic Rockets ma viene recuperato dai ragazzi alla pizzeria di Mario, la sua pizzeria preferita, mentre chiacchierava con i suoi amici.\nBobby Anderson: figlio secondogenito degli Anderson e fratello minore di Trey e maggiore di AJ. Adora cucinare ed \u00e8 un esperto arte culinaria. Da fuoco involontariamente alla cucina di casa Anderson sotto la \"sorveglianza\" di Lola. Trover\u00e0 l'ingrediente giusto per i suoi cupcake quando prender\u00e0 il posto dello chef del ristorante al planetario. \u00c8 molto intelligente e simpatico.\nAllison \"AJ\" Anderson: figlia terzogenita degli Anderson e sorella minore di Trey e Bobby. La sua pi\u00f9 grande passione \u00e8 quella del roller derby. \u00c8 un maschiaccio e va sempre in giro con casco e pattini. Nonostante la giovanissima et\u00e0, \u00e8 una ragazzina incredibilmente coraggiosa, specialmente quando pattina per tutta la citt\u00e0 da sola nella speranza di scappare da Tiny e dal suo scagnozzo. Nonostante all'inizio non sopporti Lola, diventer\u00e0 una sua grande amica.\nProduzione.\nLa decisione per la creazione del film \u00e8 avvenuta fin dal 2007. Inizialmente il film doveva avere come protagonista Raven-Symon\u00e9, che per\u00f2 non accetto. Pertanto la scelta cadde su Miley Cyrus, ma anch'essa rifiut\u00f2.\nSoltanto nel 2015 la scelta dei due ruoli cade su Sabrina Carpenter e Sofia Carson con il titolo provvisorio di \"Further Adventures in Babysitting\", poi cambiato semplicemente in \"Adventures in Babysitting\".\nLe riprese iniziarono il 2 marzo 2015 a Vancouver (Columbia Britannica) e terminarono il 18 aprile 2015.\nTrasmissione.\nIl primo video del film negli Stati Uniti \u00e8 stato trasmesso il 9 ottobre 2015 durante la prima del film Disney per la televisione \"Mia sorella \u00e8 invisibile!\", mentre il video ufficiale \u00e8 andato in onda il 12 febbraio 2016. Il film, sotto il titolo di \"Adventures in Babysitting\", \u00e8 stato trasmesso in prima televisiva il 24 giugno 2016, insieme alla serie Bizaardvark, anche se \u00e8 stato reso disponibile una settimana prima su WATCH Disney Channel.\nIn Italia il primo video del film \u00e8 stato trasmesso il 20 giugno 2016 con il titolo provvisorio di \"Babysitter Adventures\" e successivamente col titolo originale. Il film \u00e8 stato trasmesso il 17 settembre insieme al primo episodio della serie \"Harley in mezzo\"."}
{"id": "5985399", "revid": "292162", "url": "https://it.wikipedia.org/wiki?curid=5985399", "title": "UEFA Champions League 2016-2017", "text": "La UEFA Champions League 2016-2017 \u00e8 stata la 62\u00aa edizione (la 25\u00aa con la formula attuale) della Champions League, organizzata dalla UEFA, disputata tra il 28 giugno 2016 e il 3 giugno 2017, con la finale al Millennium Stadium di Cardiff.\nPer la dodicesima volta nella storia della competizione, a trionfare \u00e8 stato il che ha sconfitto 4-1 nell'atto conclusivo la . Il Real Madrid ha ottenuto il diritto a partecipare alla Supercoppa UEFA 2017 e alla Coppa del mondo per club FIFA 2017.\nSquadre partecipanti.\nA questa edizione prendono parte 78 squadre di 53 delle 55 federazioni affiliate alla UEFA, secondo la seguente tabella:\nRanking delle federazioni.\nPer l'edizione 2016-2017 della Champions League le federazioni sono allocate in base al coefficiente UEFA per nazioni del 2016, che prende in considerazione le prestazioni delle squadre nelle competizioni europee dalla stagione 2010-2011 a quella 2014-2015.\nPartite.\nQualificazioni.\nTerzo turno preliminare.\n!colspan=11|Campioni\n!colspan=6|Piazzate\nSpareggi.\n!colspan=6|Campioni\n!colspan=6|Piazzate\nFase a gironi.\nIl sorteggio per la fase a gironi si \u00e8 tenuto a Monaco il 25 agosto 2016.\nLe partite della fase a gironi si terranno nelle seguenti date: 13-14 settembre, 27-28 settembre, 18-19 ottobre, 1-2 novembre, 22-23 novembre e 6-7 dicembre 2016.\nGruppo A.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo B.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo C.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo D.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo E.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo F.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo G.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo H.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nStatistiche.\nClassifica marcatori.\n\"Dati aggiornati al 3 giugno 2017\""}
{"id": "5985405", "revid": "228587", "url": "https://it.wikipedia.org/wiki?curid=5985405", "title": "James Thomson (biologo)", "text": "Biografia.\nThomson si \u00e8 laureato in biofisica all'Universit\u00e0 dell'Illinois nel 1981. \u00c8 entrato nel programma scientifico di medicina veterinaria all'University of Pennsylvania, ricevendo il dottorato in medicina veterinaria nel 1985 e il dottorato in biologia molecolare nel 1988. La sua tesi di dottorato era basata sulla comprensione dell'imprinting genetico sui primi sviluppi dei mammiferi sotto la guida di Davor Solter al Wistar Institute. Thomson trascorse poi due anni (1989-91), come assegnista di ricerca post-dottorato nel \"Primate In Vitro Fertilization and Experimental Embryology Laboratory\" presso l'Oregon National Primate Research Center, che complet\u00f2 con un periodo di residenza presso la patologia veterinaria dell'Universit\u00e0 del Wisconsin-Madison (1991-1994).\nStudi.\nLe cellule staminali embrionali umane possono dividersi senza limiti, mantenendo la possibilit\u00e0 di creare tutte le cellule del corpo. Questa notevole potenzialit\u00e0 le rende utili per la ricerca di base sulla funzione del corpo umano, per la scoperta di farmaci e test, e come fonte di cellule e tessuti per la medicina dei trapianti. Nel 1998, il laboratorio di Thomson \u00e8 stato il primo a segnalare l'isolamento con successo di cellule staminali embrionali umane. Il 6 novembre del 1998, \"Science\" pubblic\u00f2 questa ricerca in un articolo intitolato \"Embryonic Stem Cell Lines Derived from Human Blastocysts\", risultati, che \"Science\" in seguito descrisse nel suo articolo \u201cScientific Breakthrough of the Year\u201d 1999.\nNonostante il loro grande potenziale medico, tuttavia, le cellule staminali embrionali umane generarono enormi polemiche perch\u00e9 la loro derivazione ha comportato la distruzione di un embrione umano. Nel 2007, il gruppo di Thomson (in contemporanea con il Dr. Shinya Yamanaka) ha riportato un metodo per convertire cellule della pelle umana in cellule che ricordano molto da vicino le cellule staminali embrionali umane. Pubblicati in \"Science\" alla fine del 2007 in un articolo intitolato \"Induced Pluripotent Stem Cell Lines Derived from Human Somatic Cells\", i risultati attirarono l'attenzione internazionale in quanto potevano potenzialmente porre fine alla controversia etica che circondava la ricerca sulle cellule staminali embrionali umane. Science, successivamente, dichiar\u00f2 le cellule staminali pluripotenti indotte \u201cScientific Breakthrough of the Year\u201d nel 2008.\nIncarico attuale.\nThomson ricopre il ruolo di direttore di Biologia Rigenerativa al Morgridge Institute for Research a Madison, Wisconsin, \u00e8 professore presso il Dipartimento di Biologia Cellulare e rigenerativa presso l'Universit\u00e0 del Wisconsin Facolt\u00e0 di Medicina e Sanit\u00e0 Pubblica e professore del dipartimento di sviluppo della biologia molecolare, e cellulare presso l'University of California, Santa Barbara. Egli \u00e8 inoltre il fondatore del Cellular Dynamics International, un'azienda di Madison che produce derivati umani di cellule staminali pluripotenti per il controllo e ricerca di tossicit\u00e0. A met\u00e0 degli anni 1990 \u00e8 stato associato da Michael D. West, PhD, fondatore di Geron come consulente, anche se non ricopre pi\u00f9 questa posizione.\nRiconoscimenti.\nThomson \u00e8 membro della National Academy of Sciences ed ha ricevuto numerosi premi e riconoscimenti. Apparve sulla copertina della rivista TIME magazine come \"America's Best in Science &amp; Medicine\", nel 2001, per il suo lavoro sulle cellule staminali umane, e nuovamente nel 2008 quando la rivista lo nomin\u00f2 uno dei 100 pi\u00f9 influenti uomini del mondo per la sua scoperta sulla derivazione di cellule staminali pluripotenti indotte umane. Nei 2011, Thomson assieme al Dr. Shinya Yamanaka, ricevette il premio \"King Faisal International Prize\" e l\"'Albany Medical Center Prize\". Nel 2013, ricevette un dottorato onorario dall'University of Illinois at Urbana-Champaign."}
{"id": "5985407", "revid": "1718925", "url": "https://it.wikipedia.org/wiki?curid=5985407", "title": "Paesi che vai", "text": "Paesi che vai... Luoghi, detti, comuni \u00e8 un format televisivo ideato e condotto da Livio Leonardi, dedicato alla valorizzazione del territorio e del suo patrimonio, realizzato completamente in esterni.\nIl 5 dicembre 2019 il programma ha ricevuto il patrocinio del Ministero per i beni e le attivit\u00e0 culturali e per il turismo per l'alto rilievo culturale, scientifico, artistico, storico e di promozione turistica di carattere Internazionale.\nPuntate e ascolti.\nPrima edizione.\nLa prima edizione \u00e8 andata in onda dall'8 settembre al 3 novembre 2013 la domenica alle 9:45 circa su Rai 1\nSeconda edizione.\nLa seconda edizione \u00e8 andata in onda dal 22 ottobre 2016 al 3 giugno 2017 il sabato alle 11:30 circa su Rai 1\nTerza edizione.\nLa terza edizione va in onda dall'8 ottobre 2017 al 3 giugno 2018 la domenica alle 9:40 circa su Rai 1.\nQuarta edizione.\nLa quarta edizione \u00e8 andata in onda dal 30 settembre 2018 al 9 giugno 2019 la domenica alle 9:40 circa su Rai 1.\nQuinta edizione.\nLa quinta edizione \u00e8 andata in onda dall'8 settembre 2019 al 28 giugno 2020.\nSesta edizione\nLa sesta edizione \u00e8 andata dal 6 settembre 2020 al 13 giugno 2021, con delle puntate mai viste in onda per la prima volta in estate da recuperare inizialmente previste per il 9, 16 e 23 maggio 2021, e poi state sospese, in onda il 18 luglio, 1 e 8 agosto successivi."}
{"id": "5985416", "revid": "599013", "url": "https://it.wikipedia.org/wiki?curid=5985416", "title": "No Habla", "text": "No Habla \u00e8 un album discografico di Robby Krieger, pubblicato dall'etichetta discografica I.R.S. Records nel 1989.\nMusicisti.\nMusicisti aggiunti\nNote aggiuntive"}
{"id": "5985421", "revid": "72396", "url": "https://it.wikipedia.org/wiki?curid=5985421", "title": "Bardana di Tortol\u00ec", "text": "La bardana di Tortol\u00ec fu un'aggressione a mano armata a scopo di rapina avvenuta nel 1894.\nStoria.\nNell'Ottocento, in Sardegna, erano frequenti le razzie compiute da bande di briganti provenienti dalla Barbagia (zona interna della Sardegna) che, talvolta, giungevano sino alla costa. Nel 1894 una di queste bande giunse a Tortol\u00ec. &lt;br&gt;\nNella notte fra il 13 e il 14 novembre venne presa di mira la casa del Cav. Vittorio Depau. &lt;br&gt;\nDepau quella notte non si trovava a casa, essendosi recato a Cagliari per affari. In casa erano quindi rimasti la moglie, Giannetta Sechi, il figlio Emilio, di pochi mesi, il padre della moglie, due domestiche e tre servi. &lt;br&gt;\nAll'improvviso due fucilate, indirizzate contro due carabinieri che svolgevano il servizio di sorveglianza delle strade del paese, ruppero il silenzio. Il carabiniere Francesco Bolciolu rest\u00f2 ferito al piede sinistro, mentre l'appuntato Antonio Cao rimase illeso: decisero di rientrare in caserma per dare l'allarme. &lt;br&gt;\nGli aggressori si erano intanto diretti verso casa Depau. Qui, il servo Giuseppe Olla, sentiti dei passi e dei rumori indistinti, imbracci\u00f2 la doppietta e raggiunse l'uscio che dava nel cortile. Al di l\u00e0 di esso, i banditi cercavano di scavalcare il muro; Olla spar\u00f2 un colpo uccidendo uno degli aggressori. Essi scavalcarono d'impeto il muro, gettandosi all'interno del cortile; alcuni provvidero ad aprire il portone, altri a punire il servo. Olla tent\u00f2 di difendersi lottando fino a quando non venne colpito a morte da alcuni colpi d'ascia alla testa. &lt;br&gt;\nGli altri due servi vennero risparmiati e ad uno dei due venne intimato di dire dove si trovava la padrona. &lt;br&gt;\nLa resistenza opposta da Olla fu la salvezza della famiglia Depau, che era riuscita a raggiungere la stanza della dispensa da dove, salendo su una scala a pioli di legno, si rifugi\u00f2 nel solaio, attraverso una botola. &lt;br&gt;\nIntanto tutte le strade di accesso al paese erano tenute sotto controllo dalla banda composta da una settantina di malviventi, tutti con un fazzoletto bianco attorno al collo per potersi riconoscere tra loro. Il brigadiere Pietro Giua dispose la composizione di una pattuglia di sette carabinieri e il loro compito. La pattuglia cerc\u00f2 allora di contrastare le scorte che erano state messe a protezione della banda. Un gruppo di briganti si era appostato lungo il percorso che i carabinieri avrebbero dovuto compiere dalla caserma per raggiungere casa Depau. Due componenti della pattuglia, il brigadiere Giua e il carabiniere Salvatore Iddau, riuscirono a raggiungere il portone del cortile della casa Mulas, che aveva la facciata rivolta verso quella del Depau. Entrati in casa, Giua raggiunse il piano superiore, seguito dal carabiniere. Ma come il brigadiere comparve nel vano della finestra, venne colpito e ferito gravemente: fu un brutto colpo per gli uomini della legge e determinante per la riuscita dell'impresa dei briganti. &lt;br&gt;\nIntanto in casa Depau il lavoro dei banditi era diventato frenetico. Per due volte qualcuno entr\u00f2 nella dispensa, ma senza badare alla ribalta della botola dietro la quale si nascondevano i prigionieri. Le camere vennero messe a soqquadro, i mobili sventrati e distrutti. La banda fece razz\u00eca di ogni cosa, escludendo solo la biancheria perch\u00e9 aveva intessute le iniziali della famiglia. Si portarono via un ricco bottino: 4.000 lire in monete d'oro, 250 lire in zecchini di Venezia, 10 doppi marenghi, 20 sterline, un calice d'argento dorato, gioielli per un valore di 5.000 lire, due rivoltelle e un fucile. &lt;br&gt;\nTornando per la terza volta nella dispensa, si rifornirono di frutta e di pane. &lt;br&gt;\nDopo circa tre ore di fuoco, i rapinatori, avendo raggiunto il loro scopo, decisero di lasciare la casa. &lt;br&gt;\nSoddisfatti per i risultati ottenuti, i grassatori lasciarono il paese gridando: \u00abBandiera di Tortol\u00ec. Contentezza. Portafoglio\u00bb, che era un segnale convenuto per far capire agli uomini sparsi nelle varie contrade che l'impresa era stata compiuta. &lt;br&gt;\nI malfattori, lasciando il paese, si portarono dietro un macabro trofeo: il loro compagno ucciso. Lo spogliarono e lo abbandonarono, ma lo decapitarono, in modo da cancellare ogni traccia della sua presenza e ogni possibile indizio sugli altri. &lt;br&gt;\nIl primo ad accorrere alla casa Depau fu Augusto Sechi, fratello della padrona di casa, il quale riusc\u00ec a convincere i reclusi, paralizzati dalla paura, che tutto era finito e che potevano lasciare il nascondiglio. &lt;br&gt;\nLa bardana provoc\u00f2 una'ondata di angosciosa sorpresa e di sdegno fra la popolazione. &lt;br&gt;\nIl 14 novembre tutta l'autorit\u00e0 giudiziaria giunse sul posto e diede inizio alle prime indagini e ai primi interrogatori degli elementi pi\u00f9 sospettati. &lt;br&gt;\nIl brigadiere Giua, a causa delle gravi ferite riportate, mor\u00ec il mattino del 15 novembre.\nArresti.\nTrattenuti in caserma, vennero dichiarati in arresto: Agostino Marcia, di anni 42, nativo di Donori, ma residente a Tortol\u00ec; Gaetano Melis, di 39 anni, Sisinnio Longoni, di 38, e Giuseppe Fois, di 42 anni, tutti di Tortol\u00ec, e Antonio Loi, di 49 anni, di Arzana. &lt;br&gt;\nUn anno dopo furono arrestati Giuseppe Fancello, di 39 anni, di Urzulei, e Sisinnio Muscau, di 26 anni, di Orgosolo; Gabriele Demurtas, di 34 anni, di Villagrande, venne arrestato nel 1896. &lt;br&gt;\nVenne spiccato ordine di cattura anche per Francesco Rubanu, di 30 anni, di Orgosolo, latitante. &lt;br&gt;\nIl processo contro i componenti della banda in stato di detenzione e dell'orgolese latitante, presieduta dal giudice Nieddu, ebbe inizio il 9 agosto 1897. Gli imputati erano accusati di rapina, di omicidio qualificato e di mancato omicidio qualificato. &lt;br&gt;\nIl processo, che si concluse con la sentenza del 28 agosto, condann\u00f2 gli imputati in stato di detenzione a 30 anni di reclusione ciascuno e a 10 anni di vigilanza. Al latitante orgolese fu comminata la pena dell'ergastolo che, in sede di appello, fu per\u00f2 modificata in assoluzione.\nConseguenze.\nRisonanza nazionale.\nLa grassazione, per le sue dimensioni e per il suo carattere di aperta sfida alla societ\u00e0 e allo Stato, cre\u00f2 rumore nazionale tanto che lo stesso \"Corriere della Sera\" arriv\u00f2 a mandare a Tortol\u00ec un inviato speciale. &lt;br&gt;\nLa Giunta municipale, riunitasi il 15 novembre, decise di porre a carico del Comune le spese per le onoranze funebri ai due caduti. Inoltre, in una riunione del 28 novembre, nel \u00abplaudire all'eroico coraggio del brigadiere Giua e di Giuseppe Olla, sante vittime del dovere, e al valore dimostrato dagli altri carabinieri\u00bb, fece voti \u00abperch\u00e9 fosse reso onore al merito dei valorosi\u00bb, deliberando \u00abdi inviare una petizione al governo del Re perch\u00e9 il loro sacrificio e il loro coraggio ottenessero i dovuti riconoscimenti\u00bb. &lt;br&gt;\nIl governo, presieduto allora dall'onorevole Crispi, invi\u00f2 a Tortol\u00ec un reparto militare di rincalzo alla stazione dei carabinieri. &lt;br&gt;\nIl Parlamento, da parte sua, con provvedimento del 12 dicembre dello stesso anno decise di affidare all'onorevole Francesco Pais Serra un'inchiesta \u00abSulle condizioni della pubblica sicurezza in Sardegna\u00bb. &lt;br&gt;\nDopo un mese dal grave episodio, il governo manifest\u00f2 l'intendimento di trasferire il reparto militare, provocando la reazione del Consiglio comunale il quale, riunitosi il 16 dicembre, chiese il mantenimento del distaccamento a Tortol\u00ec, offrendo \u00aba proprie spese, l'alloggio alle truppe e agli ufficiali che le comandano\u00bb."}
{"id": "5985423", "revid": "1431721", "url": "https://it.wikipedia.org/wiki?curid=5985423", "title": "Congressi anarchici internazionali", "text": "L'anarchismo e l'anarco-sindacalismo hanno tenuto congressi, conferenze e riunioni internazionali nei quali parteciparono organizzazioni, sindacati, gruppi ed individualit\u00e0 di idee libertarie dai primi momenti del movimento anarchico.\nLa Prima Internazionale.\nLa Associazione Internazionale dei Lavoratori (AIL), oggi conosciuta come la Prima Internazionale, raggruppava a diverse tendenze socialiste, tra cui predominavamo i marxisti \u2013 ispirati da Karl Marx e partitari della dittatura del proletariato \u2013 ed i bakunisti \u2013 ispirati da Mikhail Bakunin e partitari dell'abolizione dello stato e di qualsiasi forma di governo.\nIn questi primi anni del movimento socialista internazionale la AIL tenne 5 congressi nei quali parteciparono entrambe le tendenze, e nelle quali si manifestarono le divergenze tra le due ideologie. Successivamente al quinto congresso, il movimento si divise, dato che gli anarchici abbandonarono la Prima Internazionale. Durante il sesto congresso si decise la dissoluzione dell'AIL.\nI primi congressi anarchici.\nDopo il Congresso dell'Aia nel quale si verific\u00f2 la scissione tra i socialisti scientifici (marxisti) ed i socialisti libertari (anarchici), quest'ultimi si riunirono nel primo congresso anarchico, che fu il punto d'inizio del movimento: il Congresso Internazionale di Saint-Imier. L'organizzazione fu formata da diversi gruppi, tra cui le sezioni di Italia, Spagna, Belgio, Stati Uniti d'America, Francia e Svizzera.\nGli anarchici si considerarono sempre i continuatori della AIL, e su questa idea si organizzarono i congressi futuri. Questo concetto si rafforz\u00f2 dopo la dissoluzione formale della Prima Internazionale nel 1875.\nCongressi anarchici fino al 1922.\nCi furono diversi tentativi di congressi a Ginevra (1882), Parigi (1889), Chicago (1890) e Parigi (1900). Gli anarchici parteciparono anche in alcuni congressi socialisti, tra i quali Il Congresso Socialista di Londra del 1896.\nRifondazione della AIT.\nDopo la Prima Guerra Mondiale gli anarchici e anarcosindacalisti si cimentarono della ricostruzione della Asociaci\u00f3n Internacional de los Trabajadores (AIT). A Tal proposito, si tennero due conferenze a Berlino, la prima dal 16 al 21 dicembre 1920 e la seconda dal 16 al 18 giugno 1922. In breve tempo si ricostru\u00ec la nuova AIT, che tenne il suo primo congresso nel dicembre dello stesso anno.\nLa AIT la continua la sua attivit\u00e0 fino al presente.\nCongressi Anarchici dopo la Seconda Guerra Mondiale.\nPassata la guerra, gli anarchici tennero diversi congressi e conferenze, specialmente di carattere teorico ed ideologico. L'obiettivo era sempre lo stesso, fondare un'organizzazione internazionale che raggruppasse le diverse organizzazioni anarchiche non sindacaliste, cio\u00e8 quelle che non partecipassero gi\u00e0 alla federazione AIT.\nDopo alcuni intenti con risultati parziali, nel 1968 viene fondata un'organizzazione internazionale stabile, durante il Congresso di Carrara: la Internazionale delle federazioni anarchiche (IFA), ancora in attivit\u00e0."}
{"id": "5985424", "revid": "81544816", "url": "https://it.wikipedia.org/wiki?curid=5985424", "title": "Posidonio di Rodi", "text": ""}
{"id": "5985426", "revid": "899609", "url": "https://it.wikipedia.org/wiki?curid=5985426", "title": "Aylvapoldermolen", "text": "L'Aylvapoldermolen (letteralmente: \"mulino del polder di\" \"Aylva\") \u00e8 un mulino a vento situato a Burgwerd nella municipalit\u00e0 di S\u00fadwest-Frysl\u00e2n, in Frisia, nei Paesi Bassi.\nIl mulino, restaurato e rimesso in funzione, \u00e8 stato iscritto come patrimonio culturale nella lista dei Rijksmonument con il numero 15626.\nStoria.\nIl primo mulino a vento venne costruito in questo luogo nel 1827 ed era conosciuto come \"Molen van Tjaard\", il quale prosciugo l'Aylvapolder, che fu il primo polder realizzato in Frisia nel 1680. Il 9 novembre 1959 il mulino venne distrutto da un incendio.\nL'attuale \"Aylvapoldermolen\" venne costruito ad Hallum (frazione di Ferwerderadiel) nel 1846 ed era conosciuto come \"Vijfhuistermolen\" oppure \"Hoekstermolen\". Il mulino fu restaurato nel 1964 e ancora nel 1971. Il 4 maggio 1976 venne venduto alla fondazione dei mulini frisoni (\"Stichting De Fryske Mole\"). Nel 1989 venne istituita la fondazione del mulino del polder di Aylva (\"Stichting Aylvapoldermolen\") con l'obiettivo di ricostruire il mulino a vento distrutto e nel 1996 vi fu la proposta di spostare il \"Vijfhuistermolen\", dal momento che il terreno su cui era collocato in origine ad Hallum doveva essere utilizzato per un ampliamento. Il mulino venne quindi smontato nel 1999 e rimontato a Burgwerd nel luogo in cui sorgeva l'originario \"Aylvapoldermolen\". La cerimonia di inaugurazione del 3 giugno 2009 fu tenuta da Annemarie Jorritsma, che all'epoca rivestiva il ruolo di Ministro degli affari economici (Jorritsma \u00e8 anche figlia di un proprietario di mulino).\nIl 20 agosto 2009 il mulino fu colpito ed incendiato da un fulmine, ma i vigili del fuoco riuscirono a limitare i danni al tetto di paglia, utilizzando 135.000 litri d'acqua per spegnere il fuoco, che ha comunque distrutto circa 6 m\u00b2 del tetto in paglia.\nIl mulino \u00e8 ora dotato di un sistema antincendio automatico\nDescrizione.\nL\"'Aylvapoldermolen\" \u00e8 quello che gi olandesi definiscono un \"achtkante grondzeiler\", un mulino a vento senza fondamenta, con le pale che arrivano quasi fino a terra. Sopra alla base in mattoni al piano terra, vi sono tre piani rivestiti in paglia, cos\u00ec come il tetto di paglia. Le quattro pale hanno una lunghezza di 22 metri e ad ogni rivoluzione delle stesse la vite di Archimede collegata pu\u00f2 sollevare fino a 1.560 litri d'acqua.\nAccesso.\nIl mulino \u00e8 aperto al pubblico su appuntamento."}
{"id": "5985432", "revid": "1305772", "url": "https://it.wikipedia.org/wiki?curid=5985432", "title": "Posidonio (disambigua)", "text": ""}
{"id": "5985436", "revid": "81545146", "url": "https://it.wikipedia.org/wiki?curid=5985436", "title": "Odete Righi Bertoluzzi", "text": ""}
{"id": "5985438", "revid": "373458", "url": "https://it.wikipedia.org/wiki?curid=5985438", "title": "Repubblica fiorentina", "text": ""}
{"id": "5985444", "revid": "76963", "url": "https://it.wikipedia.org/wiki?curid=5985444", "title": "David Bedella", "text": "Noto soprattutto come interprete di musical, Bedella \u00e8 attivo prevalentemente sulle scene del West End londinese, dove ha vinto tre Laurence Olivier Award per il suo lavoro.\nBiografia.\nHa recitato in numerosi musical a Londra ed \u00e8 noto per le sue interpretazioni in ' (2003; vincitore del Laurence Olivier Award al miglior attore in un musical), \"Hedwig and the Angry Inch\" (2005), \"The Rocky Horror Show\" (2006; 2015), \"Chess\" (2008), \"Road Show\" (2011), ' (2015), \"In the Heights\" (2014-2016; vincitore del Laurence Olivier Award al miglior attore non protagonista in un musical) ed \"&amp; Juliet\" (2019; vincitore del Laurence Olivier Award al miglior attore non protagonista in un musical)."}
{"id": "5985445", "revid": "619191", "url": "https://it.wikipedia.org/wiki?curid=5985445", "title": "Zetsuen no tempest", "text": ""}
{"id": "5985447", "revid": "547034", "url": "https://it.wikipedia.org/wiki?curid=5985447", "title": "Livio Leonardi", "text": "Laureato in Scienze della Comunicazione. Giornalista dal 1982. Caporedattore e Capostruttura Rai. Iscritto all'Albo nazionale Giornalisti Stampa Turistica italiana (GIST).\nLa carriera in Rai.\nNel 1986 entra in Rai al Tg3 Lazio come inviato speciale per l'attualit\u00e0 e la cultura, successivamente lavora alla nascente testata giornalistica Televideo Rai.\nQuale appassionato studioso dell'evoluzione della societ\u00e0 e del ruolo strategico della comunicazione nella divulgazione della cultura, dal 1992 si trasferisce a Rai 1, realizzando - come inviato speciale e conduttore - programmi di informazione sulle peculiarit\u00e0 dei territori, l'ambiente, le tradizioni culturali, gli usi e i costumi locali: \"Ciao Italia\", \"Bella Italia\", \"Le strade del sole\", \"Una troupe racconta\", \"Giro d'Italia delle auto storiche\", \"Festival Internazionale dell'Umorismo\".\nIn seguito realizza per Rai 2, in qualit\u00e0 di autore, il programma di attualit\u00e0 politica \"Dalle parole ai fatti\" e come autore e conduttore speciali sul teatro italiano, la scienza e la medicina. All'interno del programma \"Italia in diretta\" \u00e8 autore e conduttore della rubrica di attualit\u00e0 e costume \"Estate Italia\".\nSuccessivamente \u00e8 inviato speciale nel programma \"La vita in diretta\".\nDal 2005 \u00e8 autore del programma di Rai 1 \"Festa italiana\" per cinque edizioni consecutive.\nNel 2009 riveste per Rai 2 il ruolo di Capostruttura dell'Unit\u00e0 Organizzativa Progetti Speciali.\nDall'agosto 2010 ritorna a Rai 1 come responsabile dei programmi istituzionali e di attualit\u00e0 delle Rete, curando programmi quali \"Magica Italia\", \"Tuttobenessere\", \"7PIU\"' e alcune serate-evento di tipo istituzionale: \"10 stelle per Madre Teresa Di Calcutta\", Speciali per la Polizia di Stato, \"Canto di Natale\", \"In viaggio nella Fede\", \"Il Cuore di Roma per il Papa\", \"Notte di Luce\".\nPer la stagione 2015-2016 e la stagione 2016-2017 \u00e8 responsabile del programma \"Torto o ragione? Il verdetto finale\".\nDal maggio 2013 \u00e8 Capostruttura del Nucleo Produttivo \"Programmi di Rilevanza Istituzionale e di Servizio\" di Rai 1, nell'ambito del quale \u00e8 ideatore, autore e conduttore del format originale \"Paesi che vai... Luoghi, detti, comuni\", in onda dall'8 settembre 2013 su Rai 1.\nEsperienza nel sindacato USIGRai.\nHa rivestito per dieci anni il ruolo di Fiduciario dei giornalisti nelle Reti TV per il Sindacato Italiano dei giornalisti Rai (USIGRai)."}
{"id": "5985449", "revid": "767487", "url": "https://it.wikipedia.org/wiki?curid=5985449", "title": "L'abisso della violenza", "text": "L'abisso della violenza (\"Na Garganta do Diabo\") \u00e8 un film del 1960 scritto e diretto da Walter Hugo Khouri che ne ha anche firmato il montaggio.\nProduzione.\nIl film fu prodotto dalla Cinebr\u00e1s Filmes.\nDistribuzione.\nIl film fu distribuito dalla Fama Filmes con il titolo originale \"Na Garganta do Diabo\". In Argentina, venne presentato al Mar del Plata Film Festival il 12 marzo 1960. In Italia, usc\u00ec nel 1961 con il titolo \"L'abisso della violenza\"; in Messico, il 1\u00ba giugno 1967 come \"La garganta del diablo\"."}
{"id": "5985453", "revid": "287204", "url": "https://it.wikipedia.org/wiki?curid=5985453", "title": "Florian Camathias", "text": "Carriera.\nDopo aver iniziato la carriera nelle gare in singolo gi\u00e0 dal 1947, partecipando anche ad alcune edizioni del Gran Premio motociclistico di Svizzera \u00e8 passato a gareggiare tra i sidecar dove \u00e8 stato presente in classifica dal motomondiale 1955 al motomondiale 1965 con passeggeri diversi.\nGi\u00e0 nel 1961 aveva avuto un grave incidente in una gara a Modena in cui \u00e8 morto il suo coequipier Hilmar Cecco e in cui Camathias aveva subito gravi fratture; in occasione di una gara fuori campionato, disputata sul Circuito di Brands Hatch il 9 ottobre 1965, \u00e8 incorso in un nuovo gravissimo incidente a causa di un guasto al suo veicolo ed \u00e8 deceduto il giorno successivo.\nNei primi anni di gare ha utilizzato sidecar BMW mentre negli ultimi ha utilizzato un veicolo nato dalla sua collaborazione con altri due famosi piloti di sidecar, Helmut Fath e Colin Seeley, da cui la sigla \"FCS\".\nIn totale, nel motomondiale, si \u00e8 piazzato per quattro volte al secondo posto finale, ha ottenuto 8 vittorie nei singoli gran premi ed \u00e8 salito 23 volte sul podio; ha ottenuto inoltre due titoli nazionali svizzeri.\nIn suo onore \u00e8 stata istituita la \"Camathias Cup\", competizione dedicata ai sidecar."}
{"id": "5985454", "revid": "1305772", "url": "https://it.wikipedia.org/wiki?curid=5985454", "title": "Type 45", "text": ""}
{"id": "5985455", "revid": "958600", "url": "https://it.wikipedia.org/wiki?curid=5985455", "title": "Felice Gori", "text": "Figlio di Ignazio, macchinista del Museo di Fisica e Storia Naturale di Firenze, vi entr\u00f2 a lavorare come apprendista verso il 1782, divenendo successivamente aiuto del padre. Verso il 1789 apr\u00ec a Firenze, in Piazza Pitti, una propria officina per la costruzione di strumenti scientifici. Nel 1806 ricevette il titolo di \"macchinista regio\" e, nel 1807, successe al padre nell'impiego. Chiamato a prestare la sua opera, nel 1808, alla commissione incaricata della parificazione dei pesi e delle misure toscani a quelli francesi secondo il sistema metrico decimale, costru\u00ec, per tale scopo, un compasso a verga e, soprattutto, \"uno strumento a forma di roulette per la divisione dei metri in legno\". Dimessosi dal Museo nel 1811 per potersi dedicare alla sua bottega, continu\u00f2 a lavorare per l'istituzione fiorentina come collaboratore esterno. Successivamente riprese il proprio posto nel Museo, introducendovi nel 1829 il figlio Galgano (1803-1868) come apprendista macchinista."}
{"id": "5985459", "revid": "438678", "url": "https://it.wikipedia.org/wiki?curid=5985459", "title": "Galgano Gori", "text": "Successe al padre Felice (?-1846) nell'incarico di macchinista del Museo di Fisica e Storia Naturale di Firenze. Nel 1832 divenne socio dell'Accademia di Arti e Manifatture di Firenze."}
{"id": "5985461", "revid": "125439599", "url": "https://it.wikipedia.org/wiki?curid=5985461", "title": "Money in the Bank Ladder match", "text": "Il Money in the Bank Ladder match, noto semplicemente come Money in the Bank, \u00e8 un tipo di incontro di wrestling praticato in WWE.\nIl match ha debuttato il 3 aprile 2005, a WrestleMania 21, e fino al 28 marzo 2010 si disputava soltanto nell'edizione annuale di WrestleMania; a partire dal 18 luglio 2010 si \u00e8 invece spostato nell'omonimo pay-per-view dedicato.\nFormula.\nIl Money in the Bank \u00e8 una variante del Ladder match e la sua stipulazione speciale consiste nello staccare per primo una valigetta appesa con un gancio al di sopra del ring; il vincitore ha la possibilit\u00e0 di sfidare il campione mondiale della federazione in qualsiasi momento entro i dodici mesi successivi. \nFino al 28 marzo 2010, con l'evento disputato solamente nell'edizione annuale di WrestleMania, si teneva un unico Money in the Bank Ladder match, il cui vincitore poteva sfidare il campione mondiale di uno dei due \"roster\" della WWE (\"Raw\" o \"SmackDown\"), ma con lo spostamento dell'incontro in un pay-per-view dedicato le valigette divennero due, una per il WWE Championship ed una per il World Heavyweight Championship. In seguito all'unificazione dei due titoli maggiori nel dicembre del 2013, torn\u00f2 a disputarsi un solo Money in the Bank Ladder match.\nNel 2020 si svolse una variante del Money in the Bank Ladder match, denominata \"Corporate\", in cui il vincitore fu colui il quale riusc\u00ec a staccare per primo una valigetta posta sul tetto della sede della WWE a Stamford (Connecticut) dopo aver scalato l'intera struttura."}
{"id": "5985466", "revid": "124123", "url": "https://it.wikipedia.org/wiki?curid=5985466", "title": "Z\u00e9nobe-Th\u00e9ophile Gramme", "text": "Elettrotecnico e inventore belga, conosciuto soprattutto per aver perfezionato la macchina dinamoelettrica del tipo proposto da Antonio Pacinotti (1841-1912). Grazie ad una societ\u00e0 appositamente creata, Gramme fu in grado di produrre e di commercializzare con successo un gran numero di dinamo."}
{"id": "5985468", "revid": "1702319", "url": "https://it.wikipedia.org/wiki?curid=5985468", "title": "Chiesa dei Santi Vito e Modesto (Spinea)", "text": "La chiesa dei Santi Vito e Modesto \u00e8 la parrocchiale di Spinea, nella citt\u00e0 metropolitana di Venezia e nella diocesi di Treviso; fa parte del vicariato di Mirano.\nLa chiesa \u00e8 il principale luogo di culto della citt\u00e0 e conserva al suo interno alcune interessanti opere, tra cui un\"'Incoronazione della Vergine\" del 1524 di Vittore Belliniano e l'organo del 1773 di Gaetano Callido.\nStoria.\nLe origini della chiesa risalgono al XII secolo, epoca in cui venne edificata una pieve le cui tracce sono state rinvenute nel corso di opere di restauro del presbiterio odierno. Poco distante fu ritrovato anche un sarcofago romano di epoca imperiale, oggi esposto presso il Museo archeologico nazionale di Altino.\nLa chiesa venne consacrata il 3 ottobre 1490 dal vescovo Nicol\u00f2 II Franco di Treviso.\nDal 1493 al 1797 la chiesa fu affidata ai monaci benedettini di Monte Oliveto, che gi\u00e0 avevano un monastero sull'isola di Sant'Elena (Venezia): gestirono la parrocchia, abbellendola con pregevoli sculture lombardesche.\nL'attuale parrocchiale venne costruita nel 1750, e consacrata il 10 novembre 1769 dal vescovo Paolo Francesco Giustinian.\nDescrizione.\nLa facciata \u00e8 decorata con due sculture quattrocentesche di Giovanni Buora (1445\u20131513), raffiguranti, probabilmente, i santi Patroni. All'interno \u00e8 conservata una pregevole scultura della Madonna con Bambino del medesimo Autore. Vi sono, inoltre, numerosi affreschi di Gaspare Diziani (1689\u20131767) raffiguranti i santi patroni Vito e Modesto, Ges\u00f9 tra i dottori del tempio, la Trasfigurazione, la Teologia e la sua opera pi\u00f9 importante \"Il sacrificio di Melchisedek\", oltre a diversi evangelisti e profeti.\nSu un altare laterale, si trova la pregevole pala che raffigura l\"'Incoronazione della Vergine con santi\", opera di Vittore Belliniano del 1524. Altre opere importanti sono il \"Battesimo di Ges\u00f9\" di Francesco Montemezzano (1540-1602) della scuola del Veronese e il bassorilievo della \"Madonna delle candelabre\" di Antonio Rossellino (1427-1479).\nAll'interno della chiesa, la cappella dedicata a Santa Francesca Romana ospita una pala d'altare realizzata nel 1622 da Odoardo Fialetti (1573-1638).\nLa chiesa custodisce un importante organo realizzato nel 1773 da Gaetano Callido (numero di matricola 86), una delle opere pi\u00f9 preziose della organistica veneta.\nTorre campanaria.\nIl campanile della chiesa dei Santi Vito e Modesto, ricavato da un\u2019antica torre d'avvistamento, \u00e8 uno degli ultimi resti del castello di Orgnano, abbattuto nel XVI secolo."}
{"id": "5985469", "revid": "1356653", "url": "https://it.wikipedia.org/wiki?curid=5985469", "title": "Matth\u00e4us Greuter", "text": ""}
{"id": "5985470", "revid": "1498232", "url": "https://it.wikipedia.org/wiki?curid=5985470", "title": "Premio TV - Premio regia televisiva 2016", "text": "La cinquantaseiesima e ultima edizione del Premio Regia Televisiva si svolse a Roma nel giugno 2016, per la prima e unica volta mai trasmessa in televisione.\nL'assegnazione dei premi \u00e8 stata effettuata dall'Accademia del Premio TV presieduta da Umberto Brindani e dalla giuria composta da Angela Missoni, Davide Maggio, Donatella Aragozzini, Edoardo Vianello, Emanuela Castellini, Marco Molendini, Maria Venturi, Maria Volpe, Marida Caterini, Nicola Apollonio e Fiorello."}
{"id": "5985472", "revid": "547034", "url": "https://it.wikipedia.org/wiki?curid=5985472", "title": "Abbazia di Nienburg", "text": "L'abbazia di Nienburg (in tedesco \"Kloster Nienburg\") fu un'abbazia benedettina a Nienburg, Sassonia-Anhalt, in Germania, risalente all'anno 975; alla fine del XVII secolo venne convertita in un castello che, nel 1871, venne convertito in fabbrica.\nStoria.\nL'abbazia.\nPer secoli Nienburg si trov\u00f2 sull'estremo margine orientale dei territori con insediamenti di popolazioni tedesche. Allo scopo di convertire al cristianesimo la popolazione della regione, i Sorbi, l'abbazia benedettina che era stata fondata nel 970 a Thankmarsfelde da parte dei fratelli Thietmar di Meissen e Gerone di Colonia, sui monti Harz, fu trasferita nel 975 presso la fortezza di Nienburg, in origine costruita per ordine di Carlo Magno.\nI lavori edili necessari per convertire l'edificio richiesero oltre 30 anni e la nuova chiesa abbaziale, tuttora esistente, fu dedicata l'8 agosto 1004 alla presenza dell'imperatore Enrico II, che in quel periodo stata muovendo guerra ai polacchi. Contemporaneamente la citt\u00e0 di Nienburg ottenne i diritti di tenere un mercato e di battere moneta.\nL'abbazia di Nienburg fu dichiarata \"Reichskloster\" (monastero imperiale) dall'imperatore Ottone II e in breve divenne uno dei pi\u00f9 ricchi monasteri della regione. Possedeva molti terreni e villaggi, tra i quali Harzgerode, Niemitsch e L\u00fcbben), ma questi erano isolati e sparpagliati tra gli Harz e il fiume Nei\u00dfe; inoltre, le ultime minacce di ribelli Sorbi nei confronti dei possedimenti dell'abbazia di Nienburg datano al 1115.\nLa cronaca imperiale dell'Annalista Saxo fu scritta attorno al 1150 nell'abbazia di Nienburg.\nNella seconda met\u00e0 del XII secolo, l'abbazia fu coinvolta in uno scontro di potere regionale, a seguito del quale prese la sua indipendenza, cosicch\u00e9 nel 1166 divenne propriet\u00e0 dell'arcivescovo di Magdeburgo.\nCastello.\nA seguito della Riforma e della guerra dei contadini tedeschi, il Magdeburgo fu secolarizzato in Ducato e l'abbazia fu ceduta nel 1563 ai principi di Anhalt, che, tra il 1680 e il 1690, convertirono gli edifici del convento trasformandoli in un castello ad uso delle loro vedove.\nFabbrica.\nNel 1871, il castello fu venduto a un industriale, che lo convert\u00ec in una fabbrica di malto. Nel 1996, parti dell'edificio furono distrutte da un incendio causato da bambini che vi giocavano attorno.\nChiesa.\nLa chiesa abbaziale, ben conservata nonostante i suoi 1000 anni, fu dedicata a santa Maria e San Cipriano nel 1004. Essa \u00e8 un esempio del primo gotico nella Germania centrale. Appartiene alla\"Evangelische Landeskirche Anhalts\" ed \u00e8 utilizzata per il culto.\nSepolture.\nAll'interno della chiesa sono presenti le sepolture di:"}
{"id": "5985473", "revid": "767487", "url": "https://it.wikipedia.org/wiki?curid=5985473", "title": "Nicolas Gribelin", "text": "Costruttore di orologi francese, era figlio del pi\u00f9 famoso Abraham (1589-1671). Dal 1674 lavor\u00f2 a Parigi per Filippo, duca d\u2019Orl\u00e9ans, fratello del re Luigi XIV.\nLa famiglia Gribelin, protestante, ha origine a Blois e diversi suoi membri furono rinomati orologiai, orefici e incisori. Vengono ricordati Isaac, ritrattista e decoratore di orologi; Nicolas, attivo tra il 1674-97, anch'egli decoratore di orologi, e Simon II, disegnatore e incisore."}
{"id": "5985480", "revid": "81546480", "url": "https://it.wikipedia.org/wiki?curid=5985480", "title": "Abel-Plana", "text": ""}
{"id": "5985487", "revid": "124123", "url": "https://it.wikipedia.org/wiki?curid=5985487", "title": "Leto Guidi", "text": "Biografia.\nMonaco dell'ordine vallombrosano, Leto Guidi si interess\u00f2 di ottica, botanica, filosofia e letteratura.\nInsegn\u00f2 filosofia nel monastero di Passignano (Firenze), dove introdusse le discipline matematiche. Fra i suoi allievi si ricorda Mercuriale Prati.\nAllest\u00ec un'officina ottica, nella quale costru\u00ec numerosi strumenti scientifici, come telescopi a riflessione e galileiani, microscopi solari, camere ottiche, e altro.\nNel 1772 fu nominato Abate perpetuo della Badia di San Bartolomeo a Pistoia, dove lasci\u00f2 un piccolo ma attrezzato osservatorio astronomico, nel quale ricevette pi\u00f9 volte il granduca di Toscana Pietro Leopoldo (1747-1792)."}
{"id": "5985490", "revid": "367445", "url": "https://it.wikipedia.org/wiki?curid=5985490", "title": "Congressi Anarchici Internazionali", "text": ""}
{"id": "5985492", "revid": "767487", "url": "https://it.wikipedia.org/wiki?curid=5985492", "title": "Erasmus Habermel", "text": "Incisore e artefice tedesco, studi\u00f2 all'Universit\u00e0 di Ratisbona. Si trasfer\u00ec a Praga intorno al 1585 dove fu, con il contemporaneo Tycho Brahe (1546-1601), al servizio dell'imperatore Rodolfo II (1552-1612). Molto probabilmente, dal 1590 (o prima), lavor\u00f2 nella sua bottega Josua Habermel.\n\u00c8 giustamente considerato uno dei pi\u00f9 abili costruttori di strumenti scientifici del Cinquecento. Nella sua produzione manca spesso la firma dell'autore, oppure vi si osservano le iniziali E. H."}
{"id": "5985495", "revid": "964734", "url": "https://it.wikipedia.org/wiki?curid=5985495", "title": "Embrione umano", "text": ""}
{"id": "5985496", "revid": "107804675", "url": "https://it.wikipedia.org/wiki?curid=5985496", "title": "Peugeot 103", "text": "Il Peugeot 103 \u00e8 un ciclomotore lanciato in Francia nel 1971 e prodotto da Peugeot. Pi\u00f9 potente e confortevole del Peugeot 102 che sostituisce, \u00e8 molto simile al \"Ciao\" dell'italiana Piaggio e in Francia ebbe analogo successo. Lo studio del motorino venne capitanato da Edmond Padovani. \nCaratteristiche tecniche.\nIl Peugeot 103 era dotato di un motore di 49,13\u00a0cm\u00b3 (alesaggio x corsa 40 x 39,1\u00a0 millimetri) con velocit\u00e0 massima limitata a 45\u00a0km/h permettendo cos\u00ec di essere guidato senza patente. Andando avanti negli anni la Peugeot ne modificher\u00e0 varie parti per rimanere adeguato alla concorrenza. Una cosa che invece rimarr\u00e0 invariata \u00e8 la capacit\u00e0 di, una volta finita la benzina, trasformarsi in una bicicletta. \nNel 2012 la casa ne cambia il nome in \"Peugeot Vogue 110\" mantenendo tuttavia l'impronta stilistica dei primi modelli. Nel maggio 2017 termina la produzione, durata 46 anni, con un ultimo modello con il motore adesso a 4 tempi per ottenere l'omologazione alla norma euro 4.\nKit aftermarket.\nLe case italiane della Polini e della Malossi si cimentano nella produzione di kit ad alte prestazioni per questo ciclomotore."}
{"id": "5985502", "revid": "1442080", "url": "https://it.wikipedia.org/wiki?curid=5985502", "title": "Josua Habermel", "text": "Costruttore tedesco di strumenti scientifici, \u00e8 quasi certamente da mettersi in relazione con il grande costruttore di strumenti scientifici praghese Erasmus Habermel (c. 1538-1606), ma non sappiamo quale fosse il loro eventuale grado di parentela. Documenti d\u2019archivio indicano che fino al 1563 o poco dopo visse e lavor\u00f2 a Buchholz, in Sassonia, poi a Straubing, dove costru\u00ec meridiane e altri strumenti per la corte bavarese a Monaco e per Guglielmo V di Baviera in particolare. Intorno al 1576 si stabil\u00ec a Ratisbona. Dal 1590, o prima, fu attivo a Praga, dove probabilmente lavor\u00f2 nella bottega di Erasmus Habermel.\nJosua Habermel costru\u00ec dischi astrologici, compendi astronomici, strumenti topografici e meridiane. Si suppone che sia morto prima del 1600."}
{"id": "5985504", "revid": "15756", "url": "https://it.wikipedia.org/wiki?curid=5985504", "title": "Gajah Mada", "text": " Le sue lodi sono cantate da Mpu Prapanca in un poema epico, ed \u00e8 considerato un eroe nazionale dell'Indonesia moderna.\nBiografia.\nDella sua giovinezza non si sa nulla eccetto il fatto che fosse di umili origini. Fece carriera a palazzo entrando a far parte della guardia del corpo reale e, durante una rivolta orchestrata nel 1319 da uno degli ufficiali, Rakrian Kuti, port\u00f2 in salvo il re Jayanagara, nascondendolo in un villaggio di nome Badander; ritornato nella capitale, fece spargere la voce della morte del re e scopr\u00ec che molti alti funzionari erano rimasti scossi dalla notizia, e che non erano contenti dell'usurpatore. Avvi\u00f2 quindi una controrivolta, durante la quale Kuti venne ucciso e Jayanagara reinsediato sul trono; come ricompensa della sua lealt\u00e0, il re lo nomin\u00f2 \"patih\" (\"ministro\") di Daha e poi anche di Janggala, una posizione di grande potere.\nPi\u00f9 avanti, Jayanagara si appropri\u00f2 della moglie di Gajah Mada: nel 1328, quindi, Gajah Mada diede istruzioni al medico di corte, Tancha, perch\u00e9 uccidesse il re durante un'operazione. Una volta morto il re (e fatto giustiziatore Tancha per l'accaduto), al trono ascese sua figlia, Tribhuvana, poich\u00e9 Jayanagara non aveva eredi maschi.\nDurante il regno di quest'ultima Gajah Mada scal\u00f2 ulteriormente i vertici del potere nel governo di Majapahit: nel 1331, di ritorno da una spedizione militare nel Sadeng dove aveva sedato una rivolta, venne nominato \"mahapatih\" (primo ministro). Nella stessa occasione, giur\u00f2 solennemente che si sarebbe astenuto dal \"palapa\" (comunemente interpretato come \"cibo speziato\") fino a che non avesse conquistato tutto l'arcipelago.\nUnificazione dell'Indonesia.\nNel 1343 Gajah Mada guid\u00f2 una spedizione militare, conquistando l'isola di Bali; con l'abdicazione di Tribhuvana nel 1350 in favore di suo figlio Hayam Wuruk, l'impero Majapahit raggiunse l'apice del suo splendore, governato \"de facto\" da Gajah Mada, a cui il re lasciava l'intera gestione degli affari. L'anno seguente l'ascesa al trono di Hayam Wuruk, Gajah Mada tent\u00f2 di annettere il Regno di Sonda tramite un matrimonio diplomatico: l'accordo iniziale s'incrin\u00f2 quando il re di Sonda pretese che sua figlia avesse uguali poteri rispetto al marito, anzich\u00e9 essere a lui sottomessa, e alla fine Sonda venne conquistato con la forza.\nGajah Mada mor\u00ec nel 1364 in circostanze non chiare; secondo alcune fonti, venne avvelenato dallo stesso re, che temeva la quantit\u00e0 di potere che si era accumulata nelle mani del suo primo ministro. Di fatto, alla morte di Gajah Mada, i suoi compiti erano talmente tanti che dovettero essere divisi fra quattro ministri. Con la morte di Gajah Mada, per\u00f2, la forza del regno cominci\u00f2 a declinare; l'impero di Majapahit croll\u00f2 definitivamente tra la fine del XV secolo e l'inizio del XVI."}
{"id": "5985505", "revid": "120419321", "url": "https://it.wikipedia.org/wiki?curid=5985505", "title": "Formula di Abel-Plana", "text": "In matematica, la formula di Abel-Plana \u00e8 un tipo di sommatoria scoperta per vie indipendenti da Niels Henrik Abel nel 1823, e da Giovanni Antonio Amedeo Plana nel 1820. La formula \u00e8 la seguente:\nEssa vale per una funzione \"f\" che \u00e8 olomorfa nella regione Re(\"z\")\u00a0\u2265\u00a00, e che soddisfa una opportuna condizione di crescita nella stessa regione; ad esempio, \u00e8 sufficiente assumere che |\"f(z)\"| \u00e8 limitata da \"C\"/|\"z\"|1+\u03b5 in questa regione per alcune costanti \"C\", \u03b5\u00a0&gt;\u00a00, sebbene la formula continui a valere anche con limiti molto meno ristretti . \nUn esempio \u00e8 fornito dalla Funzione zeta di Hurwitz:\nvalida per formula_3. Per formula_4, otteniamo la funzione zeta di Riemann, che possiamo scrivere nel modo seguente:\nvalida anch'essa formula_3.\nAbel elabor\u00f2 questa variante per somme alternate:\nUna somma alternata converge se e solo se converge la sequenza di somme parziali interna associata."}
{"id": "5985506", "revid": "729019", "url": "https://it.wikipedia.org/wiki?curid=5985506", "title": "Henry Harper", "text": "Henry (o Henricus) Harper, anche Harpur, fu apprendista nel 1657 e membro della Clockmakers' Company dal 1664."}
{"id": "5985511", "revid": "72396", "url": "https://it.wikipedia.org/wiki?curid=5985511", "title": "Edmund Hartnack", "text": "Le uniche informazioni di cui disponiamo riguardano la societ\u00e0 di costruzione di strumenti che costitu\u00ec con Prazmowski a Parigi. Dopo la guerra franco-prussiana, Hartnack fu costretto a rientrare a Potsdam, dove prosegu\u00ec l'attivit\u00e0 di costruttore, nonostante la sua ditta continuasse ad essere rappresentata a Parigi, fino al momento in cui fu assorbita dal gruppo Nachet &amp; Fils."}
{"id": "5985513", "revid": "287204", "url": "https://it.wikipedia.org/wiki?curid=5985513", "title": "Thomas Hood", "text": ""}
{"id": "5985514", "revid": "1573940", "url": "https://it.wikipedia.org/wiki?curid=5985514", "title": "Passerina leclancherii", "text": "Il papa di Leclancher (Passerina leclancherii ), noto anche come zigolo pettoarancio, \u00e8 un uccello della famiglia Cardinalidae, diffuso esclusivamente in Messico.\nDescrizione.\n\u00c8 un uccello lungo circa 13\u00a0cm dai colori sgargianti; nel maschio il ventre \u00e8 giallo, il groppone \u00e8 azzurro brillante mentre il capo \u00e8 di colore verde. La femmina presenta una colorazione pi\u00f9 smorta tendente al verde.\nBiologia.\n\u00c8 un uccello stanziale che si nutre di insetti e di semi che cerca tra i rami bassi, al suolo sotto gli arbusti e sul terreno in spazi aperti. Generalmente durante l'attivit\u00e0 trofica non si allontana mai troppo da un riparo, essendo la specie piuttosto schiva. Il canto, che i maschi emettono dalla sommit\u00e0 dei cespugli, \u00e8 un cinguettio piuttosto vario. Non si conoscono le modalit\u00e0 di nidificazione.\nDistribuzione e habitat.\nLa specie \u00e8 endemica del Messico, limitatamente all'area costiera del Pacifico. Vive in aree collinari semiaride con vegetazione costituita prevalentemente da arbusti e cespugli."}
{"id": "5985521", "revid": "1318658", "url": "https://it.wikipedia.org/wiki?curid=5985521", "title": "Nello Salza", "text": "Biografia.\nStudia tromba presso il Conservatorio di Musica \"Santa Cecilia\" di Roma sotto la guida dei maestri Leonardo Nicosia e Biagio Bartiloro, intraprendendo la carriera orchestrale come prima tromba del Teatro San Carlo di Napoli e poi del Teatro dell'Opera di Roma. Ha ricoperto lo stesso ruolo anche presso l\u2019Accademia Nazionale di Santa Cecilia, l\u2019Orchestra Regionale Toscana e l\u2019Orchestra Sinfonica Nazionale della RAI.\nDocente nei conservatori italiani, attualmente presso il Conservatorio di Napoli.\n\u00c8 stato inoltre testimonial Yamaha, seguendo la progettazione e firmando due modelli di tromba. \nNel 2021 partecipa al Festival di Sanremo 2021 in qualit\u00e0 di ospite dove si esibisce in un omaggio ad Ennio Morricone.\nLe collaborazioni con il cinema.\nHa suonato in oltre 400 colonne sonore, 250 delle quali con Ennio Morricone, con cui collabora dal 1984. Tra le altre collaborazioni quelle con Nicola Piovani, Riz Ortolani, Franco Piersanti, Armando Trovajoli, Luis Bacalov, Francesco De Masi, Fiorenzo Carpi, Piero Piccioni e altri.\nNel 2015 collabora alla registrazione con l'Orchestra sinfonica nazionale ceca del brano \"La Lettera di Lincoln\" di Ennio Morricone per la colonna sonora di \"The Hateful Eight\" di Quentin Tarantino. La colonna sonora vince il Premio Oscar 2016 per la migliore colonna sonora e il Golden Globe per la migliore colonna sonora.\nCon il \"Nello Salza Ensemble\" ha interpretato celebri colonne sonore in tour in Italia, Grecia, Thailandia, Turchia, Cina, Giappone, Russia, Kazakistan, Romania e Repubblica Ceca."}
{"id": "5985522", "revid": "287204", "url": "https://it.wikipedia.org/wiki?curid=5985522", "title": "Unione Sportiva Sassuolo Calcio 1998-1999", "text": "Questa pagina raccoglie le informazioni riguardanti l'Unione Sportiva Sassuolo Calcio nelle competizioni ufficiali della stagione 1998-1999."}
{"id": "5985524", "revid": "287204", "url": "https://it.wikipedia.org/wiki?curid=5985524", "title": "David Ball", "text": ""}
{"id": "5985527", "revid": "958600", "url": "https://it.wikipedia.org/wiki?curid=5985527", "title": "Thomas Hood (matematico)", "text": "Matematico inglese autore di svariati scritti dedicati alle discipline matematiche. Il suo esordio avvenne con una prolusione in lode dello studio della matematica e delle sue applicazioni all'astronomia, alla navigazione, alla geografia, alla topografia, all'idrografia e all'arte militare (\"A Copie of the Speache ...\", Londra, 1588). In seguito pubblic\u00f2 importanti opere dedicate alla geometria elementare e pratica (\"Elements of Geometrie\", Londra, 1590) e agli strumenti scientifici (balestriglia, compasso di proporzione, globi celeste e terrestre, ecc.).\nIl frontespizio del suo libro \"Making and Use of the Sector\" (Londra, 1598) fu inciso da Charles Whitwell, che realizz\u00f2 inoltre un esemplare dello strumento descrittovi."}
{"id": "5985530", "revid": "124123", "url": "https://it.wikipedia.org/wiki?curid=5985530", "title": "Urban J\u00fcrgensen", "text": "Figlio d'arte, si perfezion\u00f2 a Le Locle presso il famoso orologiaio svizzero Jacques-Fr\u00e9d\u00e9ric Houriet, poi a Parigi presso Ferdinand Berthoud e Abraham-Louis Breguet e infine a Londra presso John Arnold. Nel 1801 spos\u00f2 la figlia di Houriet, Sophie-Henriette, e si stabil\u00ec a Copenaghen. Si dedic\u00f2 soprattutto agli orologi di precisione da persona e da marina."}
{"id": "5985534", "revid": "2039709", "url": "https://it.wikipedia.org/wiki?curid=5985534", "title": "Institut fran\u00e7ais de Palerme", "text": "L'Institut fran\u00e7ais di Palermo fa parte dell'Institut fran\u00e7ais, il cui nome ufficiale \u00e8 \"Institut fran\u00e7ais Italia\" (Istituto francese d'Italia), organismo che rappresenta ed organizza la rete culturale della diplomazia francese in Italia le cui sedi sono a: Firenze, Milano, Napoli e Palermo. \nLa missione dell\"'Institut fran\u00e7ais Italia\" \u00e8 quella di gestire le relazioni bilaterali tra la Francia e l'Italia negli ambiti della cultura, della cooperazione universitaria e linguistica. \u00c8 una mission alla quale la diplomazia francese assegna una importanza particolare nel contesto contemporaneo della crescente globalizzazione.\nNacque come \"Biblioth\u00e8que fran\u00e7aise de Palerme\" nel 1953, in via Libert\u00e0; tre anni pi\u00f9 tardi, divenne Centre culturel fran\u00e7ais, poi, nel 1988 \"Centre culturel fran\u00e7ais de Palerme et de Sicile\", ed infine nel 2012 Institut fran\u00e7ais de Palerme.\nLe manifestazioni organizzate nel corso dei primi anni, sia mondane che culturali, sollevarono un grande interesse in una pluralit\u00e0 di ambienti. Nel 1957 furono attivati i primi corsi di lingua francese, indipendenti rispetto all'Alliance Fran\u00e7aise (creata nel 1947, disciolta nel 1959).\nInstallato dal febbraio 2002 all'interno dei Cantieri Culturali alla Zisa, l'Institut costituisce con l'Institut Goethe il polo internationale dei Cantieri. Organizza una poliedricit\u00e0 di iniziative tra cui spiccano la \"Rassegna cinematografica serale del marted\u00ec\" vero e proprio cineforum di opere cinematografiche francesi di qualit\u00e0, presso il cinema Vittorio De Seta (sempre ai Cantieri culturali della Zisa) e la manifestazione estiva \"Appuntamenti in terrazza\", e \"Francia in scena\", di musica, cinema, danza, letteratura."}
{"id": "5985537", "revid": "1573940", "url": "https://it.wikipedia.org/wiki?curid=5985537", "title": "Gallotia goliath", "text": "La lucertola gigante goliath di Tenerife (Gallotia goliath) \u00e8 una specie estinta di sauri della famiglia Lacertidae, che viveva sull'isola di Tenerife (Isole Canarie, Spagna).\nResti fossili di questo animale sono stati trovati in diversi siti paleontologici e archeologici di Tenerife. Si ritiene che misurasse fino a un metro di lunghezza."}
{"id": "5985538", "revid": "124123", "url": "https://it.wikipedia.org/wiki?curid=5985538", "title": "Carl Kellner", "text": "Biografia.\nKellner, meccanico e matematico autodidatta, nel 1849 pubblic\u00f2 l'invenzione del \u201eDas orthoskopische Ocular\u201c combinazione di lenti. Oggi tale combinazione porta il suo nome, oculare di Kellner, composto da tre lenti. Le lenti di campo sono biconvesse. La combinazione sono un sistema ottico acromatico. L'oculare permetteva all'epoca una visione ortoscopica dell'immagine, cosa che all'epoca non permetteva il microscopio. Kellner mor\u00ec il 13 maggio 1855, lasciando la sua attivit\u00e0 alla moglie.\nGli oculari di Kellner sono ampiamente usati in ambito astronomico hobbistico dato il loro basso costo.\nOnorificenze.\nViene conferito il Karl-Kellner-Ring a Wetzlar. Anche la scuola Braunfelser Gesamtschule porta il suo nome."}
{"id": "5985540", "revid": "2146321", "url": "https://it.wikipedia.org/wiki?curid=5985540", "title": "Episodi di Red Band Society", "text": "La prima e unica stagione della serie televisiva Red Band Society \u00e8 stata trasmessa in prima visione assoluta negli Stati Uniti dal 17 settembre 2014 al 7 febbraio 2015 su Fox.\nIn Italia, la stagione \u00e8 stata resa disponibile sulla piattaforma di trasmissione televisiva online Sky On Demand dal 1\u00ba marzo 2016, e successivamente su TIMvision da giugno dello stesso anno. La trasmissione televisiva invece, \u00e8 iniziata il 4 ottobre 2018 alle 04:30 su Rai 1."}
{"id": "5985543", "revid": "123454909", "url": "https://it.wikipedia.org/wiki?curid=5985543", "title": "Anastasija Baranova", "text": "Conosciuta principalmente per il ruolo di Jennifer \"Scout\" Lauer nella serie televisiva \"Scout's Safari\" e di Addison Carver nella serie televisiva \"Z Nation\".\nBiografia.\nNasce a Mosca, in Russia, quando questa era ancora parte dell'Unione Sovietica. Fin da bambina inizia a sfilare come modella per le passerelle di Mosca. Nel 1998 si trasferisce in Minnesota assieme sua madre Ata, dove ha continuato la carriera come modella. Nel 2000 si trasferisce in California dove inizia la sua carriera di attrice. Per imparare la lingua inglese, Anastasia, ha usato la serie di CD-ROM JumpStart e preso lezioni di canto e di parlato.\nParla correntemente sia il russo che l'inglese. Ha studiato presso la Chapman University.\nDal 2010, vive a Los Angeles, California dove si \u00e8 laureata presso la scuola The Acting Corps. Nel 2016 ha annunciato di essere bisessuale.\nCarriera.\nLa sua carriera di attrice inizia nel 2002 con un piccolo ruolo parlante nella serie della Disney Channel \"Lizzie McGuire\". Ha poi ottenuto il ruolo di protagonista nella serie televisiva \"Scout's Safari\", prodotta da Discovery Kids in collaborazione con la NBC, interpretando il personaggio di Jennifer 'Scout' Lauer. Le riprese sono iniziate nel luglio 2002 e hanno avuto luogo presso sedi in tutto il Sud Africa. Sono state in tutto prodotte due stagioni per un totale di 26 episodi che sono andati in onda da ottobre 2002 a febbraio del 2004.\nAnastasia ha effettuato un paio di apparizioni in diverse serie televisive, tra cui \"Joan of Arcadia\", \"Veronica Mars\", \"Drake &amp; Josh\", \"Settimo cielo\", \"Malcolm\" e \"Sons of Anarchy\". \u00c8 anche apparsa nel film del 2007 \"La setta delle tenebre\" e nel 2010, ha fatto la sua comparsa nella serie HDNet \"Svetlana\".\nDal 2014 al 2018 ha interpretato il ruolo di Addison \"Addy\" Carver nella serie horror post-apocalittica \"Z Nation\" della Syfy.\nDoppiatrici italiane.\nNelle versioni in italiano dei suoi film, Anastasija Baranova \u00e8 stata doppiata da:"}
{"id": "5985544", "revid": "118261179", "url": "https://it.wikipedia.org/wiki?curid=5985544", "title": "Colorizzazione", "text": "La colorizzazione \u00e8 una tecnica cinematografica digitale che permette l'aggiunta di colore a fotografie e filmati in bianco e nero; \u00e8 stata sviluppata nella seconda met\u00e0 del ventesimo secolo ed \u00e8 stata al centro di controversie nel campo cinematografico.\nOrigini.\nLa colorazione manuale.\nNel 1894 l'introduzione del cinematografo permise alle immagini statiche di acquisire movimento con la conseguente produzione e diffusione dei primi film in bianco e nero.\nPer rendere ancora pi\u00f9 realistici i propri film le aziende cinematografiche di quegli anni svilupparono la tecnica della colorazione a mano.\nLa tecnica prevedeva l'assegnazione ad ogni operaio di un colore specifico da utilizzare sui fotogrammi che costituivano le pellicole.\nVenivano usati pennelli per le immagini pi\u00f9 piccole e stencil per le immagini con area pi\u00f9 grande. Ogni stencil aveva piccoli buchi distribuiti sopra la superficie dell'immagine da colorare e la loro posizione si muoveva al muoversi delle immagini di una scena.\nL'obiettivo era per gli stencil di essere il pi\u00f9 accurati possibile ma i colori uscivano spesso dai bordi e non sempre erano omogenei; la tecnica era inoltre troppo cara in termini di tempo per le compagnie che dovevano distribuire molte copie dello stesso film.\nLa Path\u00e9 Fr\u00e8res era una delle compagnie cinematografiche di maggior rilevanza del periodo contando un laboratorio di circa 600 operai.\nNel 1906 Henri Fourel, capo dello studio di colorazione, cambi\u00f2 lo scenario della tecnica manuale brevettando una macchina a colori grazie alla quale, due anni dopo, la compagnia svilupp\u00f2 una nuova tecnica.\nIl sistema, basato sul principio del pantografo, permetteva agli operai di vedere ingranditi su uno schermo i fotogrammi da tagliare per lo stencil.\nDopo che l'area da colorare veniva selezionata, la macchina provvedeva a ridurre nuovamente la taglia dell'immagine in movimento e a segnarne i bordi con un ago.\nLa nuova tecnica ridusse sia i tempi che gli errori di colorazione dei fotogrammi e permise alle scene dinamiche di essere colorate con una grande variet\u00e0 di colori facendo s\u00ec che le riproduzioni fossero fedeli ai colori della natura.\nNei film colorati dalla Path\u00e9 alcuni oggetti venivano lasciati in bianco e nero per dare un effetto pi\u00f9 realistico, per esempio il cielo nuvoloso o la pelle umana; la scelta di non colorare la pelle derivava dalla difficolt\u00e0 di realizzare toni simili alla realt\u00e0.\nVi sono comunque esempi di filmati della Path\u00e9 con la presenza di pelle colorata, i primi riguardano filmati rappresentanti persone con etnie diverse la cui pelle veniva colorata di marrone, come \"India\" (1913). A volte la colorazione della pelle veniva applicata tramite stencil in tinta rosa come in \"Insectes Imitateurs\" (1914), dove vediamo insetti poggiati su un dito.\nSia colorare la pelle che non colorarla era considerato realistico, la scelta dipendeva dall'importanza che voleva essere data al soggetto nel filmato.\nSviluppi.\nColorization Inc..\nLa colorizzazione digitale \u00e8 stata inventata dall'ingegnere canadese Wilson Markle ed \u00e8 stata utilizzata per la prima volta agli inizi del 1970.\nLa prima compagnia di Markle, la Image Transform, si occup\u00f2 della colorizzazione delle immagini ottenute dal programma Apollo allo scopo di creare una presentazione televisiva a colori per la NASA.\nNel 1983 Markle fond\u00f2 la Colorization Inc., di propriet\u00e0 della Hal Roach Studios (HRS), che si occup\u00f2 della colorizzazione di film quali \"La via dell'impossibile\" (1937) con Cary Grant e Constance Bennett, \"I fanciulli del West\" (1936) di Stanlio e Ollio e il classico \"La vita \u00e8 meravigliosa\" con James Stewart.\nLa tecnica utilizzata da Markle e dal suo partner Brian Holmes consisteva dapprima nel creare una copia della pellicola originale in bianco e nero da trasferire su videocassetta poich\u00e9 le modifiche effettuate sulle pellicole sono irreversibili; con l'ausilio di hardware e software in grado di tracciare dati sui colori in tempo reale venivano scelte delle inquadrature chiave all'inizio di ogni scena di un film. Generalmente un direttore artistico sceglieva i colori da utilizzare attraverso ricerche di informazioni ottenute dalle fotografie del set o dai costumi di scena, o interpellando direttamente qualcuno coinvolto nella produzione originale; qualora queste informazioni non potevano essere reperibili, venivano scelti colori in base al senso comune come l'azzurro per il cielo o il verde per l'erba. Grazie a queste informazioni i tecnici coloravano complessivamente il film e i computer acquisivano le informazioni sui colori da utilizzare, assegnavano un colore ad ogni pixel dell'immagine e seguendo il movimento dei pixel sullo schermo spostavano i colori di conseguenza; il cambiamento delle inquadrature del film da un fotogramma a quello successivo era del 4 percento, i computer si occupavano di colorare il 96 percento del fotogramma successivo basandosi sulle informazioni di colore di quello precedente, il 4 percento che i computer non erano in grado di colorizzare era ad opera dei tecnici.\nColor Systems Technology Inc..\nUn'altra grande compagnia impegnata con la tecnica della colorizzazione nella seconda met\u00e0 del ventesimo secolo era la Color Systems Technology Inc. (CST).\nIl procedimento utilizzato dalla CST \u00e8 stato sviluppato dall'ingegnere elettronico Ralph Weinger era simile a quello della Colorization Inc. ma utilizzava tecnologie differenti; un tecnico sceglieva una parte dell'inquadratura da colorare, come un vestito o una sedia, e decideva una gamma di colori adeguata; successivamente un computer produceva una scala di grigi per l'area selezionata dal tecnico e assegnava un grado diverso dello stesso colore ad ogni livello di grigio per quell'area: per esempio se il tecnico colorava il vestito di blu ai livelli pi\u00f9 scuri di grigio veniva assegnato un blu scuro viceversa per quelli pi\u00f9 chiari. Il tecnico applicava il procedimento a ogni area nell'inquadratura del primo e dell'ultimo fotogramma di ciascuna scena e il computer elaborava il lavoro restante; se un nuovo componente entrava in scena come un attore o una macchina il computer lasciava l'area grigia e la colorizzazione restante era compito del tecnico.\nCritiche e controversie.\nLa colorizzazione divent\u00f2 estremamente controversa verso la fine degli anni '80 specialmente per quanto riguardava i classici film monocromo come \"Quarto potere\", \"Casablanca\" e \"La vita \u00e8 meravigliosa\"; con alcune eccezioni la disputa contrappose registi e proprietari di copyright, che erano a favore della tecnica. Il caso contro la colorizzazione era spesso espresso in termini morali poich\u00e9 la tecnica violava il diritto morale di un regista di creare un lavoro artistico con una forma permanente e che non avrebbe dovuto essere soggetta ad alterazioni anni dopo da parti non autorizzate; il diritto morale degli artisti era riconosciuto in altri paesi ma non era riconosciuto dalle leggi degli Stati Uniti d'America che davano la precedenza ai diritti di propriet\u00e0 di chi possedeva i copyright, negli ambiti cinematografici e televisivi a possedere i copyright di solito sono i grandi studi cinematografici o le compagnie di produzione. La battaglia contro la colorizzazione fu un tentativo dei registi e di altri artisti creativi di prevenire altre erosioni del proprio lavoro.\nGli oppositori sostenevano come la colorizzazione fosse un affronto alla storia del cinema: la versione colorizzata di un film toglieva dalla circolazione la versione monocromo con il risultato che alcuni spettatori non capivano che, per esempio, \"Casablanca\" era stato girato in bianco e nero; similmente lo spettatore poteva erroneamente concludere che un film a colori come \"Via col vento\" era stato originariamente girato in monocromo e successivamente colorizzato.\nLe ostilit\u00e0 ebbero origine nel 1981 quando il consiglio di amministrazione della Directors Guild of America condusse attivamente una campagna per una clausola sui diritti creativi nelle trattative contrattuali in corso con la Motion Picture Association, i principali produttori e distributori cinematografici; tra il 1985 e il 1988, le differenze di opinione intersettoriali divennero oggetto di udienze di Senato.\nIl caso Frank Capra.\nNel maggio del 1985 Robert Lindsey intervist\u00f2 Frank Capra a Beverly Hills: nell'ottobre 1984 Capra aveva dato il suo consenso per un tentativo di colorizzazione propostogli dagli Hal Roach Studios del film \"La vita \u00e8 meravigliosa\" (1946); il film in bianco e nero vedeva come protagonisti James Stewart, Donna Reed e Lionel Barrymore.\nSecondo il regista gli elementi principali del film come le luci ed il trucco erano finalizzati ad una produzione in bianco e nero e colorizzarli li avrebbe rovinati; inoltre le modifiche sarebbero state pari ad un furto poich\u00e9 gli attori erano stati pagati per fare un solo film quando poi ne sarebbero state pubblicate due versioni.\nPerplessi da queste affermazioni gli esecutori degli Hal Roach Studios sostenevano che nell'autunno del 1984 il regista era entusiasta del progetto tanto che accett\u00f2 di pagare la met\u00e0 dei 260.000 dollari del costo della colorizzazione del film e di condividere i profitti derivati dando inoltre un'approvazione preliminare per la colorizzazione di altri due suoi film in bianco e nero quali \"Meet John Doe\" e \"Lady for a Day\".\nAnche se Capra ammetteva di aver firmato un contratto lo contestava con la motivazione della mancata controfirma del figlio Frank Capra Jr. ovvero il presidente della compagnia di produzione cinematografica della famiglia Capra, ma gli Studios sostennero la validit\u00e0 del contratto e rilasciarono una versione in videocassetta de \"La vita \u00e8 meravigliosa\".\nLa Turner Entertainment e Citizen Kane.\nTed Turner il capo della compagnia Turner Entertainment voleva colorizzare \"Quarto potere\" (1941) di Orson Welles ma fu rallentato da alcuni problemi tecnici: non riusc\u00ec a trovare nessuna stampa originale da 35mm da impiegare nel processo di colorizzazione digitale. Turner ottenne i diritti di \"Quarto potere\" quando nel 1986 acquis\u00ec pi\u00f9 di 3000 titoli da parte della MGM.\nOrson Welles scrisse e diresse il film, vi recit\u00f2 e vinse un Oscar per la sceneggiatura; poco prima di morire implor\u00f2 il suo amico Henry Jaglom di preservare una delle sue pi\u00f9 grandi opere dal processo di colorizzazione digitale: alla fine il film non venne colorizzato a causa di una decisione legale.\nNel maggio del 2013 usc\u00ec il documentario online \"The Complete Citizen Kane\" su YouTube: il documentario di 91 minuti include interviste della BBC ad Orson Welles filmate nel 1960 e nel 1982 e le riprese dei test della colorizzazione effettuati da Turner.\nNational Film Preservation Act.\nNel 1988 gli Stati Uniti emisero il National Film Preservation Act: una legge che istitu\u00ec il National Film Registry e viet\u00f2 la distribuzione o esibizione di film colorizzati a meno che questi non fossero presenti nel registro nazionale dei film con specifiche informazioni sulla loro divulgazione.\nIl caso francese.\nNel 1991 Anjelica Huston figlia del regista John Huston riusc\u00ec ad ottenere una vittoria legale contro la colorizzazione del film \"Giungla d'asfalto\" diretto da suo padre: dopo la morte di Huston in Francia vi fu una causa durata tre anni che non evit\u00f2 in tempo la colorizzazione e conseguente trasmissione del film ma segn\u00f2 un'importante svolta nella controversia; la Corte suprema francese emise una legge sui diritti d'autore che prevenisse la distribuzione o la trasmissione sulle reti francesi di film colorizzati senza il consenso del regista o dei suoi eredi.\nNel 1995 la richiesta di film colorizzati cal\u00f2 drasticamente: Ted Turner, il proprietario di diritti di propriet\u00e0 su centinaia di film della MGM e Warner Bros., smise di rilasciare film colorizzati.\nLa colorizzazione nel ventunesimo secolo.\nCon l'avvento dei DVD la colorizzazione torn\u00f2 ad essere rilevante: grazie alla tecnologia versatile dei DVD che permetteva agli spettatori di guardare sia la versione colorizzata sia quella in bianco e nero di un film, gli studi cinematografici tornarono a produrre film colorizzati o a ridistribuire versioni di film che erano state colorizzate negli anni '80 come successe per i cofanetti di Stanlio e Ollio nel Regno Unito e per diversi film commissionati dalla Sony Pictures Entertainment de \"I tre marmittoni\".\nTra il 2003 e il 2009 la Legend Films fu la compagnia pi\u00f9 considerevole per l'utilizzo della colorizzazione: si occup\u00f2 di colorizzare \"La vita \u00e8 meravigliosa\" per la Paramount Pictures (che acquis\u00ec i diritti d'autore nel 1990) e \"La taverna dell'allegria\" per la Universal Pictures; inoltre collabor\u00f2 con attori come Shirley Temple, Jane Russell, Terry Moore e Ray Harryhausen per la colorizzazione di film nei quali avevano recitato.\nNel 2004 Rajeev Dwivedi il fondatore della Indian Academy of Arts and Animation in collaborazione con la Sankranti Creations us\u00f2 per la prima volta la tecnica della colorizzazione in India per la distribuzione mondiale di un classico indiano \"Mughal-e-Azam\".\nNel 2005 la Sony Pictures Entertainment rilasci\u00f2 due versioni in DVD della prima stagione di \"Vita da strega\": l'originale girata in bianco e nero e la versione colorizzata dalla Dynacs Digital Studios; nel 2006 fecero la stessa cosa per la seconda stagione e per la prima stagione di \"Strega per amore\", entrambe le serie TV erano di propriet\u00e0 della compagnia.\nDocumentari.\nLa tecnica della colorizzazione \u00e8 stata usata anche per il documentario \"The Beatles Anthology\": il video della performance di All You Need Is Love, dallo speciale \"Our World\" del 1967, comincia con la versione originale registrata in bianco e nero per dissolversi nella versione colorizzata; le informazioni sui colori utilizzati sono state acquisite da alcune fotografie scattate durante lo speciale."}
{"id": "5985545", "revid": "110157", "url": "https://it.wikipedia.org/wiki?curid=5985545", "title": "Supercoppa d'Europa 1995-1996 (hockey su pista)", "text": "La Supercoppa d'Europa 1995-1996 \u00e8 stata la 16\u00aa edizione dell'omonima competizione europea di hockey su pista. Alla manifestazione hanno partecipato gli spagnoli dell', vincitore della Coppa dei Campioni 1994-1995, e gli italiani del , vincitore della Coppa delle Coppe 1994-1995. A conquistare il trofeo \u00e8 stato l'Igualada al terzo successo nella sua storia."}
{"id": "5985547", "revid": "6923", "url": "https://it.wikipedia.org/wiki?curid=5985547", "title": "Ebenezer Kinnersley", "text": "Studioso di elettricit\u00e0 di origine inglese attivo in Nord America. Si occup\u00f2 di esperienze di elettrostatica, con le quali fece lezioni sperimentali, invent\u00f2 un termometro elettrico, e dimostr\u00f2 che l'elettricit\u00e0 pu\u00f2 produrre calore."}
{"id": "5985549", "revid": "599013", "url": "https://it.wikipedia.org/wiki?curid=5985549", "title": "Door Jams", "text": "Door Jams \u00e8 una compilation su CD del chitarrista statunitense (ed ex componente dei The Doors) Robby Krieger, pubblicato dall'etichetta discografica I.R.S. Records nel 1989.\nMusicisti.\nGavin Leggit\nEast End, West End\nHer Majesty\nReach Out, I'll Be There\nI'm Gonna Tell on You\nSpare Changes\nBig Oak Basin\nReggae Funk\nCrystal Ship\nUnderwater Fall\nBass Line Street\nBag Lady\nLow Bottomy\nThe Ally"}
{"id": "5985552", "revid": "76963", "url": "https://it.wikipedia.org/wiki?curid=5985552", "title": "Scott Frankel", "text": "Ha studiato all'Universit\u00e0 di Yale, dove ha conosciuto il drammaturgo Doug Wright ed \u00e8 stato membro degli Skull and Bones. Ha lavorato come pianista e direttore d'orchestra per le produzioni di Broadway dei musical \"Into the Woods\", \"Les Mis\u00e9rables\", \"Jerome Robbins' Broadway\", \"Rags\" e \"Falsettos\". Ha accompagnato al piano numerosi interpreti di rilievo, tra cui Meryl Streep, Julie Andrews e Shirley MacLaine.\nHa scritto anche sei musical originali: \"Doll\" (2003), \"Grey Gardens\" (2006), \"Meet Mister Future\" (2006), \"Happiness\" (2009), \"Far from Heaven\" (2013) e \"War Paint\" (2016)."}
{"id": "5985554", "revid": "767487", "url": "https://it.wikipedia.org/wiki?curid=5985554", "title": "Patema Inverted", "text": " \u00e8 un film giapponese del 2013 ideato e diretto da Yasuhiro Yoshiura. Dal film sono stati tratti un original net anime (ONA) e un manga: il primo \"Patema Inverted: Beginning of the day\" \u00e8 andato in onda nel 2012; il secondo \u00e8 stato pubblicato su Big Gangan e conta in totale 13 capitoli in un unico volume.\nAmbientazione.\nIl film, l'ONA e il manga sono ambientati sulla Terra di un lontano futuro. Un esperimento malriuscito per convertire la gravit\u00e0 in energia fece \"cadere\" molti esseri umani nel cielo. I sopravvissuti si ritirarono a vivere sotto terra, sorvegliati dagli scienziati dell'esperimento.\nTrama.\nFilm.\nIn un futuro prossimo gli scienziati stanno cercando il modo di controllare la gravit\u00e0 e trasformarla in energia. Ma l'esperimento fallisce e gran parte della superficie della Terra viene devastata. Come risultato le persone entrano in un campo gravitazionale inverso che le fa letteralmente fluttuare al di fuori del pianeta.\nMolti anni dopo, Patema \u00e8 una ragazza che vive nel sottosuolo e adora esplorare i tunnel di cui il mondo che conosce \u00e8 composto. Deve per\u00f2 tenersi lontana dalla \"zona pericolosa\". Un giorno mentre esplora un tunnel vede una persona che cammina sul soffitto e rimanendone spaventata cade nella fossa senza fondo che stava guardando poco prima. Da qui la scoperta di un nuovo mondo.\nManga.\nNella famiglia di Mikko si tramanda un anello che secondo suo nonno connette tutti loro con le persone che hanno raggiunto \"l'altro mondo\". Mikko decide cos\u00ec di esplorare il suo mondo sotterraneo fatto di gallerie e tunnel senza fine per trovare questo nuovo mondo.\nONA.\nL'ONA mostra la prima mezz'ora del film, ovvero di Patema che sta come solito visitando le gallerie del suo mondo sotterraneo.\nCritica.\nIl film ha ricevuto recensioni per lo pi\u00f9 positive; su Rotten Tomatoes ha ricevuto un indice di gradimento del 79% da parte di 14 critici con un voto di 5,7/10.. Otto critici di Metacritic hanno invece fornito un punteggio di 66/100..\nJeanette Catsoulis del New York Times l'ha definito un film \"delizioso\" e ne ha lodato musica e animazione, comparandolo a \"Upside Down\".\nIl film ha poi vinto l\u2019\"Audience Award\" e il \"Judges Award\" allo Scotland Loves Anime del 2013 e nominato per l'Asian Pacific Screen Award for Best Animated Feature Film al settimo Asian Pacific Screen Award.\nColonna sonora.\nL'ending nei titoli di coda, \"Patema Inverted\" di Estelle Micheau, \u00e8 cantata in esperanto."}
{"id": "5985555", "revid": "773636", "url": "https://it.wikipedia.org/wiki?curid=5985555", "title": "Gian Paolo Cresci", "text": "Biografia.\nGiornalista professionista, dal marzo 1955, e intellettuale cattolico, fu un convinto militante democristiano; rivest\u00ec per diversi anni l'incarico di consigliere nazionale della DC.\nStretto collaboratore di Amintore Fanfani, negli anni Sessanta lavor\u00f2 alla Rai di Ettore Bernabei, del quale fu anche capo ufficio stampa, per assumere la carica di amministratore delegato e quella di direttore generale della Sacis.\nIl suo nome fu trovato nella lista degli appartenenti alla P2, ma egli neg\u00f2 una vera affiliazione e fu in seguito scagionato.\nNell'ambito della sua carriera giornalistica, ide\u00f2 e diresse il mensile culturale \"Prospettive nel mondo\", che fond\u00f2 insieme ad Augusto Del Noce.\nNominato nel 1991 soprintendente del Teatro dell'Opera di Roma, nel 1994 Cresci torn\u00f2 per breve tempo al giornalismo, assumendo prima la direzione del telegiornale dell'emittente televisiva romana Teleregione - dal 1994 al 1997- e successivamente la direzione della testata romana \"Il Tempo\"."}
{"id": "5985557", "revid": "481666", "url": "https://it.wikipedia.org/wiki?curid=5985557", "title": "A Ilha", "text": ""}
{"id": "5985561", "revid": "767487", "url": "https://it.wikipedia.org/wiki?curid=5985561", "title": "Johann Georg Klinger", "text": "Costruttore di globi, fond\u00f2 a Norimberga la ditta J-G Klinger's Kunsthandlung, che pubblic\u00f2 fino alla fine del XIX secolo globi di vario tipo e in lingue diverse."}
{"id": "5985565", "revid": "123954797", "url": "https://it.wikipedia.org/wiki?curid=5985565", "title": "Albert Roca", "text": "Carriera.\nGiocatore.\nHa sempre giocato vestendo maglie di squadre del proprio Paese.\nAllenatore.\nDa Commissario tecnico ha partecipato alla Gold Cup nel 2015, guidando la Nazionale salvadoregna."}
{"id": "5985572", "revid": "1546219", "url": "https://it.wikipedia.org/wiki?curid=5985572", "title": "Nikolaus Kratzer", "text": "Artefice e matematico nativo di Monaco, lavor\u00f2 a Londra dal 1524 fino alla morte. Durante il regno di Enrico VIII, che manifest\u00f2 forte interesse per la cosmografia e per le imprese di oltremare, fu nominato astronomo e orologiaio regale. Insegn\u00f2 all'Universit\u00e0 di Oxford astronomia e \"dottrina della sfera\". Gli orologi solari che costru\u00ec ne mostrano la competenza geometrica e l'abilit\u00e0 di orologiaio. Si offr\u00ec di realizzare una mappa dell'Inghilterra per la progettata nuova edizione della \"Geografia\" di Claudio Tolomeo (met\u00e0 II secolo d.C.)."}
{"id": "5985582", "revid": "1356653", "url": "https://it.wikipedia.org/wiki?curid=5985582", "title": "August Adolph Kundt", "text": ""}
{"id": "5985584", "revid": "295403", "url": "https://it.wikipedia.org/wiki?curid=5985584", "title": "Quillan Roberts", "text": "Carriera.\nClub.\nHa giocato nei campionati canadese e statunitense.\nNazionale.\nHa esordito in Nazionale canadese nel 2015."}
{"id": "5985588", "revid": "767487", "url": "https://it.wikipedia.org/wiki?curid=5985588", "title": "Teramo Calcio 1998-1999", "text": "Questa pagina raccoglie le informazioni riguardanti il Teramo Calcio nelle competizioni ufficiali della stagione 1998-1999."}
{"id": "5985594", "revid": "1535615", "url": "https://it.wikipedia.org/wiki?curid=5985594", "title": "Cap\u00f9", "text": "I cap\u00f9 o nos\u00e8cc sono degli involtini di verza tipici delle valli bresciane e bergamasche, realizzati con un ripieno di carne macinata, pan grattato, cotechino e uova. \nI paesi di Parre e di Terzano dedicano una sagra a questo piatto tipico.\nNome.\nIl nome \u00e8 probabile derivi dalla pettinatura femminile detta talvolta in dialetto \"cap\u00f9\", ossia la crocchia, per l'evidente somiglianza della forma. Il nome in dialetto locale significa anche \"cappone\" e la relazione \u00e8 spiegata da una breve favola che viene spiegata sotto.\nDescrizione.\nIl piatto si compone di un involucro esterno realizzato con le foglie di verza e un cuore di ripieno, solitamente di forma rotonda.\nProcedimento.\nPer realizzare un cap\u00f9 vengono fatte lessare due o tre foglie di verza che poi vengono disposte su di un piano. Al centro di esse viene messa una pallina di ripieno e quindi vengono richiuse a formare una palla e legati con dello spago da cucina. \nI cap\u00f9 vengono poi fatti bollire per almeno tre ore assieme a pezzi di lardo o di pancetta per insaporirli.\nVarianti.\nEsiste una variante del cap\u00f9 dove invece della verza sono impiegate le erbe bianche. La preparazione \u00e8 la stessa, ma differisce la cottura, poich\u00e9 invece di essere bolliti vengono arrostiti e conditi con salsa di pomodoro.\nIn Val Brembana ne esiste una variante chiamata Nos\u00e8cc.\nLeggenda sulla loro origine.\nSi racconta che un bambino di una famiglia contadina e povera si lamentava di continuo perch\u00e9 i genitori vendevano i capponi ai signori ricchi e loro non potevano mai addentare tale prelibatezza. La madre, stanca di vedere il figlio triste, prese una pallina di ripieno molto saporito ma privo di carne e l'avvolse in una foglia di verza, la fece bollire e quindi la present\u00f2 al figlio. Fu cos\u00ec che nacquero i cap\u00f9."}
{"id": "5985595", "revid": "124123", "url": "https://it.wikipedia.org/wiki?curid=5985595", "title": "Shauna Coxsey", "text": "Biografia.\nInizia ad arrampicare all'et\u00e0 di quattro anni, \u00e8 attiva principalmente nelle competizioni di bouldering, ha vinto la nona edizione del Melloblocco, ha conquistato la seconda posizione nella coppa del mondo di bouldering nel 2014 e 2015, conquistandola con una tappa di anticipo nel 2016 e nel 2017.\n\u00c8 la terza donna ad aver mai raggiunto il grado di 8B+/V14 nel bouldering, con l'ascesa di \"New Baseline\" il 12 Luglio 2014 a Magic Wood in Svizzera. Vanta oltretutto altre quattro importanti ascese di grado 8B/V13 conquistate tra il 2000 e il 2014.\nPer le sue prestazioni sportive di livello mondiale, \u00e8 stata designata come ambasciatrice onoraria del British Mountaneering Council e membro dell'Ordine dell'Impero Britannico"}
{"id": "5985596", "revid": "1356653", "url": "https://it.wikipedia.org/wiki?curid=5985596", "title": "Thomas Gemini", "text": ""}
{"id": "5985597", "revid": "729019", "url": "https://it.wikipedia.org/wiki?curid=5985597", "title": "Thomas Lambrit", "text": "Originario dei Paesi Bassi, si stabil\u00ec a Londra, dove raggiunse presto la fama di abile e raffinato incisore. Grazie all'appoggio di Enrico VIII, intraprese anche l'attivit\u00e0 di costruttore di strumenti matematici. Intorno al 1544, anche Humphrey Cole (c. 1530-1591) lavor\u00f2 con Gemini, il quale aveva probabilmente legami con i costruttori di Lovanio e di Anversa, come Gerardo Mercatore (1512-1594) e Gualterus Arsenius (? - c. 1580)."}
{"id": "5985603", "revid": "1788047", "url": "https://it.wikipedia.org/wiki?curid=5985603", "title": "Adrian Foncette", "text": "Carriera.\nClub.\nHa giocato nel campionato trinidadiano e statunitense.\nNazionale.\nHa esordito in Nazionale nel 2016."}
{"id": "5985604", "revid": "92723", "url": "https://it.wikipedia.org/wiki?curid=5985604", "title": "Yungnyong-i nareusya", "text": "Yungnyong-i nareusya (hangeul: , lett. \"I sei draghi che salgono verso il cielo\"; titolo internazionale Six Flying Dragons, conosciuto anche come \"Roots of the Throne\") \u00e8 un serial televisivo sudcoreano trasmesso su SBS dal 5 ottobre 2015 al 22 marzo 2016.\nTrama.\nIl serial segue il conflitto ideologico e politico tra il principe Yi Bang-won e Jeong Do-jeon, l'uomo che aiut\u00f2 Yi Seong-gye a diventare re Taejo e a fondare Joseon. Jeong Do-jeon vuole un paese governato dai ministri, mentre Bang-won ambisce al potere assoluto."}
{"id": "5985608", "revid": "697352", "url": "https://it.wikipedia.org/wiki?curid=5985608", "title": "Hollow-body", "text": ""}
{"id": "5985609", "revid": "889336", "url": "https://it.wikipedia.org/wiki?curid=5985609", "title": "Denzil Theobald", "text": ""}
{"id": "5985611", "revid": "767487", "url": "https://it.wikipedia.org/wiki?curid=5985611", "title": "Cleon John", "text": "Carriera.\nClub.\nHa sempre giocato nel campionato trinidadiano.\nNazionale.\nHa esordito in Nazionale nel 2013."}
{"id": "5985619", "revid": "600229", "url": "https://it.wikipedia.org/wiki?curid=5985619", "title": "Bandurria", "text": ""}
{"id": "5985621", "revid": "1788047", "url": "https://it.wikipedia.org/wiki?curid=5985621", "title": "Curtis Gonzales", "text": "Carriera.\nClub.\nHa sempre giocato nel campionato trinidadiano.\nNazionale.\nHa esordito in Nazionale nel 2012."}
{"id": "5985625", "revid": "287204", "url": "https://it.wikipedia.org/wiki?curid=5985625", "title": "David Sassoon", "text": "Biografia.\nSassoon nacque a Baghdad, dove suo padre, Saleh Sassoon (1750-1830, era un ricco imprenditore ebreo, capo tesoriere dei pasci\u00e0 (governatori di Baghdad) dal 1781 al 1817, e presidente (, \"Nasi\") della comunit\u00e0 ebraica cittadina.\nLa famiglia apparteneva agli ebrei dell'Iraq; sua madre era Amam Gabbai. Dopo un'istruzione tradizionale in lingua ebraica, Sassoon spos\u00f2 Hannah nel 1818: la coppia ebbe due figli e due figlie prima che Hannah morisse nel 1826. Due anni dopo Sassoon spos\u00f2 Farha Hyeem (nata nel 1812 e deceduta nel 1886). La coppia ebbe sei figli e tre figlie.\nDopo le continue persecuzioni contro gli ebrei baghadadi da parte di Dawud Pasci\u00e0, la famiglia si trasfer\u00ec a Bombay passando per la Persia. Sassoon inizi\u00f2 i suoi affari a Bombay non pi\u00f9 tardi del 1832, dapprima agendo come intermediario tra le ditte tessili britanniche ed i mercanti di materie prime del Golfo, poi investendo in pregiate propriet\u00e0 portuali. La sua concorrenza maggiore proveniva dai Parsi, i cui profitti erano generati dal rispettivo dominio del commercio dell'oppio sino-indiano dagli anni 1820.\nQuando il Trattato di Nanchino apr\u00ec la Cina ai commercianti britannici, Sassoon svilupp\u00f2 le sue operazioni tessili in un redditizio commercio triangolato: filato indiano e oppio venivano trasportati in Cina, dove egli comprava le merci che erano poi vendute in Gran Bretagna, da dove otteneva prodotti di cotone del Lancashire. Mand\u00f2 suo figlio Elias David Sassoon a Canton, dove fu il primo commerciante ebreo (con 24 competitori parsi). Nel 1845, David Sassoon &amp; Co. apr\u00ec un ufficio in quella che sarebbe presto diventata la concessione britannica di Shanghai e che divenne il secondo centro operativo della ditta.\nNel 1844 Sassoon impiant\u00f2 una succursale a Hong Kong e un anno dopo una branca di Shanghai sul Bund per profittare dal commercio dell'oppio.\nSolo a partire dal 1860 i Sassoon furono in grado di guidare la comunit\u00e0 ebraica baghdadi al sorpasso del predominio parsi. Una particolare opportunit\u00e0 fu data dalla Guerra di secessione americana, durante la quale le esportazioni americane di cotone sudista diminuirono. Le fabbriche del Lancashire sostituirono le importazioni di cotone americano con il cotone indiano di Sassoon. Insieme con uomini d'affari parsi come Sir Jamsetjee Jejeebhoy (1783-1859), David Sassoon continu\u00f2 il suo commercio con la Cina e con i relativi profitti inizi\u00f2 la sua attivit\u00e0 di produzione d'olio. Il suo primo mulino venne chiamato \"E.D. Sassoon Mills\" e gli procur\u00f2 ingente ricchezza. In seguito i Sassoon furono i pi\u00f9 grandi proprietari di mulini, rinomati come i \"Badshah\" del mondo degli affari di Bombay. Nel complesso operarono 17 mulini, ogni mulino con circa 15-20.000 lavoratori. In seguito, David Sassoon avvi\u00f2 imprese anche nel cotone, nei tessuti ed in varie altre industrie su larga scala.\nDavid Sassoon, come ebreo ortodosso, continu\u00f2 a praticare le sue osservanze religiose ebraiche, rispettando lo Shabbat per tutta la vita. Fu inoltre un membro dell'Assemblea legislativa dell'epoca. Costru\u00ec uno delle sinagoghe pi\u00f9 grandi e pi\u00f9 belle dell'India, la Sinagoga Magen David di Byculla, a Bombay; fece costruire anche la Sinagoga Ohel David di Pune. Oggi queste sono ben note attrazioni turistiche e costituiscono una parte importante del patrimonio culturale dell'India. Vari trust di beneficenza, ancora in operazione a tutt'oggi, finanziati dal suo reddito privato e che portano il suo nome e/o di altri membri della sua famiglia. David Sassoon finanzi\u00f2 monumenti e istituzioni educative a Mumbai, nonch\u00e9 i \"Sassoon Docks\" nel porto di Colaba, nella citt\u00e0 stessa.\nBen presto venne a vivere con la sua famiglia in una casa sontuosa ristrutturata e chiamata \"Byculla's Bungalow\", ex palazzo di Shin Sangoo. Questo fu poi donato al Parsi Trust ed \u00e8 oggi l'Ospedale Masina. Nelle vicinanze, un'altra sua propriet\u00e0 terriera, la Rani Bagh (Jijamata Udyann), fu donata alla Mumbai Municipal Corporation per la costruzione del Museo Dr. Bhau Daji Lad (Albert Museum), progettato dall'architetto pi\u00f9 importante del tempo. L'interno \u00e8 esattamente come la Sinagoga Magen David di Byculla e l'Ohel David di Pune, con un'alta torre dell'orologio, la \"Victoria Clock Tower\".\nLascito.\nSebbene non parlasse inglese, David Sassoon acquis\u00ec la cittadinanza britannica nel 1853. Continu\u00f2 a vestirsi e a comportarsi come un ebreo baghdadi, ma permisi ai propri figli di adottare modi e costumi inglesi. Suo figlio Albert Abdullah David cambi\u00f2 il nome in Albert, si trasfer\u00ec in Inghilterra e divenne baronetto, sposandosi poi con un membro della famiglia Rothschild. Tutti i Sassoons d'Europa pare che siano discendenti di David Sassoon. David Sassoon fu consapevole del suo ruolo di guida della comunit\u00e0 ebraica di Mumbai, fece edificare diverse sinagoghe nell'area cittadina, una scuola, un istituto di meccanica, biblioteche e convalescenziari a Pune, facendo inoltre crescere il senso di identit\u00e0 ebraica tra le comunit\u00e0 ebraiche di Cochin e Bene Israel.\nDavid Sassoon mor\u00ec nella sua casa di campagna a Pune nel 1864. I suoi interessi d'affari e societ\u00e0 furono ereditati dal figlio primogenito Sir Albert Sassoon; il figlio Elias David fond\u00f2 una ditta concorrente."}
{"id": "5985630", "revid": "729019", "url": "https://it.wikipedia.org/wiki?curid=5985630", "title": "Zeybek", "text": "Gli Zeybek, anche Zeibek, erano una milizia irregolare di guerriglieri ottomani distribuiti nella Regione dell'Egeo dell'Anatolia, attivi dal XVII al XX secolo. La loro arma tradizionale era la spada \"yatagan\". Praticavano una particolare danza nella quale imitavano le movenze del falco.\nStoria.\nPrima del Trattato di Losanna (1923), la maggior parte degli Zeybek risiedevano nei dintorni di Smirne. Furono particolarmente attivi nelle operazioni di guerriglia anti-greca durante l'occupazione ellenica della citt\u00e0 occorsa nella Guerra greco-turca (1919-1922). Molti di loro, confluirono durante il conflitto nell'esercito turco regolare (\"T\u00fcrk Kara Kuvvetleri\")."}
{"id": "5985685", "revid": "599013", "url": "https://it.wikipedia.org/wiki?curid=5985685", "title": "Brent Rahim", "text": "Carriera.\nClub.\nHa giocato nel campionato americano, trinidadiano, inglese, bulgaro e svedese.\nNazionale.\nTra il 2000 e il 2005 ha collezionato 49 presenze e tre reti, partecipando inoltre a tre edizioni della Gold Cup."}
{"id": "5985691", "revid": "599013", "url": "https://it.wikipedia.org/wiki?curid=5985691", "title": "Anton Pierre", "text": "Carriera.\nClub.\nHa sempre giocato nel campionato trinidadiano.\nNazionale.\nHa esordito in Nazionale nel 1996, giocando 52 incontri sino al 2008."}
{"id": "5985696", "revid": "278830", "url": "https://it.wikipedia.org/wiki?curid=5985696", "title": "Royal Family", "text": "Royal Family () \u00e8 un serial televisivo sudcoreano trasmesso su MBC dal 2 marzo al 28 aprile 2011.\nTrama.\nDopo essersi sposata in una famiglia ricca e influente, la vita di Kim In-sook \u00e8 diventata un inferno vivente. Disprezzata dai suoceri che la considerano un'intrusa a caccia di denaro, viene ignorata e trattata come se fosse un'ombra per diciotto anni. Quando suo marito muore in un incidente con l'elicottero e la suocera le sottrae la custodia del figlio, In-sook decide di averne avuto abbastanza ed elabora un piano per conquistare l'azienda di famiglia: al suo fianco c'\u00e8 Han Ji-hoon, il nuovo avvocato della famiglia e sua vecchia conoscenza. I due iniziano un pericoloso doppio gioco durante il quale si innamorano."}
{"id": "5985700", "revid": "287204", "url": "https://it.wikipedia.org/wiki?curid=5985700", "title": "David Solomon Sassoon", "text": "Biografia.\nNipote di David Sassoon, David Solomon Sassoon, viaggi\u00f2 costantemente con l'unico proposito di raccogliere e collezionare libri e manoscritti ebraici, che in seguito catalog\u00f2 in un libro in due volumi intitolato \"Ohel David\". La grande importanza di tale collezione privata non pu\u00f2 essere sopravvalutata, poich\u00e9 offre agli studiosi di ebraismo l'opportunit\u00e0 di esaminare almeno ventiquattro riti liturgici distinti, utilizzati dalle diverse comunit\u00e0 ebraiche del XIX secolo: Aleppo, aschenazita, ebrei egiziani, ebrei italiani, nordafricani (Marocco), Tunisi, Tlemcen, Caraiti, sefarditi (spagnoli), Bene Israel, ebrei di Cochin, turchi, yemeniti, e altri. David Solomon Sassoon inizialmente possedava circa 412 manoscritti e venti incunaboli, i pi\u00f9 rari acquisiti a Baghdad. Nel 1914, la collezione Sassoon ammontava a 500 manoscritti; tra il 1914 e il 1932, quando venne pubblicato il Catalogo, i manoscritti raggiungevano un totale di 1220, di cui 1153 sono interamente descritti nel Catalogo. Quando David e sua madre visitarono la Terra Santa nel 1925, acquist\u00f2 l'opera \"Decisioni di Rabbi Isaiah ben Mali di Trani il Vecchio\" (XIII secolo) sul Trattato \"Hullin\" (MS Nr. 702, Cat. p.\u00a0697).\nUno dei manoscritti pi\u00f9 importanti da lui ottenuti \u00e8 \"Sefer Halakhot Pesu\u1e33ot\" di Rabbi Yehudai Gaon, opera avuta da un ebreo dello Yemen nel 1911, ma scritta a Babilonia o in Persia nel nono o decimo secolo. In Yemen acquis\u00ec una copia scritta a mano della \"Guida dei perplessi\" di Maimonide, scritta in Spagna nel XIV secolo (1397). Forse l'acquisto pi\u00f9 importante di Sassoon fu la \"Bibbia Farhi\", un codex comprato ad Aleppo. Si dice sia stato scritto da Elisha Crescas in Provenza tra gli anni 1366-1383. Il codex viene ora conservato nel caveau di una banca svizzera.\nUn altro tesoro recuperato da Sassoon \u00e8 il \"Pentateuco di Damasco\", codex che egli acquist\u00f2 a Damasco nel 1915 e che \u00e8 stato poi acquistato dalla Biblioteca nazionale di Israele a Gerusalemme nel 1975. Particolarmente apprezzabile fu anche l'acquisto nel settembre 1923 di \"Diwan\" di Samuel ibn Naghrillah (MS Nr. 589, Cat. pp.\u00a0451\u2013460), che la Oxford University Press ha pubblicato con una introduzione di Sassoon nel 1924. Naghrillah (993-1056) mor\u00ec dieci anni prima della conquista normanna dell'Inghilterra. Molti dei manoscritti e incunaboli raccolti da David S. Sassoon furono messi all'asta da Sotheby's di Londra a Zurigo e New York, tra gli anni 1975-1994, per saldare gli obblighi fiscali britannici del patrimonio Sassoon. Oggi, gran parte di ci\u00f2 che resta della collezione privata di manoscritti ebraici di David Solomon Sassoon \u00e8 conservata presso l'Universit\u00e0 di Toronto in Canada, sebbene un esiguo gruppo di manoscritti si trovi alla British Library, offerto alla biblioteca in luogo delle imposte governative dovute, o acquistato alle aste di Sotheby's negli anni 1970.\nSuo pronipote fu il poeta Siegfried Sassoon e altro suo discendente \u00e8 l'attore Jack Huston."}
{"id": "5985709", "revid": "599013", "url": "https://it.wikipedia.org/wiki?curid=5985709", "title": "Ancil Elcock", "text": "Carriera.\nClub.\nHa giocato nel campionato trinidadiano e statunitense.\nNazionale.\nHa esordito in Nazionale nel 1994, giocando 50 incontri sino al 2004."}
{"id": "5985714", "revid": "889336", "url": "https://it.wikipedia.org/wiki?curid=5985714", "title": "Ansil Elcock", "text": ""}
{"id": "5985719", "revid": "265038", "url": "https://it.wikipedia.org/wiki?curid=5985719", "title": "Coppa CERS 1995-1996", "text": "La Coppa CERS 1995-1996 \u00e8 stata la 16\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio il 1\u00ba marzo e si \u00e8 concluso il 22 giugno 1996. Il titolo \u00e8 stato conquistato dal per la seconda volta nella sua storia."}
{"id": "5985721", "revid": "767487", "url": "https://it.wikipedia.org/wiki?curid=5985721", "title": "Os Herdeiros", "text": "Os Herdeiros \u00e8 un film del 1970 scritto, prodotto e diretto da Carlos Diegues. \nTrama.\nStoria allegorica del Brasile e della lotta per il potere dalla rivoluzione del 1930 fino all'avvento della televisione.\nProduzione.\nIl film fu prodotto dalla Carlos Diegues Produ\u00e7\u00f5es Cinematogr\u00e1ficas, Instituto Nacional de Cinema (INC), J.B. Producoes Cinematograficas Ltd., Luiz Carlos Barreto Produ\u00e7\u00f5es Cinematogr\u00e1ficas, Novocine.\nDistribuzione.\nFu distribuito dalla Paramount Pictures do Brasil, prendendo il titolo internazionale in inglese \"The Inheritors\". Il 15 settembre 1970, venne presentato nell'ambito del New York Film Festival."}
{"id": "5985722", "revid": "767487", "url": "https://it.wikipedia.org/wiki?curid=5985722", "title": "Niccol\u00f2 Landi", "text": "Vetraio toscano che i documenti indicano al servizio dei Medici dal 1591 al 1620 circa come soffiatore \"a lume di lucerna\". Nel 1618 era direttore della fornacetta di Boboli. Noto per aver concepito l'arte vetraia secondo una prospettiva scientifica. La sua attivit\u00e0 di sperimentazione era rivolta alla ricerca di tecniche utili a migliorare gli effetti estetici del vetro e soprattutto a trovare soluzioni tecniche capaci di imitare quanto offerto dalla natura, creando originali soluzioni di alternanza tra \"artificialia\" e \"naturalia\", e allo stesso tempo congiunzioni tra arte e natura. Tra la fine del Cinquecento e gli inizi del Seicento Firenze accolse numerosi orefici e intagliatori di pietre dure di origine fiamminga, abili in tecniche quasi assenti nella tradizione artigianale fiorentina. Niccol\u00f2 Landi rappresent\u00f2 l'eccezione, una delle poche presenze fiorentine ad esercitare questo tipo di lavorazione denominata a \"lume di lucerna\". La utilizz\u00f2 presso la fornace di San Marco e nell'officina granducale di Pisa, dove realizz\u00f2 oggetti di complessa esecuzione, anche di piccole dimensioni. Attraverso i documenti ritrovati sappiamo che tra il settembre e l'ottobre del 1591, nella vetreria posta nella villa di Pratolino, aveva realizzato su richiesta del granduca Ferdinando I vari modelli di insetti: ragni, farfalle, cavallette, scorpioni, formiche e mosche. Tutti esempi di raffinatezza e virtuosismo esecutivo, destinati alla realizzazione di gioielli, e soprattutto furono chiari esempi dell'interesse naturalistico dei Medici."}
{"id": "5985730", "revid": "767487", "url": "https://it.wikipedia.org/wiki?curid=5985730", "title": "Timothy Lane", "text": "Farmacista inglese nato a Londra nel 1743, divenne membro della Royal Society di Londra. Nel 1765 invent\u00f2 un tipo di elettrometro a scintilla che porta il suo nome, molto utilizzato nelle terapie elettriche."}
{"id": "5985734", "revid": "1442080", "url": "https://it.wikipedia.org/wiki?curid=5985734", "title": "Pierre Le Maire II", "text": "Membro di una famiglia di costruttori di strumenti scientifici, svolse la sua attivit\u00e0 a Parigi tra il 1730 e il 1760. \nInsieme al padre Pierre (attivo tra il 1698 e il 1750) e allo zio Jacques (attivo tra il 1714 e il 1762) ebbe la bottega in Quai de l\u2019Horloge. \nFu il primo, in Francia, a costruire quadranti di Hadley; realizz\u00f2 anche meridiane, strumenti topografici, matematici e da disegno. Come \"ing\u00e9nieur du Roy\", fabbric\u00f2 strumenti per l\u2019Acad\u00e9mie des Sciences e fu incaricato di verificare misure standard."}
{"id": "5985736", "revid": "47767", "url": "https://it.wikipedia.org/wiki?curid=5985736", "title": "Iris II", "text": ""}
{"id": "5985737", "revid": "1573940", "url": "https://it.wikipedia.org/wiki?curid=5985737", "title": "Jean-Baptiste Le Roy", "text": "Le Roy, figlio del noto costruttore di orologi Julien Le Roy (1686-1759). Nel 1751 divenne membro dell'Acad\u00e9mie Royale des Sciences di Parigi come vice geometra. Nel 1773 e nel 1778 fu direttore dell'Accademia e fu membro sia della Royal Society sia dell'American Philosophical Society. Ebbe un ruolo attivo negli aspetti sia tecnici sia amministrativi della scienza francese nella seconda met\u00e0 del XVIII secolo. \nLe ricerche di Jean-Baptiste Le Roy si concentrarono nel campo dell'elettrostatica. Nel 1753 si interess\u00f2 al dibattito tra Jean-Antoine Nollet e Benjamin Franklin, con cui ebbe una corrispondenza. Diffuse le teorie di Franklin con particolare attenzione alle applicazioni pratiche. Pubblic\u00f2 molti studi circa l'elettricit\u00e0 in campo sia teorico sia pratico nelle \"M\u00e9moirs\" dell'Accademia e nel \"Journal de Physique,\" oltre ad aver contribuito regolarmente alla stesura dell\"'Encyclop\u00e9die.\" \nPropose miglioramenti ai parafulmini e agli areometri; si occup\u00f2 anche dei problemi relativi alla ventilazione dei luoghi pubblici. \nDopo la soppressione delle Accademie durante la Rivoluzione francese fece parte dell'Institute National nel 1795."}
{"id": "5985742", "revid": "287204", "url": "https://it.wikipedia.org/wiki?curid=5985742", "title": "Challenge League 2016-2017", "text": "La Challenge League 2016-2017, nota come Brack.ch Challenge League 2016-2017 per motivi di sponsorizzazione, \u00e8 stata la 120\u00aa edizione della seconda divisione del campionato svizzero di calcio, la 14\u00aa edizione sotto il nome Challenge League. Il campionato \u00e8 iniziato il 23 luglio 2016 e si \u00e8 concluso il 2 giugno 2017.\nStagione.\nNovit\u00e0.\nDalla Challenge League 2015-2016 \u00e8 stato promosso in Super League il FC Lausanne-Sport, classificatosi al primo posto, mentre il FC Biel-Bienne \u00e8 stato retrocesso d'ufficio in 2\u00aa Lega a causa del ritiro della licenza a campionato in corso. Dalla Super League 2015-2016 \u00e8 stato retrocesso lo , classificatosi all'ultimo posto. Dalla Promotion League 2015-2016 \u00e8 stato promosso il .\nFormula.\nLe 10 squadre partecipanti si affrontano in un doppio girone all'italiana con partite di andata e ritorno per un totale di 36 giornate.\nLa squadra classificatasi al 1\u00ba posto viene promossa in Super League, mentre l'ultima classificata retrocede in Promotion League.\nAvvenimenti.\nIl 1\u00ba maggio 2017, la commissione della Swiss Football League neg\u00f2 la licenza di partecipazione alla Challenge League al Chiasso, Le Mont e Wohlen per la stagione 2017-2018. Alla base di questo provvedimento ci furono criteri finanziari e infrastrutturali non pienamente rispettati dalle tre squadre, ma con la possibilit\u00e0 di presentare ricorso entro cinque giorni dall'emendamento. Mentre il Chiasso e il Wohlen presentarono regolarmente ricorso, ottenendo la licenza in seconda istanza, il Le Mont comunic\u00f2 ufficialmente di non voler ricorrere contro la decisione, decretando di fatto la sua retrocessione al termine della stagione.\nClassifica finale.\nLegenda:\nNote:\nStatistiche.\nSquadre.\nClassifica in divenire.\nLegenda:"}
{"id": "5985745", "revid": "767487", "url": "https://it.wikipedia.org/wiki?curid=5985745", "title": "Luis Arn\u00e1ez", "text": "Carriera.\nClub.\nA livello professionistico ha sempre giocato nel campionato costaricano, vestendo due maglie con le quali ha raccolto pi\u00f9 di 500 presenze.\nNazionale.\nCon la Nazionale costaricana ha disputato due edizioni della Gold Cup."}
{"id": "5985749", "revid": "287204", "url": "https://it.wikipedia.org/wiki?curid=5985749", "title": "Handan Sultan", "text": "Origine.\nSecondo A.D. Alderson, la sua origine \u00e8 sconosciuta. Alcune fonti sostengono che fosse di etnia greca, originariamente chiamata Helena. Secondo un'altra teoria, era originaria della Bosnia-Erzegovina e il suo nome originale era Helen.\nBiografia.\nEra una delle concubine di Mehmet III, quando serviva come governatore di Manisa, e diede alla luce Ahmed I nel 1590.\nPrima dell'ascesa di Ahmed al trono, lei non aveva alcun tipo di potere e non era la haseki (prima moglie) di Mehmet III.\nDurante i primi due anni del regno di Ahmed I, esercit\u00f2 una sorta di potere e cerc\u00f2 di gestire il governo per due anni, ma come dicono alcune cronache, lei era totalmente inesperta del suo ruolo.\nLeslie Peirce sottolinea che Ahmed tendeva a trascurare il suo consiglio, ma credeva che lei governasse l'impero dietro le quinte, in qualit\u00e0 di consulente del figlio. Non riusc\u00ec a ricevere i fondi economici, a causa del fatto che non era haseki di Mehmet III ed era una semplice schiava.\nIl suo stipendio era solo 1000 Aspers al giorno, anche se lei era Valide Sultan durante i primi due anni del regno di suo figlio mentre la nonna Safiye riceveva 3000 ak\u00e7es durante lo stesso periodo. Al contrario, quando Mustafa I sal\u00ec al trono nel 1617, la madre Halime riceveva 3.000 Aspers al giorno, anche se la suocera Safiye era ancora viva.\nDal momento che il figlio era diventato sultano, Handan cacci\u00f2 la maggior parte delle persone del harem e i servi del palazzo che erano stati vicino e collegati a Safiye Sultan.\nMorte.\nHandan mor\u00ec il 12 novembre 1605 presso il Palazzo Topkap\u0131, le cause della sua morte sono avvolte dal mistero. Probabilmente mor\u00ec a causa di un grave mal di stomaco. Alcune speculazioni affermano che fosse stata avvelenata o si suicid\u00f2.\nFu sepolta vicino alla tomba di Mehmet III presso il cortile di Santa Sofia."}
{"id": "5985751", "revid": "124123", "url": "https://it.wikipedia.org/wiki?curid=5985751", "title": "Franco Escoffi\u00e9r", "text": "Biografia.\nStorica firma de \"Il Gazzettino\", la sua attivit\u00e0 giornalistica fu coronata dalla vittoria di due prestigiosi premi quali il Premiolino e il Premio Scanno. Aldo Camerino incluse un suo articolo nell'antologia \"Le pi\u00f9 belle pagine del 1961 scelte nei quotidianti italiani\".\nCollabor\u00f2 alla \"Fiera Letteraria\" e all\"'Osservatore politico-letterario\" di Giuseppe Longo e scrisse anche alcuni libri. \u00c8 sepolto nel cimitero di Pagani."}
{"id": "5985752", "revid": "729019", "url": "https://it.wikipedia.org/wiki?curid=5985752", "title": "Coppa delle Coppe 1995-1996 (hockey su pista)", "text": "La Coppa delle Coppe 1995-1996 \u00e8 stata la 20\u00aa ed ultima edizione dell'omonima competizione europea di hockey su pista riservata alle squadre di club. Il torneo ha avuto inizio il 2 marzo e si \u00e8 concluso il 12 maggio 1996. Il titolo \u00e8 stato conquistato dagli spagnoli del per la seconda volta nella loro storia sconfiggendo in finale gli italiani dell'."}
{"id": "5985769", "revid": "81550249", "url": "https://it.wikipedia.org/wiki?curid=5985769", "title": "Marta y Javier", "text": ""}
{"id": "5985772", "revid": "767487", "url": "https://it.wikipedia.org/wiki?curid=5985772", "title": "Marvin Rodr\u00edguez", "text": "Carriera.\nClub.\nA livello professionistico ha giocato nel campionato costaricano e in quello guatemalteca.\nNazionale.\nCon la Nazionale costaricana ha disputato un'edizione della Gold Cup da CT dopo che in carriera aveva collezionato 43 presenze."}
{"id": "5985773", "revid": "547034", "url": "https://it.wikipedia.org/wiki?curid=5985773", "title": "Eleonora Maria di Anhalt-Bernburg", "text": "Vita.\nEleonora Maria era una figlia del principe Cristiano I di Anhalt-Bernburg (1568-1639) nata dal suo matrimonio con Anna (1579-1624), figlia del conte Arnoldo II di Bentheim-Tecklenburg. Sotto il nomignolo \"die Best\u00e4ndige\" (\"il Resistente\"), fu la cofondatrice e il secondo capo della \"Acad\u00e9mie des Loyales\", una delle controparti femminili della Societ\u00e0 dei Carpofori.\nIl 7 maggio 1626 a G\u00fcstrow, spos\u00f2 il duca Giovanni Alberto II di Meclemburgo-G\u00fcstrow (1590-1636). Dopo la sua morte, assunse la reggenza per il loro figlio Gustavo Adolfo, come specificato nel testamento di suo marito. Tuttavia, soltanto tre giorni, suo cognato, il duca Adolfo Federico I di Meclemburgo-Schwerin la depose come reggente e tutrice di suo figlio ed assunse egli stesso quel ruolo. Ci\u00f2 caus\u00f2 una disputa amara tra Eleonora Maria e suo cognato. Tuttavia, il 4 maggio 1636, le propriet\u00e0 si sottomisero ad Adolfo Federico I.\nAdolfo Federico impugn\u00f2 il testamento di suo fratello, e sostituire tutti, tranne uno, i membri del governo a G\u00fcstrow, lasciando soltanto Andreas Buggenhagen nel suo incarico. Prese anche misure contro la chiesa riformata di Meclemburgo-G\u00fcstrow. Nel 1637, separ\u00f2 Gustavo Adolfo dalla madre calvinista. Nessuno os\u00f2 partecipare ai funzioni private calviniste che Eleonora Maria organizzava, e si diceva che cucisse accanto alla finestra nella sede a Strelitz. L'Imperatore Ferdinando III rsi dichiar\u00f2 a suo favore. Tuttavia, Adolfo Federico continu\u00f2 i suoi cause legali contro di lei, e coinvolse le potenze straniere nella questione.\nEleonora Maria infine rinunci\u00f2 ai suoi diritti nel 1645. Mor\u00ec dodici anni dopo, nella sua sede vedovile di Strelitz. Fu sepolta nella cattedrale di G\u00fcstrow.\nFigli.\ndal suo matrimonio con Giovanni Alberto, ebbe i seguenti figli:"}
{"id": "5985775", "revid": "661526", "url": "https://it.wikipedia.org/wiki?curid=5985775", "title": "Knuckle Puck", "text": "I Knuckle Puck sono un gruppo musicale statunitense formatosi a Chicago, nell'Illinois, nel 2010.\nStoria del gruppo.\nSi formano come una cover band nella primavera del 2010 dall'idea del cantante Joe Taylor, il chitarrista Kevin Maida e il batterista John Siorek. Il nome del gruppo deriva da una t-shirt della band Stick To Your Guns, che recitava \"Knuckle Puck Crew\", con riferimento al film \"Stoffa da campioni\". I tre cominciano a scrivere le proprie canzoni nel 2011, con l'aggiunta alla formazione del chitarrista Nick Casasanto, e nello stesso anno si esibiscono per la prima volta dal vivo e pubblicano il loro EP di debutto, eponimo. Dopo la pubblicazione di altri tre EP autoprodotti, realizzano uno split con i gallesi Neck Deep, pubblicato dalla Hopeless Records e dalla Bad Timing nel febbraio 2014. Nel 2012 Ryan Rumchaks entra come bassista nella formazione, ruolo precedentemente affidato in modo temporaneo a diversi amici della band.\nIl 15 maggio 2014 viene pubblicato in Giappone, dalla Ice Grills, \"2012-2013 Mixtape\", una raccolta comprendente i loro tre EP indipendenti \"Acoustics\", \"Don't Come Home\" e \"The Weight That You Buried\". Il 23 ottobre successivo esce invece l'EP \"While I Stay Secluded\", il primo e unico pubblicato con la Bad Timing. Sempre nello stesso anno partecipano alla compilation \"Punk Goes Pop 6\" con una cover dei The 1975. Nel dicembre dello stesso anno firmano un contratto discografico con la Rise Records, con cui pubblicano, nell'estate 2015, il loro album di debutto \"Copacetic\".\nStile musicale e influenze.\nLo stile musicale dei Knuckle Puck \u00e8 stato descritto da James Christopher Monger di AllMusic come \"un mix melodico di punk rock vecchia scuola ed emo\" e comparato a band come The Wonder Years, The Story So Far e Rise Against.\n\"Copacetic\" \u00e8 stato descritto come emo e pop punk. Timothy Monger di All Music ha notato che il sound dell'album \"spazia dall'emo fiammeggiante, epico e pop-punk fino a toni pi\u00f9 lenti e contemplativi.\" Troy L. Smith di Cleveland.com l'ha paragonato agli album pop punk dei primi anni 2000, come \"No Pads, No Helmets...Just Balls\" dei Simple Plan e \"Sticks and Stones\" dei New Found Glory.\nLa band ha citato i blink-182 come influenza musicale."}
{"id": "5985785", "revid": "1543377", "url": "https://it.wikipedia.org/wiki?curid=5985785", "title": "Passamezzo", "text": "Il passamezzo, anche denominato \"passa e mezzo\" (italiano), \"passemeze\" e \"passemezze\" (francese), \"passamezzo\" e \"passymeasure\" (inglese) cos\u00ec come \"pass'e mezzo\" e passezzo, \u00e8 stata una danza del rinascimento italiano (periodo 1550-1650), conosciuta in tutta Europa. \u00c8 di ritmo binario, pertinente con la pavana (ma pi\u00f9 rapida) e seguita abitualmente dalla gallarda. Pu\u00f2 essere eseguita sola o come parte di una suite o insieme di danze.\nNe esistono coreografie stampate, anche se di 60 anni posteriori alle prime danze di passamezzo, per cui si ignora il loro aspetto originale.\nL'origine della parola \u00e8 incerta, potrebbe derivare dal suo tempo \"alla breve\", oppure da una figura di ballo: un \u201cpasso e mezzo\u201d. Mersenne Nella sua \u201cArmonia universale\u201d (1636) propone una interpretazione analoga, ma l'esistenza di diverse ipotesi dimostra l'incertezza che circonda la sua etimologia.\nPassamezzo antico.\nGeneralmente in sol minore e a volte in la, gli accordi del \"passamezzo\" si trovano in intervalli metricamente uguali e si dividono solitamente in due frasi, la prima al V e la seconda all'I. \u00c8 possibile che tra gli accordi dello schema si intercalino gradi intermedi come il V o il V-V. Lo schema a sua volta pu\u00f2 ripetersi indefinitamente per adeguarsi alla durata della danza. Il \"passamezzo\" \"antico\" e la sua progressone I \u2013 VII \u2013 I \u2013 V \u2013 III \u2013 VII \u2013 I \u2013 V \u2013 I \u00e8 molto simile alla \"Romanesca\" (eg. \"Greensleeves\") e alla Follia, due altre con bassi ostinato, delle pi\u00f9 popolari. Questo dettaglio provoca confusione, ma Il \"passamezzo\", come molte altre danze del Rinascimento non \u00e8 definita da una sola sequenza di accordi se non per un insieme di elementi: il suo compasso, il suo ambito, le sue figure ritmiche e melodiche cos\u00ec come le convenzioni stilistiche legate alla pratica stessa della danza in questione. La Romanesca anche si differenziava in certa maniera contribuendo all'identificazione del \"passamezzo\". Galilei (\"Primo Libro della pratica del contrappunto\", 1588-1591) ci d\u00e0 un suggerimento indicando che la Romanesca ha un carattere \u201ceccitato\u201d e che il \"passamezzo\" \u00e8 \u201ctranquillo\u201d. Un altro elemento caratteristico interessante \u00e8 la fluidit\u00e0 apparente del ritmo, direttamente legata al movimento regolare dei passi di ballo.\n&lt;score raw=\"1\" vorbis=\"1\"&gt;\n\\version \"2.14.2\"\n\\header {\ntagline = ##f\n\\score {\n\\new Staff \\with {\n\\remove \"Time_signature_engraver\"\n\u00ab\n\\relative c' {\n\\key f \\major\n\\clef bass\n\\time 2/2\n\\tempo 2 = 80\n\\override TupletBracket #'bracket-visibility = ##f\n\\autoBeamOff\n\\set Staff.midiInstrument = #\"harpsichord\"\n%%%%%%%%%%%%%%%%%%%%%%%%%% Passamezzo antico\ng1 f g d\n\\repeat volta 2 {\nbes'1 f g d g,\n\u00bb\n\\layout {\n\\context {\n\\remove \"Metronome_mark_engraver\"\n&lt;/score&gt;Fonte: International Encyclopedia of Dance. Oxford University Press.\nPassamezzo moderno.\nIl \"passamezzo\" \"moderno\" \u00e8 una variante in tonalit\u00e0 maggiore, appare per esempio nella \"Quadran Pavan\" inglese. La sua sequenza armonica \u00e8 I \u2013 IV \u2013 I \u2013 V \u2013 I \u2013 IV \u2013 I \u2013 V \u2013 I :\n&lt;score raw=\"1\" vorbis=\"1\"&gt;\n\\version \"2.14.2\"\n\\header {\ntagline = ##f\n\\score {\n\\new Staff \\with {\n\\remove \"Time_signature_engraver\"\n\u00ab\n\\relative c' {\n\\key c \\major\n\\clef bass\n\\time 2/2\n\\tempo 2 = 82\n\\override TupletBracket #'bracket-visibility = ##f\n\\autoBeamOff\n\\set Staff.midiInstrument = #\"harpsichord\"\n%%%%%%%%%%%%%%%%%%%%%%%%%% Passamezzo moderno\n\\repeat volta 2 {\ng1 c, g' d g c, g' d g,\n\u00bb\n\\layout {\n\\context {\n\\remove \"Metronome_mark_engraver\"\n&lt;/score&gt;"}
{"id": "5985788", "revid": "1005847", "url": "https://it.wikipedia.org/wiki?curid=5985788", "title": "Capi di Stato del Kosovo", "text": ""}
{"id": "5985789", "revid": "785863", "url": "https://it.wikipedia.org/wiki?curid=5985789", "title": "Il mio grosso grasso amico Albert", "text": ""}
{"id": "5985790", "revid": "767487", "url": "https://it.wikipedia.org/wiki?curid=5985790", "title": "Ir\u00e8ne (film 2002)", "text": "Ir\u00e8ne \u00e8 un film del 2002 diretto da Ivan Calb\u00e9rac.\nTrama.\nLa trentenne Ir\u00e8ne \u00e8 una bella ragazza della Normandia che trova lavoro a Parigi. Affitta un modesto appartamento e va a viverci. Presto incontra Luca, un intrigante manager e se ne innamora. Si vedono spesso tramite webcam perch\u00e9 lui di frequente si allontana per impegni lavorativi. Lei non ha un carattere facile, introversa e a volte un po' indisponente anche con le amiche. Inoltre l'appartamento ha bisogno di essere ridipinto: affida dunque il lavoro a Fran\u00e7ois, un giovane imbianchino che non tarda a mostrare interesse verso di lei. Ir\u00e8ne invece con lui \u00e8 molto scontrosa, ha in mente solo Luca e il suo cruccio \u00e8 che non escono quasi mai insieme.\nPer puro caso una sua amica vede proprio Luca, a Parigi nel quartiere di La D\u00e9fense, mentre invece aveva detto a Ir\u00e8ne di essere in Giappone per lavoro. Questo crea nella ragazza una crisi totale.\nDisperata per la menzogna esce di casa vestita in modo bizzarro, cade sul marciapiede, rientra nel suo appartamento e non si reca al lavoro. Passa un paio di giorni fuori Parigi e, riflettendo, decide di dare una chance a Fran\u00e7ois, ragazzo meno colto di Luca ma forse pi\u00f9 sincero e adatto a lei."}
{"id": "5985791", "revid": "81550799", "url": "https://it.wikipedia.org/wiki?curid=5985791", "title": "Canti pisano-recanatesi", "text": ""}
{"id": "5985792", "revid": "599013", "url": "https://it.wikipedia.org/wiki?curid=5985792", "title": "Darren Dixon", "text": "Carriera.\nDopo aver iniziato a competere nei sidecar \u00e8 passato a competere nelle gare in singolo, riuscendo a ottenere il titolo nel British Superbike Championship del 1988 e debuttare nel motomondiale in occasione del Gran Premio motociclistico di Gran Bretagna 1988 terminato con un ritiro.\nSempre nel 1988 \u00e8 iscritto con una Suzuki GSX-R750 al GP di Donington del mondiale Superbike (prima gara nella storia di questo campionato) ed anche a quello di Hockenheim, in entrambe le circostanze non riesce a qualificarsi per le gare domenicali. Corre nuovamente nel mondiale Superbike anche nel 1989, partecipando al GP di Ungheria con una Honda RC30 e chiudendo entrambe le gare fuori dai piazzamenti a punti.\nRitornato a gareggiare con le motocarrozzette \u00e8 in questa specialit\u00e0 che ha ottenuto i migliori risultati, vincendo il titolo europeo nel 1990 e laureandosi due volte campione iridato nel motomondiale 1995 e nel motomondiale 1996, ultimi anni in cui i sidecar hanno gareggiato in concomitanza ai gran premi del motomondiale."}
{"id": "5985793", "revid": "1573940", "url": "https://it.wikipedia.org/wiki?curid=5985793", "title": "David Carroll", "text": "Biografia.\nDopo aver studiato al prestigioso Dartmouth College, Carroll debutt\u00f2 a Broadway nel 1974 con il revival del musical \"Where's Charley?\". Da allora ha recitato a Broadway altre sette volte: \"Rodgers &amp; Hart\" (1975), \"Oh, Brother!\" (1981), \"Sette Spose per Sette Fratelli\" (1982), \"Il vento tra i salici\" (1985), \"Chess\" (1988), \"Cafe Crown\" (1989) e \"Grand Hotel\" (1989). Per le sue interpretazioni in \"Chess\" e \"Grand\" \"Hotel\" \u00e8 stato candidato al Tony Award al miglior attore protagonista in un musical. Ha recitato con successo anche nell'Off Broadway, in musical come \"Joseph and the Amazing Technicolor Dreamcoat\" (1976) e \"Company\" (1988) e nell'opera di Puccini \"La Boh\u00e8me\" (Public Theatre, 1985). \nOmosessuale dichiarato e malato di AIDS, mor\u00ec in seguito ad un'embolia polmonare."}
{"id": "5985803", "revid": "726373", "url": "https://it.wikipedia.org/wiki?curid=5985803", "title": "My Princess", "text": "My Princess (hangeul: , latinizzazione riveduta: \"Ma-i peurinseseu\") \u00e8 un serial televisivo sudcoreano trasmesso su MBC dal 5 gennaio al 24 febbraio 2011.\nTrama.\nLa studentessa universitaria Lee Seol scopre di essere una principessa, bisnipote dell'ultimo imperatore della dinastia Joseon, Sunjong di Corea. Il nipote del presidente del Daehan Group, Park Hae-young, riceve l'incarico d'insegnare a Seol l'etichetta per ricoprire il proprio ruolo, ma finisce per ritrovarsi attratto dalla ragazza, che potrebbe portargli via la sua eredit\u00e0 se la monarchia fosse reintegrata."}
{"id": "5985810", "revid": "81551071", "url": "https://it.wikipedia.org/wiki?curid=5985810", "title": "Asciugacapelli Dyson Supersonic", "text": ""}
{"id": "5985811", "revid": "117762063", "url": "https://it.wikipedia.org/wiki?curid=5985811", "title": "Clanis", "text": ""}
{"id": "5985812", "revid": "287204", "url": "https://it.wikipedia.org/wiki?curid=5985812", "title": "Unione Sportiva Triestina Calcio 1998-1999", "text": "Questa pagina raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 1998-1999."}
{"id": "5985813", "revid": "1924342", "url": "https://it.wikipedia.org/wiki?curid=5985813", "title": "Egor Krid", "text": "Biografia.\nOriginario di Penza, Egor Krid ha provato un forte desiderio per la musica fin da bambino. Per la prima volta il cantante ha pensato di diventare musicista gi\u00e0 all'et\u00e0 di 11 anni, quando ha sentito la canzone di \"Candy Shop\" di 50 Cent. Ha frequentato il Liceo linguistico n\u00b0 2 nella citt\u00e0 di Penza e dopo il liceo si \u00e8 iscritto presso l'Accademia russa di musica Gnesin a Mosca. Nel 2011 ha realizzato una cover di \"Ne schodi s uma\", brano di Timati, che ha permesso all'artista di firmare un contratto con la Black Star. \u00c8 salito alla ribalta grazie alla hit \"Samaja samaja\", che \u00e8 risultata una delle canzoni pi\u00f9 trasmesse nelle radio russe nel corso del 2014 secondo la Tophit. L'anno seguente il brano ha conquistato la 16\u00aa posizione della classifica annuale russa, mentre la traccia \"Nevesta\", contenuta nel primo album in studio \"Cholostjak\", \u00e8 figurata 49\u00aa nella medesima graduatoria. Discorso simile in Ucraina, dove \"Samaja samaja\" e \"Nevesta\" si sono piazzate rispettivamente al 15\u00ba e al 59\u00ba posto. Anche i brani \"Mne nravitsja\" e \"Budil'nik\" hanno riscosso successo, poich\u00e9 hanno trascorso 22 e 29 settimane nella hit parade dei singoli russa.\nNel 2017 sono seguiti \"Esli ty menja ne ljubi\u0161\"', singolo in collaborazione con Molly, che grazie a passaggi radiofonici \u00e8 divenuto il 74\u00ba brano di maggior successo in Russia dell'intero anno, e \"Sleza\", la sua quarta top ten in Russia. Il primo di essi \u00e8 incluso nel secondo album in studio \"\u010cto oni znajut?\", che \u00e8 rimasto nella classifica dei dischi lettone redatta dalla Latvijas Izpild\u012bt\u0101ju un producentu apvien\u012bba per oltre 80 settimane. Ha successivamente ottenuto la sua prima top ten sia in Lettonia che in Estonia grazie a \"Cvet nastroenija \u010d\u00ebrnyj\", realizzato con Filipp Kirkorov.\nA giugno 2019 ha lasciato la Black Star per entrare a far parte della divisione russa della Warner Music Group. Attraverso determinata etichetta \u00e8 stato messo in commercio il terzo disco \"58\", che ha esordito nelle classifiche di Estonia, Lettonia e Lituania. L'anno seguente \u00e8 stato pubblicato il quarto album \"Pussy Boy\", che ha debuttato al 22\u00ba posto nella Album\u0173 Top 100 lituana.\nLa sua prima numero uno nella Russia Songs \u00e8 stata ricavata per mezzo di \"Otpuskaju\", una collaborazione con MakSim uscita nel febbraio 2022.\nNell'ambito del Premio Viktorija, l'equivalente russo dei Grammy Award, ha ottenuto tre candidature."}
{"id": "5985814", "revid": "1573940", "url": "https://it.wikipedia.org/wiki?curid=5985814", "title": "Clanis (zoologia)", "text": "Clanis \u00e8 un genere di lepidotteri appartenente alla famiglia Sphingidae, diffuso nel sud-est asiatico."}
{"id": "5985816", "revid": "46291", "url": "https://it.wikipedia.org/wiki?curid=5985816", "title": "Anthoxanthum odoratum", "text": "Anthoxanthum odoratum, conosciuto come paleo odoroso, \u00e8 una Spermatophyta della famiglia delle Poaceae. \u00c8 una pianta perenne tipica di prati su substrato acido in Eurasia. \u00c8 anche utilizzata nei prati e come pianta ornamentale grazie al suo gradevole profumo, \u00e8 comune in prati e pascoli.\nDescrizione.\n\"Anthoxanthum odaoratum\" forma cespi di 25\u201340\u00a0cm di altezza, con foglie verdi corte e larghe 3\u20135\u00a0mm, leggermente tomentose. Fiorisce da aprile a giugno e presenta dense infiorescenze lunghe 4\u20136\u00a0cm formate da spighette di 6\u201310\u00a0mm di forma allungata e piuttosto scure da giovani. I lemmi inferiori proteggono le spighe.\nLe ligule sono lunghe fino a 5\u00a0mm con bordi setosi.\nL'aroma \u00e8 particolarmente intenso nella pianta essiccata grazie alla presenza di cumarina, un glicoside, e acido benzoico che profumano di erba appena sfalciata. L'estremit\u00e0 del seme \u00e8 di colore giallo vivace.\nEvita suoli molto secchi o a lungo sommersi.\nColtivazione.\nGermina dopo 4 5 giorni dalla semina su un suolo lavorato a primavera. Predilige suoli sabbiosi o limosi con pH acido.\nNon \u00e8 una specie foraggera molto produttiva, ma sopporta terreni acidi difficilmente colonizzati da altre piante."}
{"id": "5985820", "revid": "123122401", "url": "https://it.wikipedia.org/wiki?curid=5985820", "title": "Eric Goldberg", "text": ""}
{"id": "5985821", "revid": "1543377", "url": "https://it.wikipedia.org/wiki?curid=5985821", "title": "Chiesa dei Santi Bartolomeo e Michele", "text": "La chiesa dei Santi Bartolomeo e Michele \u00e8 un luogo di culto cattolico dalle forme barocche situato in piazza Giuseppe Garibaldi a Roccabianca, in provincia e diocesi di Parma.\nStoria.\nIl luogo di culto, originariamente dedicato a san Bartolomeo apostolo, fu edificato su un impianto tardo-romanico tra il 1576 e il 1577 per volere di Giulio Rangoni, marchese di Roccabianca; la chiesa fu solennemente consacrata il 26 settembre 1578 dal vescovo di Parma Ferdinando Farnese.\nNel 1588 fu innalzato il massiccio campanile tardo-romanico, per volont\u00e0 del marchese Lodovico II Rangoni.\nIl tempio, interamente rivestito in laterizio, fu completamente ristrutturato in forme barocche verso la fine del XVII secolo per volere del marchese Guido Rangoni, che nel 1682 incaric\u00f2 Tommaso Giusti e Giovan Maria Bettini della decorazione degli interni.\nNel 1723 furono ornati in stile rococ\u00f2 il presbiterio e il coro.\nNel 1794 la chiesa fu intitolata anche a san Michele arcangelo in seguito alla fusione, decretata dal papa Pio VI, delle due parrocchie di Tolarolo e Rezenoldo (o Arzenoldo), antichi nuclei distinti su cui si svilupp\u00f2 il borgo di Roccabianca.\nNel 1921 fu abbattuto il campanile romanico danneggiato da un fulmine nel 1789 e al suo posto fu innalzata l'attuale slanciata torre campanaria neogotica.\nTra il 1997 e il 1998 l'edificio fu restaurato con particolare attenzione agli interni, ove furono riaperti i passaggi tra le cappelle laterali.\nDescrizione.\nLa chiesa si sviluppa su un impianto a navata unica affiancata da tre cappelle su ogni lato, con ingresso a ovest e presbiterio privo di abside a est.\nLa simmetrica facciata, interamente intonacata, \u00e8 suddivisa orizzontalmente da un cornicione in aggetto, retto da quattro lesene con capitelli dorici, che scandiscono la parte inferiore in tre parti; nel mezzo si apre il portale d'accesso delimitato da cornice e coronato da un frontone semicircolare in rilievo, affiancato da due ampie finestre ad arco a tutto sesto; ai lati sono collocate sopra all'alto basamento due piccole nicchie ad arco a tutto sesto. Superiormente il rosone centrale \u00e8 affiancato da due lesene con capitelli dorici, a sostegno dell'ampio timpano delimitato da cornice in aggetto posto a coronamento del prospetto; ai lati si innalzano in corrispondenza delle lesene inferiori pi\u00f9 esterne due guglie barocche.\nSul retro si eleva l'alto e sottile campanile neogotico, rivestito in laterizio, caratterizzato dalla slanciata guglia di coronamento.\nAll'interno l'ampia navata, coperta da una serie di volte a crociera affrescate, \u00e8 affiancata da tre ampie arcate a tutto sesto su ogni lato, aperte sulle cappelle; a esse si intervallano gli elaborati stucchi di gusto rococ\u00f2, che ornano le pareti, e le alte lesene coronate da capitelli corinzi, che sostengono l'elaborata trabeazione in aggetto; le decorazioni sono caratterizzate dalla presenza di numerose conchiglie, simboli araldici dei marchesi Rangoni.\nIl presbiterio a pianta rettangolare \u00e8 illuminato da due novecentesche vetrate policrome poste sulla parete di fondo, raffiguranti rispettivamente \"San Pietro\" e \"San Paolo\"; al centro si staglia l'altare maggiore ligneo, scolpito con teste di cherubini e laccato di bianco e oro, risalente al 1723; anteriormente \u00e8 posizionato dal 1972 l'altare post-conciliare retto da due alti putti in legno dorato, provenienti dalla struttura retrostante. Una maestosa cornice barocca dorata ricca di volute, intagliata nella seconda met\u00e0 del XVIII secolo da Ignazio Marchetti, inquadra la pala raffigurante il \"Martirio di san Bartolomeo\", di autore ignoto. Sul fondo \u00e8 collocato il coro ligneo intagliato risalente al 1723, scolpito con teste di cherubini e zampe di leone e coronato da cimasa intagliata.\nLe cappelle laterali, poco profonde, sono arricchite da stucchi e affreschi nei sottarchi e accolgono numerose statue e tele, dipinte tra gli altri da Giuseppe Martini, Clemente Ruta e Ignazio Affanni; alcune di esse provengono dall'originario edificio cinquecentesco.\nLa prima cappella sulla sinistra ospita il marmoreo fonte battesimale riccamente scolpito, poggiante su un'elaborata mensola; vi \u00e8 esposta inoltre la lapide in marmo nero della marchesa Lucia Scotti, moglie del committente dell'edificio Giulio Rangoni, che mor\u00ec prima della conclusione dei lavori.\nSulla destra, tra le cappelle dedicate a sant'Antonio da Padova e a san Michele Arcangelo, \u00e8 posizionata la cappella intitolata al Sacro Cuore; essa ospita all'interno di una teca una statua raffigurante il \"Cristo morto\", proveniente probabilmente dalla chiesa originaria."}
{"id": "5985829", "revid": "767487", "url": "https://it.wikipedia.org/wiki?curid=5985829", "title": "Vis Pesaro 1898 1998-1999", "text": "Questa pagina raccoglie le informazioni riguardanti la Vis Pesaro 1898 nelle competizioni ufficiali della stagione 1998-1999."}
{"id": "5985838", "revid": "729019", "url": "https://it.wikipedia.org/wiki?curid=5985838", "title": "Operazione Skua", "text": "Operazione Skua (\"Operation Skua\" in inglese) \u00e8 un romanzo scritto da Richard T. Partridge, ufficiale della Fleet Air Arm britannica durante il periodo della seconda guerra mondiale; il libro narra principalmente di un episodio di cui lo stesso Partridge fu protagonista durante la campagna di Norvegia dell'aprile 1940: precipitato con il suo velivolo in una zona impervia e isolata, stabil\u00ec una collaborazione con l'equipaggio di un aereo tedesco che come lui era stato abbattuto.\nDal romanzo \u00e8 stato tratto nel 2012 il film \"Prigionieri del ghiaccio\" (\"Into the White\"), diretto da Petter N\u00e6ss.\nTrama.\nAlle ore 12:30 del 27 aprile 1940, una formazione di tre Blackburn Skua della Fleet Air Arm (la forza aerea della Royal Navy) decollati dalla portaerei era in volo per proteggere un convoglio di navi britanniche al largo delle coste norvegesi. I velivoli britannici si trovarono a fronteggiare un bombardiere Heinkel He 111 tedesco, matricola numero 3178, al comando del \"Leutnant\" Horst Schopiscon partito da Aalborg in Danimarca; in realt\u00e0 il bombardiere non era da solo, ma faceva parte di una formazione che volava verso \u00c5ndalsnes-Domb\u00e5s dopo aver effettuato un bombardamento sullo sloop-of-war britannico .\nIl duello tra i velivoli si conclude con l'abbattimento tanto dello Heinkel tedesco quanto dello Skua immatricolato con la sigla L2940, pilotato dal capitano dei Royal Marines Richard T. Partridge (ufficiale comandante dell'800 Naval Air Squadron) con l'armiere il tenente Robin S. Bostock. I velivoli compirono due atterraggi di emergenza vicino al lago Heilstugu e al lago Breidal. Dall'Heinkel riuscirono a uscire Schopiscon e il \"Feldwebel\" Karlheinz Strunk, mentre l'aviere mitragliere Josef Auchtor rimase ferito a un braccio e venne soccorso dai due; l'altro mitragliere, l'aviere Hans Hauck, rimase invece ucciso nel corso della battaglia aerea. I tre tedeschi sopravvissuti si incamminarono per trovare primo riparo in mezzo alle lande innevate. Poco distante, anche l'equipaggio a bordo del Blackburn Skua, Partridge e Bostock, sopravvisse all'atterraggio: quando si trovarono fuori dal velivolo armati di un solo lanciarazzi, spararono verso il serbatoio del relitto per paura che potesse cadere in mano ai nemici e, intravedendo un rifugio poco distante, si misero in marcia per raggiungerlo. Raggiuntolo scoprirono che al suo interno si trovano i tre aviatori della Luftwaffe, tutti armati: dopo un'iniziale sorpresa, Partridge tese la mano a Schopiscon, e iniziarono a dialogare per capire come fossero andate le cose (i tedeschi credevano di essere stati abbattuti da tre Supermarine Spitfire e non da uno Skua). Venne decsio di stabilire una tregua, e gli uomini si addormentarono l'uno accanto all'altro.\nIl mattino dopo i due comandanti studiarono assieme le mappe locali per cercare di capire dove si trovavano. Durante la loro ricognizione vennero per\u00f2 scoperti da una pattuglia di norvegesi; per uno sfortunato caso, un colpo di fucile partito per errore uccise sul colpo Karlheinz Strunk. Attoniti per l'accaduto, passava a bassa quota sopra di loro un He 111 che mitragli\u00f2 indiscriminatamente tutto il gruppo. I sopravvissuti tedeschi vennero presi prigionieri dai norvegesi, mentre i britannici Partridge e Bostock furono portati fino a \u00c5ndalnes e poi evacuati a bordo della , fino in Inghilterra. L\u00ec ripresero servizio, ma poche settimane dopo, il 13 giugno, durante l'attacco all'incrociatore \"Scharnhorst\" ancorato nel porto di Trondheim il loro Skua fu nuovamente abbattuto: Bostock mor\u00ec e Partridge rimase gravemente ferito, venendo preso prigioniero dai tedeschi. I due sopravvissuti tedeschi vennero invece deportati nel vicino comune di Stryn e successivamente in Scozia come prigionieri di guerra e da l\u00ec a Cockfosters per un formale interrogatorio. Horst Schopiscon venne tradotto successivamente in un campo in Canada da dove fu rilasciato nel 1946.\nLo Skua L2940, dopo che era rimasto sul lago ghiacciato per circa sei settimane, sciogliendosi questo precipit\u00f2 a 24 metri di profondit\u00e0 e solamente dopo 32 anni, ovvero nel 1973, venne individuato dal diving club Sykkylvenuna; circa un anno dopo una spedizione della Royal Navy oper\u00f2 il recuper\u00f2 del relitto. Quando questo fu esposto al museo della Fleet Air Arm, i due piloti nemici, che si erano comunque tenuti in contatto dopo la fine della guerra, si rincontrarono fisicamente nel 1977 a Londra, da amici. Ne segu\u00ec anche una spedizione con Horst Schopis, che aveva 92 anni, e il figlio di Partridge (dato che Partridge era deceduto nel 1990) nella capanna dove dormirono assieme la prima notte."}
{"id": "5985839", "revid": "15756", "url": "https://it.wikipedia.org/wiki?curid=5985839", "title": "Gender advertisement", "text": "Pubblicit\u00e0 di genere (dall'inglese \"gender advertisment\") \u00e8 un concetto riferito alle immagini pubblicitarie che ripropongono ruoli e stereotipi di genere. \u00c8 stato introdotto e ha trovato larga diffusione in letteratura a partire dalle ricerche del sociologo americano Erving Goffman che nel corso degli anni '70 ha svolto un lavoro di osservazione e raccolta di un vasto repertorio di annunci pubblicitari mettendo in evidenza, in particolare, il ruolo subordinato della donna rispetto all'uomo. Un rapporto che si evince sul piano della rappresentazione dall'analisi del comportamento non verbale \"ritualizzato\", indicato dal ricorrere di alcune configurazioni sulla base della prossemica, dalla postura e nelle espressioni, nei gesti e nelle relazioni spaziali tra i soggetti (femminili, maschili).\nLe modalit\u00e0 in cui il genere (femminile...maschile) \u00e8 comunicato attraverso la pubblicit\u00e0, sono definite come \"gender displays\" e generalmente ripropongono ruoli e occupazioni tradizionali, riflettendo il portato di una societ\u00e0 patriarcale che pone i due sessi in un sistema dicotomico attribuendo tratti e caratteristiche secondo un modello oppositivo e complementare che vede la dominazione maschile e l'oppressione femminile, la divisione sessuale del lavoro, dei ruoli ecc. costituendo un ostacolo per il raggiungimento delle pari opportunit\u00e0.\nQuesto contribuisce a un processo di modellizzazione sociale che riafferma gli stereotipi, cristallizzando il genere per mezzo di immagini che \u00ab\"attraverso la propria capacit\u00e0 di produrre valore, attraverso la significazione che sono in grado di generare, concorrono in modo massiccio a determinare una sensibilit\u00e0 deformata\"\u00bb\nQuesto tema \u00e8 ancora oggi decisamente attuale come attestano le iniziative e i provvedimenti promossi a livello internazionale, e il succedersi nel corso del tempo di numerose ricerche e studi in molte aree disciplinari come nello specifico il campo degli studi di genere e della ricerca femminista.\nPremessa: identit\u00e0 di genere e cultura visuale.\nGli Studi di genere (o \"gender studies\") sviluppatosi a partire dagli anni sessanta e settanta sulla spinta dei movimenti femminili, si sono affermati attraverso alcuni passaggi tra cui ricordiamo la \"Gender Theory\" (anni 70) che introduce il concetto di sessualit\u00e0 come socialmente costruita; la \"Teoria della tipizzazione sessuale\" (Bem, 1974) per cui i tratti maschili e femminili non sono polarit\u00e0 opposte ma dimensioni che possono anche coesistere; l'introduzione del concetto di \"stereotipi di genere\" (Rosenkrantz, 1968) come sistema di credenze consensuali sulle caratteristiche di personalit\u00e0 da cui si inferiscono le competenze degli appartenenti ai due sessi, e gli \"stereotipi occupazionali\" riferiti alle professioni.\nLa validit\u00e0 di queste teorie, portate avanti e consolidate nel tempo soprattutto attraverso le metodologie e gli strumenti messi a punto all'interno del [Femminismo], e in particolare nella ricerca femminista (femminist research) trova conferma anche a partire da una ricostruzione del contributo che la cultura visuale ha portato in relazione aree disciplinari, quali ad esempio la sociologia, nella dimostrazione di come la comunicazione e gli artefatti diffusi dai media si possano ritenere fattori influenti nella costruzione sociale dell'immaginario, delle identit\u00e0 e nella diffusione di ruolo e stereotipi di genere.\nLa formazione dell'identit\u00e0 di genere \u00e8 il risultato di una costruzione sociale nella quale entrano in gioco molti fattori, come le agenzie di socializzazione tradizionali (famiglia, scuola ecc.) ma sempre pi\u00f9 importante \u00e8 l'apporto dei media che svolgono una funzione di rinforzo. La \"cultura visuale\" riveste un ruolo fondamentale nel processo di costruzione dei significati e nell'organizzazione della societ\u00e0 laddove i concetti di mascolinit\u00e0 e femminilit\u00e0 sono il risultato di costruzioni culturali nel quale \u00e8 determinante proprio il ruolo dei segni, delle immagini e delle rappresentazioni che caratterizzano il quotidiano.\nLa Teoria della coltivazione messa a punto da Gerbner e Gross (1967-68) sostiene come la televisione ed altri media \"coltivino\", secondo un meccanismo mainstream, delle credenze del pubblico, e la formazione di una corrente dominante, fungendo da agenzia di socializzazione e fornendo un'immagine della realt\u00e0 sociale da eguagliare. McGhee (1976) applicando questa teoria all'apprendimento dei ruoli di genere attraverso la televisione e i media, sostiene che: \u00ab\"secondo l'ipotesi di coltivazione l'assidua fruizione dovrebbe associarsi a una tendenza a definire in maniera maggiormente stereotipata i ruoli e le occupazioni relativi al genere sessuale. I risultati sembrano confermare questa ipotesi rilevando una correlazione significativa tra la quantit\u00e0 di tempo dedicata all'ascolto televisivo e affermazioni sessiste relative alla natura degli uomini e delle donne, al ruolo che possono svolgere nella societ\u00e0 e all'attribuzione di caratteristiche di ruolo a se stessi in funzione del genere\"\u00bb.\nCome osserva Puggelli (2010), gli stereotipi di genere in comunicazione sono parte del processo di formazione dell'identit\u00e0 di genere per il bambino:\"essi divengono parte di una percezione costruttiva attraverso la quale apprendere le notizie utili per la sua vita, e sono appresi come una conoscenza della realt\u00e0 da applicare in situazioni simili\".\nGli stereotipi non delineano soltanto una serie di conoscenze fisse e impermeabili che organizzano le nostre rappresentazioni del mondo e delle\ncategorie sociali dirigendo la nostra capacit\u00e0 di prendere decisioni, bens\u00ec \u201c\"nutrendosi dei sentimenti e delle emozioni che vengono loro attribuiti, costituiscono anche una sorta di pretesto con cui la comunicazione commerciale fa riferimento, presentando immagini e clich\u00e9s ben radicati nella cultura di un determinato gruppo sociale, e perci\u00f2 immediatamente comprensibili, un processo, cio\u00e8, che il codice linguistico non riuscirebbe a portare a termine in modo altrettanto rapido efficace\"\u201d\nConcetti, definizioni, teorie.\n\"Gender displays\": la ricerca di Goffman (1979).\nNella ricerca \"Gender Advertisments\" di Erving Goffman vengono analizzate le modalit\u00e0 in cui femminilit\u00e0 e mascolinit\u00e0 sono rappresentate attraverso i media occidentali (pubblicit\u00e0 stampata).\nAttraverso l'analisi di un vasto campione di annunci pubblicitari (circa 500) \u00e8 stata osservata principalmente la prossemica dei soggetti femminili e maschili presenti (posture, posizioni del corpo, rapporti spaziali) e in parte la caratterizzazione dell'aspetto (es. abbigliamento) con l'intento di rendere evidenti le differenze nelle modalit\u00e0 di rappresentazione. Ci\u00f2 che emerge \u00e8 che le donne appaiono come pi\u00f9 dolci, fragili, vulnerabili, sognanti, infantili e sottomesse mentre gli uomini sono presentati come forti, determinati e sicuri di s\u00e9.\nQuesti tratti secondo Erving Goffman, che all'apparenza possono sembrare \"naturali\" hanno invece radici fortemente culturali.\nUna ricerca analoga \u00e8 quella negli stessi anni (1979) di Marianne Wex sul linguaggio del corpo come risultato della societ\u00e0 patrircale: \"\"Let's take back our space \"Female\" and \"Male\" Body Language as a Result of Patriarchal Structures\"\"\nIn sintesi dal lavoro di Goffman emerge il concetto di \"ritualizzazione della subordinazione\" del femminile rispetto al maschile che si esprime attraverso alcune ricorrenze che possiamo sintetizzare in:\nLo \"sguardo maschile\" (Laura Mulvey, 1975).\nLe considerazioni e i risultati di Goffman sono allineati con quelli riscontrati 1975 dalla ricercatrice britannica Laura Mulvey che introduce la teoria dello sguardo maschile o \"male gaze\" per cui la figura femminile nei media passa attraverso il filtro dello sguardo dell'uomo, che coincide con quello della macchina fotografica e che determina le logiche dalle quali emergono i punti di vista, gli aspetti formali e di ripresa che caratterizzano l'immagine femminile.\nLo sguardo maschile costituisce il risultato e il presupposto di una visione del mondo androcentrica, che elegge l'uomo a misura di tutte le cose in una prospettiva che \u00e8 costantemente riproposta e perpetuata dalla collettivit\u00e0 che ne ha incorporato regole e valori, in un regime dove i dominati (le donne) applicano categorie costruite dal punto di vista dei dominanti (uomini) ai rapporti di dominio, facendoli apparire come naturali.\nIl culto dell'immagine: la bellezza ideale.\nNella cultura dei consumi, il corpo \u00e8 celebrato e idealizzato attraverso immagini di giovinezza, salute, fitness e bellezza.\nAl tema dell'oggettivazione ed erotizzazione del corpo femminile si aggiunge dunque quello del culto dell'immagine, dell'esaltazione della perfezione formale dei corpi e dell'adesione ai canoni estetici della bellezza condivisi e resi condivisibili nella societ\u00e0.\nLa manipolazione delle immagini, il foto-ritocco (post-produzione) come forma di chirurgia virtuale, tutti gli strumenti per correggere, migliorare, annullare i difetti del corpo o i segni del tempo ecc. producono un immaginario irreale e irraggiungibile, che per molte donne \u00e8 fonte di insoddisfazione, senso di inadeguatezza e di disagio, e che viene spesso individuato tra le cause dei disturbi di salute, come depressione, disfunzioni sessuali e disturbi alimentari (anoressia, bulimia), che colpiscono comunemente le fasce pi\u00f9 vulnerabili e le giovani donne.\nLa comunicazione mediatica e pubblicitaria, facendo coincidere il valore femminile con l'apparenza fisica ha contribuito ad influenzare la percezione di s\u00e9 di molte donne, che avendo introiettato lo sguardo maschile, sono portate a guardarsi e concepire se stesse come un oggetto di visione e desiderio, fino arrivare in certi casi a farne ragione di esistenza.\nNel 2009 in Italia \u00e8 stato realizzato il video documentario \"Il corpo delle donne\" e pubblicato un omonimo libro sull'uso del corpo della donna in tv. Il video \u00e8 nato dalla constatazione che le donne (quelle vere, reali) stanno scomparendo dalla tv, sostituite da una rappresentazione grottesca, volgare e umiliante che riguarda in particolare i corpi utilizzati in modo manipolatorio.\nOggettificazione.\nL'oggettificazione \u00e8 un fenomeno che interessa in particolare la rappresentazione dell'immagine femminile, nonostante vi sia un numero crescente di casi al maschile.\nPer oggettificazione si intende l'uso strumentale del corpo e della figura umana tale per cui la persona risulta valorizzata prevalentemente per le qualit\u00e0 fisiche e adoperata per l'intento commerciale. Molto diffusa \u00e8 la definizione di \"donna-oggetto\" che si collega al tema della mercificazione\ndel corpo femminile. Di oggettificazione si parla anche nel caso dell'utilizzo di parti di corpo, una ricerca di Archer e colleghi (1983) evidenziava la maggior frequenza di visi maschili e corpi femminili nei media associando ai maschi qualit\u00e0 intellettuali e alle femmine qualit\u00e0 fisiche ed emotive; le persone ritratte con maggior focus sul volto sono giudicate pi\u00f9 intelligenti (face-ism) mentre le donne tendono ad essere \u201csmembrate\u201d rappresentate per mezzo del corpo e attributi sessuali (body-ism).\nSessualizzazione o erotizzazione.\nLa sessualizzazione riguarda l'enfatizzazione di atteggiamenti o dettagli del corpo per stimolare la fantasia e l'eccitamento sessuale del fruitore. \u00c8 molto diffusa nonostante alcune ricerche abbiano sfatato il mito per cui il \"sesso\" aumenta le vendite. \u00c8 anche definita come pubblicit\u00e0 erotica.\nL'erotizzazione \u00e8 strettamente collegata alla sessualizzazione e negli ultimi anni ha destato molte polemiche perch\u00e9 \u00e8 estesa alla rappresentazione dei minori, in particolare delle bambine. Secondo la definizione dell'American Psychological Association (Associazione\ndegli psicologi negli Usa), del rapporto \u201c\"Sexualization of Girls\"\u201d del 2007, per \u201cerotizzazione\u201d si intende un concetto espresso in quattro fattori ognuno dei quali, preso singolarmente, pu\u00f2 esserne indice.\nSi parla di erotizzazione quando:\n- Il valore di una persona \u00e8 ricondotto esclusivamente al suo sex appealo al suo comportamento sessuale.\n- Una persona \u00e8 tenuta a conformarsi ad un modo di pensare che equipara l'attrattiva fisica con l'essere sexy.\n- Una persona \u00e8 considerata un oggetto sessuale, vale a dire destinata ad\nessere usata da altri come tale, piuttosto che essere stimata per la sua autonomia\ne capacit\u00e0 decisionale.\n- La sessualit\u00e0 \u00e8 imposta ad una persona in modo inappropriato.\nNormative e provvedimenti.\nAtti internazionali.\nll Comitato CEDAW (Committee on the Elimination of Discrimination against Women) ha pi\u00f9 volte raccomandato di adottare una strategia politica completa e coordinata per contrastare la rappresentazione stereotipata e sessista di donne e uomini nei media e nel settore pubblicitario. Con riferimento al contesto italiano nel 2005 evidenziava la preoccupazione e si definiva \u201c\"profondamente preoccupato dalla rappresentazione data delle donne da parte dei mass media e della pubblicit\u00e0 in Italia, ritratte come oggetto sessuale e ruoli stereotipati\"\u201d.\nNel 2011, lo stesso Cedaw esprimeva il proprio disappunto per il mancato sviluppo di un programma completo e coordinato per combattere l'accettazione\ngeneralizzata di ruoli stereotipati tra uomo e donna; ribadiva la propria profonda preoccupazione per la rappresentazione della donna quale oggetto sessuale e per gli stereotipi circa i ruoli e le responsabilit\u00e0 dell'uomo e della donna nella famiglia e nella societ\u00e0.\nUna particolare azione di sensibilizzazione come contrasto al sessismo in pubblicit\u00e0 \u00e8 sottolineata da alcuni passaggi delle Risoluzioni Europee; quella del 2008 sull\"Impatto del maketing e della pubblicit\u00e0 sulla parit\u00e0 tra donne e uomini\"; e del 2012 sull\"'Eliminazione degli stereotipi di genere nell'Unione Europea\". In particolare si sottolinea l'importanza di condurre una formazione rivolta ai professionisti dei media, ai futuri operatori del settore della comunicazione, e in collaborazione con questi, azioni di sensibilizzazione della societ\u00e0.\nL'azione degli Art Director Clubs.\nArt Director Club Italiano (ADCI): dal 2012 si occupa di azioni di sensibilizzazione contro la pubblicit\u00e0 sessista attraverso cause e contest. L'associazione in collaborazione con l'universit\u00e0 Alma Mater di Bologna e Nielsen Italia ha prodotto una ricerca su come Come la pubblicit\u00e0 racconta le donne e gli uomini in Italia. Leggi relazione"}
{"id": "5985840", "revid": "110157", "url": "https://it.wikipedia.org/wiki?curid=5985840", "title": "Lega Nazionale B 1997 (football americano)", "text": "La Lega Nazionale B 1997 \u00e8 stata la 10\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5985842", "revid": "1442080", "url": "https://it.wikipedia.org/wiki?curid=5985842", "title": "Colin Clark (calciatore)", "text": "\u00c8 morto nell'estate del 2019, a soli 35 anni, per un infarto.\nCarriera.\nClub.\nHa sempre giocato nel campionato statunitense.\nNazionale.\nHa esordito in Nazionale nel 2009."}
{"id": "5985846", "revid": "661526", "url": "https://it.wikipedia.org/wiki?curid=5985846", "title": "It's Not Over...The Hits So Far", "text": "It's Not Over...The Hits So Far \u00e8 la prima raccolta del gruppo musicale statunitense Daughtry, pubblicato il 12 febbraio 2016."}
{"id": "5985852", "revid": "125230526", "url": "https://it.wikipedia.org/wiki?curid=5985852", "title": "Will Bruin", "text": "Carriera.\nClub.\nHa sempre giocato nel campionato statunitense, dal 2010 al 2016 con gli Houston Dynamo per poi passare nel 2017 ai Seattle Sounders, con cui disputa un'ottima stagione, condita da 13 gol complessivi di cui due nei playoff, raggiungendo la finale poi persa contro Toronto. Inizia il 2018 andando a segno nella vittoria per 4-0 contro il Santa Tecla; ad inizio stagione gioca stabilmente da titolare come punta centrale, in seguito al mercato estivo e all'acquisto di Ra\u00fal Ruid\u00edaz viene relegato ad un ruolo di riserva, rimanendo comunque decisivo come nel match contro Minnesota, deciso da una sua rete nei minuti di recupero.\nNazionale.\nCon la Nazionale, esordendo nel 2013, partecipa alla Gold Cup in cui vince la medaglia d'oro.\nPalmar\u00e8s.\nNazionale.\n2013"}
{"id": "5985853", "revid": "1005847", "url": "https://it.wikipedia.org/wiki?curid=5985853", "title": "Presidente del Nepal", "text": ""}
{"id": "5985873", "revid": "110157", "url": "https://it.wikipedia.org/wiki?curid=5985873", "title": "Cinematix", "text": "Cinematix \u00e8 un CD di Robby Krieger, pubblicato dall'etichetta discografica Oglio Records nell'ottobre del 2000.\nMusicisti.\nSnake Oil\nIdolatry\nSkip\nMissionary Jam\nPsychadelicate\nHaunted Spouse\nRed Alert\nBrandino\nOut of the Mood\nWar Toad (Peace Frog Remix)\nNote aggiuntive"}
{"id": "5985875", "revid": "1005847", "url": "https://it.wikipedia.org/wiki?curid=5985875", "title": "Pireo (disambigua)", "text": ""}
{"id": "5985879", "revid": "787565", "url": "https://it.wikipedia.org/wiki?curid=5985879", "title": "Jean-Fran\u00e7ois Jannekeyn", "text": "Biografia.\nNacque a Cambrai il 16 novembre 1892, e dopo essersi arruolato volontario nell'esercito nel 1911, con ferma quadriennale, fu ammesso a frequentare l'\u00c9cole sp\u00e9ciale militaire de Saint-Cyr, Promotion des Marie Louise. Uscito dall'accademia allo scoppio della prima guerra mondiale fu assegnato al 28\u00ba Reggimento dragoni, venendo promosso tenente il 25 dicembre 1914. Trasferito al 4\u00ba Reggimento corazzieri a piedi il 4 giugno 1916 chiese, ed ottenne, di essere assegnato all'aviazione militare. Frequent\u00f2 la scuola di volo di Crotoy nel maggio 1917, e poi quella di Avord. Nel settembre 1918 comand\u00f2 l'Escadrille BR132, appartenente al Groupe de Bombardement GB 4, nel corso della battaglia aerea di Conflans durante la quale abbatt\u00e9 quattro caccia Fokker D.VII, e avendo ottenuto un'ulteriore vittoria il 22 agosto fu insignito ufficialmente del titolo di Asso dell'aviazione.. Promosso capitano nel corso del 1918 il 27 marzo 1919 fu citato nuovamente all'Ordine del giorno dell'esercito, e decorato con la Croce di Cavaliere della Legion d'onore, con la Croix de guerre con palme. Inoltre ricevette anche la Croce di guerra con palme belga e la Military Cross inglese.\nDurante l'estate del 1924 prese parte alle Olimpiadi di Parigi, gareggiando nella scherma, specialit\u00e0 spada.\nNominato generale di brigata aerea il 1\u00ba maggio 1939, dopo lo scoppio della seconda guerra mondiale, il 1\u00ba maggio 1940 assunse il comando della Forze aeree del Mediterraneo Orientale. Dopo la sconfitta del maggio-giugno 1940, che port\u00f2 alla firma dell'armistizio di Rethondes, il 12 luglio successivo il governo di Vichy lo nomin\u00f2 Comandante dell'aviazione da caccia del Levante (il mandato francese che comprendeva Siria e Libano Nel 1941 fu elevato al rango di generale di divisione aerea, e il 23 febbraio 1942 assunse il comando dell'aviazione di stanza nel Nord Africa, con Quartier generale ad Algeri.\nNominato Commendatore della Legione d'onore, il 19 aprile 1942 fu nominato Segretario di stato all'aviazione dal capo del governo Pierre Laval in sostituzione del generale Jean Bergeret e Capo di stato maggiore dell'Arm\u00e9e de l'air de l'armistice. Ricopr\u00ec tali incarichi fino al 27 febbraio 1943.\nDopo la fine della guerra fu sottoposto a processo di epurazione, venendo arrestato a Viroflay il 3 maggio 1947 ed internato a Fresnes. Fu tradotto in giudizio davanti all'Alta Corte di giustizia in virt\u00f9 di una decisione presa dall'allora Ministro dell'aviazione Charles Tillon gi\u00e0 il 29 dicembre 1944, e trasmessa all'Alta Corte il 2 gennaio 1945.\nIl suo comportamento e le attivit\u00e0 svolte durante l'appartenenza alla Francia di Vichy vennero attentamente esaminate, e il 27 gennaio 1949 fu emesso il non luogo a procedere per quanto riguardava i capi d'imputazione di attentato alla sicurezza interna ed esterna dello Stato e di indegnit\u00e0 nazionale. Tale proscioglimento mise fine all'azione legale civile, mentre rimase in atto quella militare. Il 10 maggio 1949 l'Ispettorato tecnico dell'Arm\u00e9e de l'air present\u00f2 un rapporto davanti al Conseil sup\u00e9rieur de l'air stabilendo che il non luogo a procedere emesso dall'Alta Corte di giustizia non escludeva la violazione delle norme militari e delle regole sull'onore. Al termine di un acceso dibattito, il 20 maggio 1949 il Conseil sup\u00e9rieur de de l'arm\u00e9e de l'air stabil\u00ec la sua messa in posizione di riserva, e il 29 luglio lo escluse da un possibile richiamo in servizio attivo in caso di conflitto. Ammesso nella 2\u00e8me Section (riserva) dei quadri dell'EMGAA il 1\u00ba aprile 1950, fu posto obbligatoriamente in pensione con decreto presidenziale del 4 maggio dello stesso anno. \nEgli present\u00f2 domanda per l'annullamento del decreto presidenziale del 4 maggio 1950 per abuso di potere, ma tale instanza fu rigettata dal Consiglio di Stato il 28 luglio 1952. Si spense a Parigi il 17 novembre 1971, e la salma venne seppellita nel cimitero di Montparnasse."}
{"id": "5985881", "revid": "110157", "url": "https://it.wikipedia.org/wiki?curid=5985881", "title": "Coppa CERS 1996-1997", "text": "La Coppa CERS 1996-1997 \u00e8 stata la 17\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio il 22 marzo e si \u00e8 concluso il 22 giugno 1997. Il titolo \u00e8 stato conquistato dai portoghesi dell' per la prima volta nella loro storia sconfiggendo in finale i connazionali del . In quanto squadra vincitrice, l'Oliveirense ha ottenuto anche il diritto di partecipare alla Supercoppa d'Europa."}
{"id": "5985883", "revid": "1442080", "url": "https://it.wikipedia.org/wiki?curid=5985883", "title": "Corey Ashe", "text": "Carriera.\nClub.\nHa sempre giocato nel campionato statunitense.\nNazionale.\nPur senza mai scendere in campo ha vinto la Gold Cup nel 2013.\nPalmar\u00e8s.\nNazionale.\n2013"}
{"id": "5985885", "revid": "965985", "url": "https://it.wikipedia.org/wiki?curid=5985885", "title": "Horizons (Kris Allen)", "text": "Horizons \u00e8 il quarto album in studio del cantautore statunitense Kris Allen, pubblicato nel 2014."}
{"id": "5985887", "revid": "767487", "url": "https://it.wikipedia.org/wiki?curid=5985887", "title": "Letting You In", "text": "Letting You In \u00e8 il quinto album in studio del cantautore statunitense Kris Allen, pubblicato nel 2016."}
{"id": "5985904", "revid": "106990", "url": "https://it.wikipedia.org/wiki?curid=5985904", "title": "Organo Hermans (Collescipoli)", "text": ""}
{"id": "5985917", "revid": "1149807", "url": "https://it.wikipedia.org/wiki?curid=5985917", "title": "I Tofu", "text": "I Tofu (\"Les Tofou\" oppure \"The Tofus\") \u00e8 una serie animata franco-canadese, prodotta dalla SIP Animation e Cin\u00e9Groupe e distribuita dalla divisione francese Walt Disney Pictures Television Animation Distribution in associazione con la Buena Vista International Television nel 2004. Debutt\u00f2 in Francia il 1 settembre 2004 su Jetix e il 6 settembre dello stesso anno and\u00f2 in onda su Teletoon. In Italia fu trasmessa dal 15 marzo 2006 su Rai 3 all'interno dapprima di \"Treddi\" e poi di \"Trebisonda\".\nTrama.\nI piccoli Lola e Chichi vivono nella citt\u00e0 di Belvillaggio insieme ai genitori e alla nonna Buba oltre a tre animali: Cracker il galletto, Curly la pecora e Suzie la capretta.\nPersonaggi principali.\nProtagonisti\nAntagonisti"}
{"id": "5985929", "revid": "287204", "url": "https://it.wikipedia.org/wiki?curid=5985929", "title": "F\u00f3rum de Macau", "text": "Il F\u00f3rum de Macau \u00e8 un'arena coperta di Macao.\nStoria e descrizione.\nIl palazzetto \u00e8 stato inaugurato il 27 maggio 1985 e ristrutturato nel 1999; \u00e8 composto da due strutture: una di 4\u00a0062 posti a sedere e una seconda di 300 posti. Fino all'apertura del Domo dos Jogos da \u00c1sia Oriental \u00e8 stata la struttura sportiva coperta pi\u00f9 grande di Macao.\nAll'interno del F\u00f3rum de Macau si disputano quasi ogni anno le partite del World Grand Prix di pallavolo femminile; tra gli altri sport praticati: badminton, lotta olimpica, tennis, ginnastica artistica e pugilato. Nel 2005 ha ospitato le gare della quarta edizione dei Giochi dell'Est asiatico."}
{"id": "5985931", "revid": "1805885", "url": "https://it.wikipedia.org/wiki?curid=5985931", "title": "Emmanuel Barbier", "text": "Gesuita, fu autore noto numerosi libri di testo e dell'antiliberalismo cattolico.\nBiografia.\nFece ritorno alla Compagnia di Ges\u00f9 nel 1869, in cui era stato ordinato sacerdote nel 1882 ed esercitato l'incarico di direttore del collegio.\nIn seguito all'interdizione subita dalla Compagnia di Ges\u00f9 nel 1901, padre Emmanuel divenne sacerdote della arcidiocesi di Poitiers nel 1905 e poi di quella di Parigi nel 1923, dove mor\u00ec nel 1925.\nRappresent\u00f2 una figura importante nella lotta contro il modernismo per la sua denuncia del \"Le Sillon\" di Marc Sangnier e poi attraverso la rivista \"Critique du lib\u00e9ralisme religieux, politique,social\" \"(Critica del liberalismo religioso, politico e sociale)\", da lui fondata nel 1908 e diretto sino al 1914.\nDenunci\u00f2 l'infiltrazione massonica nella gerarchia della Chiesa cattolica nel suo libro omonimo."}
{"id": "5985939", "revid": "1005847", "url": "https://it.wikipedia.org/wiki?curid=5985939", "title": "Capi di Stato di Israele", "text": ""}
{"id": "5985940", "revid": "1005847", "url": "https://it.wikipedia.org/wiki?curid=5985940", "title": "Capi di Stato della Siria", "text": ""}
{"id": "5985942", "revid": "1005847", "url": "https://it.wikipedia.org/wiki?curid=5985942", "title": "Capi di Stato del Libano", "text": ""}
{"id": "5985945", "revid": "1543377", "url": "https://it.wikipedia.org/wiki?curid=5985945", "title": "Sergej Nikitin", "text": "Esperto di storia contemporanea, \u00e8 autore di studi comparatistici sulle citt\u00e0 di Mosca e Roma e della raccolta di saggi di toponomastica \"\u041f\u0440\u043e\u0433\u0443\u043b\u043a\u0438 \u043f\u043e \u0420\u0438\u043c\u0443\" (\"Progulki po Rimu\", \u00abPasseggiate per Roma\u00bb, Mosca, Ed. Vokrug Sveta, 2010). Attualmente \"visiting professor\" presso l'Universit\u00e0 di Verona e professore associato alla Scuola superiore di Economia di Mosca.\nAttivit\u00e0 scientifica.\nStoria dell'architettura.\nCome storico dell'architettura ha identificato (insieme a Sergej Cha\u010daturov) l'unico edificio effettivamente realizzato dall'architetto utopista Ivan Leonidov, la Casa dei Pionieri di Kalinin (oggi Tver\u2019), che si considerava distrutto durante la II Guerra mondiale e invece \u00e8 risultato ancora parzialmente esistente. Su questo tema ha pubblicato un saggio nel volume che raccoglie l\u2019\"Opera omnia\" dell'architetto russo (\"Ivan Leonidov 1902-1959\", a cura di Alessandro De Magistris e Irina Korob'ina, Milano, Electa, 2009), seguito da una grande mostra al Museo Statale di architettura di Mosca.\nNegli ultimi anni ha collaborato alla realizzazione di importanti mostre, volumi ed eventi celebrativi dedicati all'architettura russa della prima met\u00e0 del XX secolo (in particolare agli architetti Boris Iofan, Ivan Leonidov, Konstantin Mel\u2019nikov). In una serie di articoli ha introdotto il concetto di \u201cedificio-monumento\u201d in relazione all'architettura del totalitarismo: nell'ambito della semiotica degli elementi architettonici, l'arte dell'Italia fascista, dell'URSS e della Germania nazista viene accostata alla tradizione degli edifici pubblici del Medioevo per l'analoga missione didattico-formativa di cui \u00e8 investita.\nToponomastica comparativa.\nLe ricerche negli archivi comunali di decine di citt\u00e0 russe e italiane hanno portato Sergej Nikitin ad una formulazione del concetto di toponimo come complesso di intenzioni denominative (i fautori e gli scopi di una denominazione), con particolare riferimento alla storia dei cambiamenti toponomastici del XX secolo. I frutti di queste ricerche si riflettono in diversi articoli scientifici e nella summenzionata raccolta dedicata alla toponomastica di Roma.\nAttivismo urbano.\nUna delle linee guida dell'attivismo urbano di Sergej Nikitin si fonda sin dall'inizio sul desiderio di coinvolgire e valorizzare le periferie urbane, di farle riscoprire come luoghi degni di narrativa e ricchi di intensit\u00e0 culturale.\nI progetti principali da lui ideati sono due: Moskul'tprog e Velonotte International. Entrambi si sono rivelati ricchi di proposte innovative e capaci di divulgare con efficacia la conoscenza dell'arte e dell'urbanististica sia fra gli studiosi che fra i semplici cittadini, in particolare fra i giovani.\nIl progetto Moskul'tprog (\u041c\u043e\u0441\u043a\u0443\u043b\u044c\u0442\u043f\u0440\u043e\u0433 - \u00ab\u041c\u043e\u0441\u043a\u043e\u0432\u0441\u043a\u0438\u0435 \u043a\u0443\u043b\u044c\u0442\u0443\u0440\u043e\u043b\u043e\u0433\u0438\u0447\u0435\u0441\u043a\u0438\u0435 \u043f\u0440\u043e\u0433\u0443\u043b\u043a\u0438\u00bb, \u201cPasseggiate culturologiche moscovite\u201d), viene fondato nel 1997. Scopo del progetto \u00e8 la valorizzazione del paesaggio urbano e della sua storia. Fra i collaboratori del progetto si annoverano nomi illustri, quali V. Vidotto, V.L. Janin, A.A. Zaliznjak, D.A. Prigov, J.-L. Cohen, R. Rodgers, A. De Magistris, P. O. Rossi e molti altri. Nell'ambito del Moskul'toprog si sono organizzati pi\u00f9 di 150 eventi culturali tra mostre, concerti, \"performance\" artistiche, lezioni e passeggiate tematiche, oltre che a Mosca anche a San Pietroburgo, Tver', Kiev, Venezia, Terni, Krasnojarsk e altre citt\u00e0 di tutto il mondo. Tra le iniziative realizzate si pu\u00f2 ricordare l'apertura a Mosca di una targa commemorativa dedicata al fisico italiano Bruno Pontecorvo.\nDal 2005 Sergej Nikitin affianca al Moskul'tprog una seconda iniziativa di \u201cattivismo urbano\u201d di risonanza internazionale: la Velonotte International, un progetto culturale consistente in biciclettate tematiche notturne, dedicate a momenti e personaggi della storia urbana e accompagnate da interviste ad esperti, spettacoli itineranti, videoproiezioni e musica in diretta che viene trasmessa attraverso radio locali e nazionali. I temi delle Velonotti sono ispirati a motivi storici, architettonici, urbanistici, letterari, musicali, ecologici. Combinano in maniera originale due istanze differenti del vivere la citt\u00e0: quella cognitiva-divulgativa e quella sportiva e di divertimento, allo scopo di accrescere la consapevolezza del legame fra ambiente urbano e cittadini e l'amore per la propria citt\u00e0 e territorio. La Velonotte non ha mai scopo agonistico e non richiede particolare preparazione fisica.\nLa Velonotte \u00e8 annuale a Mosca e ha toccato finora anche le seguenti citt\u00e0: Roma, San Pietroburgo, New York, Londra, Istanbul, Kazan\u2019. Si calcola che abbiano ufficialmente partecipato alle 20 Velonotti sinora svolte 90.000 ciclisti.\nAttivit\u00e0 artistica e musicale.\nAnche l'attivit\u00e0 artistica e musicale di Sergej Nikitin \u00e8 contraddistinta da una continua ricerca di fantasia e novit\u00e0. Cofondatore nel 1999 dell'Orchestra Russo-Italiana \u201cFratelli Perbene\" insieme a Graf Aloysky, Nikitin si \u00e8 distinto in particolare per le sue \"performance\" al Carnevale di Venezia: i Tour de' Scherxi, spettacoli teatrali in gondola, dal 2012 al 2014; e il Ballo del Culo nel 2016, la cui freschezza \u00e8 stata lodata dallo scultore Michail Chemiakin e dal regista Tinto Brass."}
