{"id": "6114203", "revid": "1305772", "url": "https://it.wikipedia.org/wiki?curid=6114203", "title": "Twinkle Star Sprites", "text": " \u00e8 un videogioco del genere sparatutto a scorrimento verticale, prodotto nel 1996 dalla ADK come coin-op su piattaforma Neo-Geo. \u00c8 stato l'ultimo gioco della ADK per tale piattaforma.\nModalit\u00e0 di gioco.\nLo schermo di gioco \u00e8 diviso in due parti: una riservata al giocatore 1, l'altra al giocatore 2 (oppure alla CPU, se si sta giocando da soli contro il computer). Ogni giocatore deve affrontare i nemici che compaiono nella propria met\u00e0 campo, e per distruggerli ha a disposizione tre tipi di armi: uno sparo potenziabile, un beam in stile R-Type (si carica tenendo premuto il pulsante di sparo) e delle bombe (disponibili in numero limitato: all'inizio ogni contendente ne ha solo due ma \u00e8 possibile ottenerne delle altre).\nI nemici distrutti si trasformano in pericolose palle di fuoco dirette verso il proprio avversario. Quest'ultimo pu\u00f2 respingerle, e chi le ha lanciate pu\u00f2 respingerle a sua volta. Distruggendo molti nemici nell'arco di pochi istanti, un \"boss\" attacca l'avversario e pu\u00f2 infliggergli danni importanti ma non \u00e8 invulnerabile.\nIl contatto con un nemico riduce l'energia del giocatore. Quando questa scende a zero il personaggio finisce K.O., consegnando cos\u00ec la vittoria del round al proprio avversario. Ogni incontro si compone di almeno due round; se i due contendenti vincono un round ciascuno sar\u00e0 necessario un terzo round, quindi per vincere l'incontro e passare al turno successivo \u00e8 necessario vincere almeno due round.\nConversioni e seguiti.\nNel 1997 il gioco \u00e8 stato convertito su Sega Saturn. La conversione presenta un nuovo personaggio oltre a quelli del gioco originale e diversi contenuti extra. Nel 2000, dopo aver completato l'acquisizione delle propriet\u00e0 intellettuali della ADK, la SNK ha portato il gioco su Sega Dreamcast.\nNel 2005 la SNK ha pubblicato in Giappone un seguito, intitolato \"Twinkle Star Sprites: La Petite Princesse\", disponibile solo per PlayStation 2. Una volta completato, \u00e8 possibile giocare ad un'emulazione perfetta del gioco originale.\nL'8 dicembre 2008 la SNK ha rilasciato, sempre per Playstation 2 ed anche in questo caso solo in Giappone, una raccolta intitolata \"ADK Tamashii\". Essa \u00e8 composta da 5 titoli originariamente rilasciati dalla ADK su Neo-Geo, tra cui Twinkle Star Sprites. Le conversioni sono pressoch\u00e9 identiche ai giochi arcade originali.\nNel 2011 la versione per Neo Geo \u00e8 stata pubblicata sul servizio online Virtual Console per Wii, nel 2015 \u00e8 stata resa disponibile quella per PlayStation 2 su PlayStation Network ed infine nel 2016 \u00e8 arrivata sempre la versione Neo Geo anche su Microsoft Windows tramite Steam."}
{"id": "6114204", "revid": "1573940", "url": "https://it.wikipedia.org/wiki?curid=6114204", "title": "Mwansabombwe", "text": "Mwansabombwe \u00e8 un ward dello Zambia, parte della Provincia di Luapula e del Distretto di Kawambwa."}
{"id": "6114205", "revid": "767487", "url": "https://it.wikipedia.org/wiki?curid=6114205", "title": "Anima (Salvo Nicolosi)", "text": "Anima \u00e8 il trentaduesimo album del cantante napoletano Salvo Nicolosi, del 2004"}
{"id": "6114206", "revid": "1573940", "url": "https://it.wikipedia.org/wiki?curid=6114206", "title": "Kakose", "text": "Kakose \u00e8 un ward dello Zambia, parte della Provincia di Luapula e del Distretto di Kawambwa."}
{"id": "6114207", "revid": "941701", "url": "https://it.wikipedia.org/wiki?curid=6114207", "title": "Curapipe", "text": "Un curapipe \u00e8 uno strumento di forme svariate progettato per aiutare a caricare, fumare, e svuotare una pipa.\nUn tipico curapipe si compone di tre elementi, un pigino, un alesatore e un ago:"}
{"id": "6114208", "revid": "1573940", "url": "https://it.wikipedia.org/wiki?curid=6114208", "title": "Chipita", "text": "Chipita \u00e8 un ward dello Zambia, parte della Provincia di Luapula e del Distretto di Kawambwa."}
{"id": "6114209", "revid": "1573940", "url": "https://it.wikipedia.org/wiki?curid=6114209", "title": "Polysarcus", "text": "Polysarcus \u00e8 un genere di insetti ortotteri della famiglia Tettigoniidae.\nDistribuzione e habitat.\nIl genere \u00e8 diffuso in Europa, Asia minore e Medio Oriente.\nTassonomia.\nIl genere comprende le seguenti specie:"}
{"id": "6114211", "revid": "767487", "url": "https://it.wikipedia.org/wiki?curid=6114211", "title": "Enzo Bartocci", "text": "Biografia.\nOrdinario di Sociologia dell'organizzazione all'Universit\u00e0 di Salerno, ha diretto la rivista \u00abEconomia e lavoro\u00bb ed \u00e8 stato presidente della Fondazione Giacomo Brodolini."}
{"id": "6114214", "revid": "580197", "url": "https://it.wikipedia.org/wiki?curid=6114214", "title": "Adriana Leon", "text": "Carriera.\nClub.\nAdriana Leon dopo aver intervallato ad inizio carriera la sua partecipazione al campionato canadese di calcio femminile, vestendo la maglia del Toronto Lady Lynx, con quella nei campionati universitari canadese e statunitense, dal 2013 approda al professionismo giocando in National Women's Soccer League (NWSL), il massimo livello calcistico femminile statunitense, con il Boston Breakers, la prima da membro NWSL della societ\u00e0 di Boston. Sempre nel 2013 sottoscrive un contratto con il Chicago Red Stars giocando, sempre in NWSL fino al novembre 2015 con la squadra di Chicago, trasferendosi al Western New York Flash e rimanendo con la societ\u00e0 di Buffalo fino all'anno successivo.\nNel settembre 2016 decide di trasferirsi in Europa, trovando un accordo con il Zurigo per giocare nel campionato svizzero in Lega Nazionale A e dove ha l'occasione di partecipare all'edizione 2016-2017 della UEFA Women's Champions League mettendosi in luce fin dal primo incontro, dove nella fase a eliminazione diretta sigla una tripletta nell'incontro vinto per 6-0 sulle austriache dello Sturm Graz.\nNazionale.\nGrazie alle sue prestazioni nei campionati universitari nel dicembre 2009 la federazione calcistica del Canada (\"Canadian Soccer Association\" - CSA) la convoca per vestire la maglia della nazionale canadese Under-20 all'edizione 2010 del Campionato nordamericano (CONCACAF) di categoria. In quell'occasione Leon gioca tutte le cinque partite del torneo, segnando due reti nella fase a gironi, il 20 gennaio 2010 quella con cui il Canada batte per 1-0 le avversarie della Costa Rica e il successivo 24 gennaio quella del parziale 1-0 contro le pari et\u00e0 del Guatemala, incontro poi terminato 3-1 per le canadesi. Con le compagne condivide il traguardo delle semifinali dove nella partita per il terzo posto ritrova la Costa Rica che si prende la rivincita e la batte a sua volta per 1-0.\nDue anni pi\u00f9 tardi il coach Andrew Olivieri la inserisce nuovamente nella rosa dell'Under-20 per l'edizione del Mondiale di Giappone 2012. Leon gioca tutte i tre incontri della fase a gironi, segnando una tripletta all'Argentina nella partita, terminata 6-0, del 20 agosto 2012, ma perdendo le altre due con Corea del Nord e Norvegia con conseguente eliminazione dal torneo.\nNel dicembre 2012 \u00e8 convocata nella nazionale maggiore ed inserita in rosa per l'edizione 2013 del Torneo quattro nazioni, competizione ad invito che si svolge in Cina e dove debutta il 12 gennaio 2013 siglando la rete della vittoria per 1-0 contro le avversarie della nazionale cinese.\nNel comunicato emesso il 27 aprile 2015 la inserisce nella rosa delle atlete che rappresenter\u00e0 il Canada nel Mondiale casalingo."}
{"id": "6114216", "revid": "580197", "url": "https://it.wikipedia.org/wiki?curid=6114216", "title": "Palloseura Lahti-69", "text": ""}
{"id": "6114236", "revid": "124969068", "url": "https://it.wikipedia.org/wiki?curid=6114236", "title": "Manlio Vineis", "text": "Fu sindaco di Paesana dal 1975 al 1980 e deputato del Partito Socialista per due legislature."}
{"id": "6114237", "revid": "287204", "url": "https://it.wikipedia.org/wiki?curid=6114237", "title": "Duke Nukem", "text": ""}
{"id": "6114239", "revid": "83705099", "url": "https://it.wikipedia.org/wiki?curid=6114239", "title": "Elena Jane Goulding", "text": ""}
{"id": "6114242", "revid": "1543377", "url": "https://it.wikipedia.org/wiki?curid=6114242", "title": "Timbro (attrezzo)", "text": "Il timbro \u00e8 uno strumento per la marcatura con inchiostro di oggetti vari; la \"marcatura\" \u00e8 composta in genere da cifre o lettere in gomma e a rilievo e talora anche da immagini sempre in rilievo. Generalmente viene utilizzato per riprodurre un disegno o un messaggio su supporto di carta. Alcuni rilievi sono adatti anche per fare la marcatura su supporti diversi dalla carta.\nTimbri aziendali.\nEsistono tre tipi distinti di timbri in gomma: \nI timbri in gomma per le aziende mostrano comunemente un indirizzo, il logo aziendale e il numero di registrazione dell'azienda. Alcuni timbri hanno anche parti mobili che consentono all'utente di regolare la data o la dicitura del timbro. Sono utilizzati per datare la posta in arrivo e per indicare una gestione speciale dei documenti. In alcuni paesi \u00e8 prassi comune che i documenti formali, come i contratti, siano apposto sulla firma come ulteriore prova di autenticit\u00e0. L'obiettivo \u00e8 autenticare i contratti, prevenire la contraffazione e aumentare l'efficienza poich\u00e9 i dirigenti dell'azienda non devono firmare separatamente i singoli documenti aziendali.\nI timbri aziendali sono generalmente disponibili presso le cartolerie o direttamente dal produttore. I timbri pi\u00f9 diffusi includono timbri per indirizzi, timbri per parole standard come timbri ricevuti o dovuti e timbri datari.\nInformatica.\nLa marcatura del documento pu\u00f2 essere eseguita dall'elaboratore di testi dell'utente. Questo pu\u00f2 essere fatto manualmente creando i \"timbri\" da visualizzare sui documenti nel software automatico di marcatura dei documenti per Microsoft Word. Ci\u00f2 consente di timbrare ogni pagina mentre viene stampata con i timbri selezionati dall'utente creati elettronicamente."}
{"id": "6114243", "revid": "1442080", "url": "https://it.wikipedia.org/wiki?curid=6114243", "title": "Dennis Villanueva", "text": "Biografia.\nNasce il 28 aprile 1992 a Roma, da Daniel e Dahlia Villanueva, immigrati filippini.\nCarriera.\nNazionale.\nEsordisce con la Nazionale filippina il 30 marzo 2015, in occasione dell'amichevole contro il Bahrein, subentrando nei minuti finali.\nStatistiche.\nPresenze e reti nei club.\n\"Statistiche aggiornate al 29 giugno 2017.\""}
{"id": "6114246", "revid": "83705262", "url": "https://it.wikipedia.org/wiki?curid=6114246", "title": "Le guerre dei Pacificatori", "text": ""}
{"id": "6114251", "revid": "767487", "url": "https://it.wikipedia.org/wiki?curid=6114251", "title": "Flavio Caselli", "text": ""}
{"id": "6114256", "revid": "729019", "url": "https://it.wikipedia.org/wiki?curid=6114256", "title": "Thomas S. Power", "text": "Ufficiale delle United States Army Air Forces aggressivo e determinato, durante la seconda guerra mondiale si distinse al comando di formazioni di bombardieri strategici nel fronte del Mediterraneo e soprattutto nel fronte del Pacifico dove guid\u00f2 il devastante bombardamento incendiario su Tokyo della notte del 9/10 marzo 1945.\nDopo la guerra assunse importanti incarichi di comando nella United States Air Force, collaborando con il generale Curtis LeMay e assumendo nel 1957 la direzione dello Strategic Air Command (SAC); egli mantenne l'incarico fino al dicembre 1964, esercitando il comando con grande energia ed efficienza.\nRigido assertore della contrapposizione totale con l'Unione Sovietica della Guerra fredda, espresse sempre posizioni oltranziste e bellicose, favorevoli a una politica strategica aggressiva e alla preparazione di un'eventuale guerra nucleare globale, che egli si addestrava a combattere e vincere con i suoi uomini del SAC.\nBiografia.\nPrimi anni.\nThomas Sarsfield Power nacque nel 1905 a New York, nel quartiere del Bronx da genitori di modeste risorse economiche recentemente immigrati dall'Irlanda; il padre Thomas era un commerciante di stoffe, mentre la madre Mary era giunta negli Stati Uniti nel 1900 proveniente da un'agiata famiglia di agricoltori di Tipperary. \nPower visse i primi anni di vita a Great Neck, nell'isola di Long Island, e frequent\u00f2 inizialmente la \"Barnard Preparatory School\" a New York, ma interruppe gli studi per lavorare come operaio edile e solo a venti anni riprese la frequenza scolastica, completando i corsi prima di arruolarsi nella scuola di volo del United States Army Air Corps il 17 febbraio 1928. Nel febbraio 1929, il giovane Power ricevette, dopo aver terminato la scuola di volo, il grado di sottotenente del U.S. Army Air Corps.\nNegli anni seguenti, Power prest\u00f2 servizio in una serie di basi aeree sparse nel territorio degli Stati Uniti, eseguendo diversi di compiti di servizio: dopo un periodo iniziale a Chanute Field, Illinois, per frequentare come studente il corso del genio aeronautico della \"Air Corps Technical School\", venne trasferito nel 1934 prima a Langley Field, Virginia, come ufficiale comandante del distaccamento del quartier generale del 2\u00ba stormo aereo (\"2d Wing headquarters detachment\"), e poi a Bolling Field, Washington, D.C., come pilota del \"Army Air Corps Mail Operation\". Nel periodo 1938-1940 invece Power fu istruttore di volo al \"28th Bombardment Squadron\" a Nichols Field, nelle Filippine e a Randolph Field, nel Texas. Alla vigilia dell'entrata degli Stati Uniti nella seconda guerra mondiale, era a Maxwell Field, in Alabama, per frequentare la \"Air Corps Tactical School\".\nNella Seconda guerra mondiale.\nDurante la seconda guerra mondiale, la carriera militare di Power nelle United States Army Air Forces fu caratterizzata, come nel caso di altri ufficiali, da una serie di rapide promozioni in conseguenza dell'enorme crescita numerica e organizzativa dell'apparato bellico americano e degli impegni operativi globali degli Stati Uniti. L'ufficiale quindi venne promosso al grado di maggiore nel 1941, divenne tenente colonnello nel gennaio 1942 e colonnello nel giugno 1943, otto giorni dopo aver compiuto 38 anni di et\u00e0.\nDal punto di vista degli incarichi prestati nell'USAAF durante il conflitto, Power inizialmente svolse compiti di stato maggiore fino al settembre 1943 al quartier generale del Army Air Forces Flying Training Command, il comando dedicato all'addestramento al volo dei piloti delle forze aeree, con sede a Fort Worth, nel Texas. Dopo la sua promozione a colonnello, Power divenne il vice comandante del 58th Bombardment Operational Training Wing (Heavy) alla base aerea di Smoky Hill, Salina, nello stato del Kansas; questo nuovo stormo aereo era in fase di costituzione per immettere in servizio i nuovi bombardieri ultra-pesanti Boeing B-29 Superfortress. Dopo un breve periodo di servizio come assistente capo di stato maggiore per le operazione della Second Air Force a Colorado Springs, Power ricevette finalmente un compito operativo sui campi di battaglia, assumendo l'incarico di vice comandante del 304th Bomb Wing sul teatro di guerra in Italia; egli effettu\u00f2 missioni di bombardamento aereo strategico sulla Germania nazista volando sui Consolidated B-24 Liberator dal gennaio al luglio 1944.\nNell'agosto 1944 Power venne richiamato in patria per assumere il comando del 314th Bomb Wing (Very Heavy), un nuovo stormo equipaggiato con i bombardieri strategici B-29 Superfortress assegnato al fronte del Pacifico, con il quale egli, promosso generale di brigata nel gennaio 1945, avrebbe dovuto partecipare alla campagna di bombardamenti in fase di potenziamento contro il territorio metropolitano del Giappone. Power si trasfer\u00ec con i suoi bombardieri a Guam, nell'arcipelago delle isole Marianne ed entr\u00f2 a far parte del XXI Bomber Command, dipendente a sua volta dalla Twentieth Air Force. Il comandante del XXI Bombar Command era l'energico generale Curtis LeMay, con il quale Power inizi\u00f2 una stretta collaborazione che sarebbe continuata per il resto della loro carriera. Power dimostr\u00f2 subito nel nuovo incarico le sue qualit\u00e0 positive di comandante energico e aggressivo, insieme ai suoi modi a volte brutali e alla tendenza ad esercitare uno stretto e rigido controllo sui comandanti subordinati.\nLa campagna di bombardamenti strategici sul Giappone non aveva raggiunto fino a quel momento grandi risultati, quindi il generale LeMay aveva deciso di modificare radicalmente le tattiche operative, passando ai bombardamenti a bassa quota di notte contro le citt\u00e0 nipponiche con l'impiego massiccio di ordigni incendiari per innescare una tempesta di fuoco nei centri abitati costituiti in prevalenza da edifici in legno. Power collabor\u00f2 con il generale LeMay nella pianificazione della nuova strategia e ricevette il comando diretto di tutti i bombardieri B-29 che sarebbero stati impiegati nella prima missione di bombardamento notturno su Tokyo. La notte del 9/10 marzo 1945 oltre 300 bombardieri B-29 sferrarono il micidiale attacco contro la capitale che venne devastata dal pi\u00f9 catastrofico bombardamento aereo della seconda guerra mondiale con enormi incendi e quasi 100.000 vittime; Power diresse sul suo B-29 l'incursione e osserv\u00f2 i risultati raggiunti; egli si trattenne in quota fino all'ultimo controllando l'esecuzione del bombardamento e valutando le conseguenze dell'attacco. Il generale fu impressionato dalle distruzioni e dalla tempesta di fuoco che devast\u00f2 Tokyo e inform\u00f2 via radio la base aerea di Guam dell'esito dell'attacco; al suo ritorno fece subito un rapporto dettagliato al generale LeMay, confermando la piena riuscita operativa della missione e illustrando l'esecuzione del bombardamento e i catastrofici danni inflitti alla citt\u00e0 nemica.\nNelle settimane seguenti Power continu\u00f2 a guidare il 314th Bomb Wing nelle successive missioni di bombardamento incendiario della campagna aerea contro le citt\u00e0 giapponesi condotta dal XXI Bomber Command della Twentieth Air Force. Il 1 agosto 1945, nel quadro del programma di riorganizzazione delle forze aeree americane schierate nel teatro del Pacifico caratterizzato dalla costituzione del nuovo comando superiore della United States Strategic Air Force in the Pacific (USASTAF), guidata dal generale Carl Spaatz e dalla assegnazione del comando della Twentieth Air Force al generale Nathan Twining, Power divenne il vice capo di stato maggiore del USASTAF con responsabilit\u00e0 sulla sezione operazioni del quartier generale del generale Spaatz. Egli esercit\u00f2 questo incarico anche nella cruciale fase finale della guerra con i bombardamenti atomici di Hiroshima e Nagasaki.\nAl comando dello Strategic Air Command durante la Guerra fredda.\nDopo la fine della seconda guerra mondiale, Power continu\u00f2 la carriera nella nuova arma aerea autonoma, la United States Air Force (USAF), e venne coinvolto nel programma atomico americano, partecipando nel 1946 agli esperimenti nucleari dell'operazione Crossroads nell'atollo di Bikini con l'incarico di assistente vice-comandante aereo del gruppo operativo guidato dallo stato maggiore dell'ammiraglio William H. P. Blandy. Successivamente Power divenne vice-comandante della sezione operazioni dello stato maggiore dell'USAF a Washington prima di trascorrere un periodo a Londra come addetto aereo dell'ammbasciata statunitense. Nel 1948 arriv\u00f2 finalmente la svolta decisiva della carriera militare di Power che venne trasferito allo Strategic Air Command (SAC) con l'incarico di vice-comandante in capo.\nIl comandante in capo del SAC era il generale Curtis LeMay con il quale Power riprese una stretta ed efficace collaborazione contribuendo alla profonda trasformazione del SAC che, grazie soprattutto all'energia e alla capacit\u00e0 dei nuovi capi, divenne la struttura pi\u00f9 importante e potente delle forze armate americane negli anni cinquanta. LeMay e Power in breve tempo riuscirono ad organizzare un apparato militare estremamente efficiente e preparato, in grado di sferrare rapidamente una micidiale rappresaglia nucleare contro l'Unione Sovietica. Mentre LeMay esercitava il comando con grande energia, sollecitando e ottenendo dal potere politico i mezzi bellici da lui ritenuti necessari e raggiungeva un grande potere e prestigio all'interno dell'apparato politico-militare americano, Power svolgeva i compiti operativi pi\u00f9 delicati e controllava personalmente la disciplina e la preparazione dei reparti, dimostrando grande determinazione ma anche un carattere brutale e violento. LeMay apprezzava le capacit\u00e0 del suo subordinato ma ammetteva i suoi difetti caratteriali, giungendo al punto di definirlo \"un bastardo dispotico\". Power rimase il vice-comandante dello Strategic Air Command per sei anni prima di essere assegnato dal 1954 al comando del Air Research and Development Command, dove rimase per altri tre anni. Alla fine del 1957 il generale LeMay, dopo quasi dieci anni alla guida del SAC, divenne il vice-capo di stato maggiore dell'USAF, mentre Thomas Power venne promosso al grado superiore di generale a quattro stelle e ricevette l'ordine di sostituirlo e assumere il comando in capo del SAC al quartier generale di Omaha, nello stato del Nebraska.\nPower esercit\u00f2 il comando del SAC con ancor maggiore aggressivit\u00e0 e determinazione del suo predecessore, mostrando massima decisione del perseguire piani bellici offensivi per neutralizzare ogni possibile minaccia sovietica. Rigido assertore della contrapposizione globale della Guerra fredda, potenzi\u00f2 i piani di allerta a terra e propose alla fine degli anni cinquanta di attivare il primo programma di allerta in volo, secondo il quale un certo numero di bombardieri Boeing B-52 Stratofortress, armati con bombe nucleari attive, avrebbero dovuto essere costantemente in volo, 24 ore al giorno tutti i giorni, su rotte prestabilite per eventualmente sferrare l'attacco atomico contro l'Unione Sovietica. Nonostante i dubbi iniziali dell'amministrazione Eisenhower legati alla sicurezza e all'organizzazione tecnica, Power riusc\u00ec ad attivare i primi programmi sperimentali di airborne alert in risposta al programma missilistico sovietico; egli sbandier\u00f2 pubblicamente la capacit\u00e0 di rappresaglia del SAC affermando che \"giorno e notte una certa percentuale delle mie truppe \u00e8 in cielo\" e che \"su quegli aerei ci sono bombe, non certo archi e frecce\".\nNonostante le polemiche e i crescenti timori nell'opinione pubblica, Power non manifest\u00f2 alcuna incertezza e continu\u00f2 bellicosamente ad insistere sul programma di allerta in volo; alla fine del 1958, il presidente Eisenhower autorizz\u00f2 finalmente il piano del comandante del SAC che da quel momento ebbe sempre pronti in aria alcuni B-52 con armi nucleari. Power condivise pienamente le scelte strategiche dell'amministrazione Eisenhower di rappresaglia massiccia e contribu\u00ec all'elaborazione del cosiddetto SIOP, il piano integrato di guerra nucleare approvato all'inizio del 1960 che assegnava un ruolo decisivo al SAC incaricato di colpire l'Unione Sovietica con un enorme numero di armi nucleari. Egli inoltre condivideva le idee del generale LeMay e riteneva essenziale soprattutto l'impiego dei bombardieri strategici e la disponibilit\u00e0 di armi nucleari di grande potenza, mentre considerava con scetticismo l'utilit\u00e0 dei nuovi missili balistici, ritenuti meno affidabili e di pi\u00f9 difficile controllo.\nPower mantenne l'incarico di comandante in capo del SAC anche durante la nuova amministrazione Kennedy; egli riusc\u00ec a conservare la sua influenza sulle strategie di guerra nucleare e il suo grande potere all'interno dell'apparato militare americano nonostante le sue idee radicali e la sua opposizione alla nuova strategia della risposta flessibile e alla crescente importanza assegnata dal segretario alla difesa Robert McNamara alle forze missilistiche. Power support\u00f2 il generale LeMay e continu\u00f2 a favorire le forze da bombardamento aereo; egli inoltre rimase favorevole ad una strategia nucleare di \"counterforce\" (\"controforza\"), secondo la quale l'attacco nucleare americano avrebbe dovuto essere fin dall'inizio totale e diretto contro le basi militari strategiche sovietiche. Power in questo periodo riusc\u00ec anche ad attivare l'operazione Chrome Dome, il programma globale e definitivo di allerta in volo con almeno dodici B-52 sempre in aria su tre rotte circolari distinte pronti ad attaccare l'Unione Sovietica; inoltre mantenne il controllo diretto sulle armi nucleari assegnate al SAC e, pur migliorando la sicurezza degli ordigni e la preparazione tecnica e morale dei suoi uomini, si oppose all'attivazione dei \"Permissive Action Links\" sugli armamenti atomici dei bombardieri.\nDurante il periodo critico della Guerra fredda nel 1961-1962, Power espresse ancora una volta idee aggressive e bellicose; al tempo della Crisi di Berlino del 1961, egli afferm\u00f2 che un attacco sovietico era possibile e propose un primo colpo nucleare preventivo, attivando il SIOP senza alcuna limitazione. Durante la crisi dei missili a Cuba dell'ottobre 1962, il generale tenne un comportamento ancor pi\u00f9 intransigente e pericoloso; dopo aver supportato le proposte pi\u00f9 oltranziste di attacco immediato a Cuba, egli potenzi\u00f2 in modo straordinario l'operazione Chrome Dome, mantenendo in volo oltre sessanta B-52 pronti ad attaccare l'Unione Sovietica; al culmine della crisi il generale divulg\u00f2 anche pubblicamente, senza autorizzazione superiore, l'impressionante messaggio indirizzato ai suoi uomini del SAC in cui rendeva noto che era possibile una guerra nucleare, sollecitava il massimo impegno e manifestava piena fiducia nella capacit\u00e0 dei militari ai suoi ordini di combattere e vincere una guerra mondiale contro la superpotenza nemica.\nGli ultimi anni.\nDopo la fine della Crisi di Cuba la tensione tra le due superpotenze finalmente si ridusse, ma Power mantenne la massima prontezza operativa del SAC, continuando a sostenere la necessit\u00e0 di una politica rigida basata sulla minaccia del ricorso alle armi nucleari e sul concetto fondamentale di Mutually Assured Destruction.\nDopo oltre sette anni al comando del SAC, Power cedette il comando il 30 novembre 1964 e nello stesso momento si ritir\u00f2 dalla carriera militare congedandosi dalla United States Air Force. Il generale \u00e8 deceduto per una malattia cardiaca il 6 dicembre 1970 ed \u00e8 sepolto al Cimitero nazionale di Arlington.\nOttimo pilota e osservatore aereo agli inizi della sua carriera ed energico e capace comandante di bombardieri durante la seconda guerra mondiale, Power fu durante la Guerra fredda il rappresentante, insieme soprattutto al generale LeMay, di posizioni aggressive di contrapposizione totale all'Unione Sovietica. Egli sembr\u00f2 in alcuni momenti fin troppo desideroso di iniziare una guerra nucleare e apparve un personaggio pericoloso per la pace mondiale; in parte la sua figura pu\u00f2 aver influenzato il regista britannico Stanley Kubrick nella caratterizzazione dei personaggi fittizi dei generali psicopatici e \"guerrafondai\" Jack D. Ripper e \"Buck\" Turgidson del film \"\" (\"Dr. Strangelove or: How I Learned to Stop Worrying and Love the Bomb\") del 1964."}
{"id": "6114257", "revid": "125229532", "url": "https://it.wikipedia.org/wiki?curid=6114257", "title": "Giles New", "text": "Egli compare solo in 3 film della saga: \"La maledizione della prima luna\", \"Pirati dei Caraibi - Ai confini del mondo\" e \"Pirati dei Caraibi - La vendetta di Salazar\"."}
{"id": "6114258", "revid": "287204", "url": "https://it.wikipedia.org/wiki?curid=6114258", "title": "Joachim Ronning", "text": ""}
{"id": "6114259", "revid": "124123", "url": "https://it.wikipedia.org/wiki?curid=6114259", "title": "Lucio Scribonio Libone (console 16)", "text": "Origini familiari.\nLibone era figlio dell'omonimo Lucio Scribonio Libone e di Pompea Magna. Il padre era figlio di Lucio Scribonio Libone, console nel 34 a.C., mentre la madre era figlia di Sesto Pompeo, figlio di Gneo Pompeo Magno e di Mucia Terzia, e di una Scribonia, a sua volta figlia del console del 34 a.C. Secondo altri la madre sarebbe invece stata Cornelia Pompea Magna, figlia di Lucio Cornelio Cinna, pretore nel 44 a.C. e di Pompea, figlia di Pompeo Magno. Era fratello di Marco Scribonio Libone Druso, pretore nel 15.\nBiografia.\nPoco si sa della sua carriera se non che divent\u00f2 console nel 16, sotto il Principato di Tiberio, insieme a Sisenna Statilio Tauro. Ebbe una figlia, Scribonia, che spos\u00f2 Marco Licinio Crasso Frugi, console nel 27."}
{"id": "6114280", "revid": "767487", "url": "https://it.wikipedia.org/wiki?curid=6114280", "title": "Campionati del mondo di ciclismo su strada 2016", "text": "I Campionati del mondo di ciclismo su strada 2016 (en. \"2016 UCI Road World Championships\") si sono svolti dal 9 ottobre al 16 ottobre 2016 a Doha in Qatar."}
{"id": "6114285", "revid": "599013", "url": "https://it.wikipedia.org/wiki?curid=6114285", "title": "Alexandru Tudorie", "text": ""}
{"id": "6114286", "revid": "125252742", "url": "https://it.wikipedia.org/wiki?curid=6114286", "title": "Danny Kirrane", "text": ""}
{"id": "6114297", "revid": "72396", "url": "https://it.wikipedia.org/wiki?curid=6114297", "title": "Nora Stanton Blatch", "text": ""}
{"id": "6114298", "revid": "767487", "url": "https://it.wikipedia.org/wiki?curid=6114298", "title": "Viktor Maslov", "text": "\u00c8 conosciuto per aver vinto molti titoli in patria, sei coppe dell'URSS alla guida di Torpedo Mosca, Dinamo Kiev e Ararat e quattro campionati sovietici con la Torpedo Mosca e la Dinamo Kiev. \u00c8 considerato come uno dei pi\u00f9 innovativi ed influenti allenatori di sempre ed \u00e8 ritenuto come l'inventore del modulo 4-4-2, oltre a essere ritenuto come l'inventore della nozione di pressing che, secondo le parole dello scrittore Jonathan Wilson, \u00abpu\u00f2 essere visto come la nascita del calcio moderno.\u00bb\nCarriera.\nCalciatore sovietico tra gli anni trenta e la seconda guerra mondiale (1930-1942), dal 1945 inizia l'attivit\u00e0 vera e propria di allenatore, dopo esser rimasto fermo tre anni a causa della guerra. Il primo campionato della Torpedo Mosca, in massima serie, \u00e8 chiuso al terzo posto. Arriva poi al quarto posto nel 1946 e al quinto nelle due stagioni seguenti, raggiungendo la semifinale (1947) e la finale (1948) di Coppa dell'URSS. Nel 1949 siede sulla panchina del Torpedo Gorkij, club di seconda serie. Alla sua seconda stagione, ottiene il secondo posto in seconda divisione e di conseguenza la promozione nella prima divisione sovietica. Approdato in prima serie, il club \u00e8 subito retrocesso nel campionato del 1951 arrivando all'ultimo posto della graduatoria. Maslov torna alla Torpedo Mosca l'anno successivo: nel 1952 arriva a met\u00e0 classifica in campionato, ma vince la Coppa dell'URSS, il suo primo titolo in carriera: il 2 novembre 1952 batte lo per 1-0. Resta alla Torpedo anche nell'annata 1953. Nel biennio seguente allena la scuola calcistica del Torpedo Mosca (FShM), quindi passa al Kishinev, club di prima divisione sovietica nel 1956.\nTra il 1957 e il 1961 torna sulla panchina della Torpedo Mosca: nel 1960 vince il campionato sovietico davanti a e nel girone finale del torneo. Nello stesso anno vince anche la Coppa sovietica, superando la ai supplementari per 4-3. \u00c8 la prima storica doppietta per la Torpedo Mosca. Nella stagione seguente, Maslov vince il proprio girone con la Torpedo Mosca e disputa il girone finale per la vittoria finale del campionato 1961: termina il torneo quattro punti dietro la Dinamo Kiev. Nella finale di Coppa dell'URSS, la Torpedo Mosca cede 3-1 contro lo \u0160achtyor Stalino. Nel biennio 1962-1963 guida lo SKA Rostov, quindi nel 1964 si trasferisce a Kiev per allenare la Dinamo: vince tre campionati consecutivi tra il 1966 e il 1968, la coppa sovietica del 1964 e quella del 1966. Dopo anni di successi, nel 1970 lascia la Dinamo Kiev e torna nuovamente sulla panchina della Torpedo Mosca. Nel 1972 vince la sua quinta coppa sovietica, la terza alla guida della Torpedo Mosca a distanza di vent'anni dalla prima, in finale contro lo Spartak Mosca: la prima finale si chiudo sullo 0-0, la ripetizione finisce 1-1 ed \u00e8 vinta ai rigori per 5-1 dal club guidato da Maslov. Nel 1975 passa all'Ararat: arriva quinto in campionato e vince per la sesta volta la Coppa dell'URSS, questa volta contro lo per 1-0.\nNel 1958 riceve l'Ordine della Bandiera rossa del lavoro.\nStatistiche da allenatore.\nClub.\n\"In grassetto le competizioni vinte.\""}
{"id": "6114300", "revid": "587728", "url": "https://it.wikipedia.org/wiki?curid=6114300", "title": "Brethariano", "text": ""}
{"id": "6114302", "revid": "61051", "url": "https://it.wikipedia.org/wiki?curid=6114302", "title": "Real Sociedad de F\u00fatbol Femenino", "text": "La Real Sociedad de F\u00fatbol S.A.D., indicato anche come Real Sociedad de F\u00fatbol Femenino o pi\u00f9 semplicemente Real Sociedad, \u00e8 una squadra di calcio femminile spagnola, sezione femminile dell'omonimo club con sede nella citt\u00e0 di San Sebasti\u00e1n, nella provincia basca di Guip\u00fazcoa. Fondata nel 2004, dalla stagione 2006-2007 milita ininterrottamente in Primera Divisi\u00f3n (fino al 2011 nota come Superliga), massima serie del campionato spagnolo di calcio femminile. Ha vinto una Coppa della Regina.\nStoria.\nIl club venne fondato nel 2004 e iscritto al campionato provinciale. Con due promozioni successive nel 2006 raggiunse la Superliga Femenina. Nel corso delle stagioni la Real Sociedad ha concluso il campionato in posizioni di media classifica, raggiungendo il miglior risultato con un quinto posto conseguito al termine della stagione 2015-2016 di Primera Divisi\u00f3n. Nel 2011 raggiunse le semifinali della Coppa della Regina, venendo eliminata per 2-0 dal Barcellona.\nNella stagione 2018-2019, dopo aver concluso la Primera Divisi\u00f3n al settimo posto, ha vinto la Coppa della Regina, primo trofeo della sua storia. Nella finale del 12 maggio 2019, disputatasi al Nuevo Estadio de Los C\u00e1rmenes di Granada, la Real Sociedad ha superato per 2-1 le campionesse di Spagna in carica dell', rimontando lo svantaggio iniziale grazie alle reti realizzate da Kiana Palacios e Nahikari Garc\u00eda.\nOrganico.\nRosa 2021-2022.\nRosa, ruoli e numeri di maglia come da sito ufficiale, aggiornati al 10 ottobre 2021.\nRosa 2018-2019.\nRosa, ruoli e numeri di maglia come da sito della \"Liga Femenina Iberdrola\"."}
{"id": "6114303", "revid": "287204", "url": "https://it.wikipedia.org/wiki?curid=6114303", "title": "Football Club Neapolis Mugnano 2010-2011", "text": "Questa pagina raccoglie le informazioni riguardanti il Football Club Neapolis Mugnano nelle competizioni ufficiali della stagione 2010-2011."}
{"id": "6114307", "revid": "4506", "url": "https://it.wikipedia.org/wiki?curid=6114307", "title": "Lugano Arte e Cultura", "text": ""}
{"id": "6114311", "revid": "599013", "url": "https://it.wikipedia.org/wiki?curid=6114311", "title": "Rodrigo Bengua", "text": "Carriera.\nInizia la carriera nel , con cui nel 2000 vince la Segunda Divisi\u00f3n Profesional de Uruguay, ottenendo cos\u00ec una promozione nella prima divisione uruguaiana; nel 2001 da neopromossi i Wanderers vincono poi anche la Liguilla Pre-Libertadores de Am\u00e9rica. Nel 2002 Bengua disputa inoltre 5 partite in Coppa Libertadores. L'anno seguente milita nel , altra formazione della prima divisione del suo Paese natale. Gioca in patria anche le due stagioni successive, rispettivamente con e .\nNel 2005 si trasferisce in Italia, alla , formazione campana di Serie C1 con la quale nel corso della stagione 2005-2006 disputa 9 partite di campionato senza mai segnare. A fine stagione torna in patria, dove gioca per un anno in seconda divisione con la maglia del . Dopo un solo anno cambia nuovamente maglia, andando a giocare al , con cui segna 4 reti e vince per la seconda volta in carriera il campionato uruguaiano di seconda divisione. Dal 2008 al 2010 ha giocato nuovamente in Europa, vestendo la maglia dei greci del , impegnati nella seconda divisione ellenica. Dopo un breve periodo al (nella seconda divisione uruguaiana) dal 2010 al 2012 gioca in Guatemala col Mictl\u00e1n, con cui nel suo primo anno segna 4 reti, mentre nella sua seconda stagione in squadra disputa 8 incontri di campionato senza mai segnare."}
{"id": "6114312", "revid": "6923", "url": "https://it.wikipedia.org/wiki?curid=6114312", "title": "Ghazir", "text": "Ghaz\u012br ( ) \u00e8 un villaggio del Monte Libano, situato a una trentina di chilometri a nord di Beirut, nel \"qa\u1e0d\u0101\u02be\" di Kisrawan (parte del Governatorato del Monte Libano). La popolazione \u00e8 in maggioranza cristiana, di rito maronita.\nFu luogo natale dell'Emiro druso cristiano Bashir Shihab II.&lt;br&gt;\nI gesuiti francesi vi fondarono nel 1843 un collegio-seminario, poi trasferito nel 1870 a Beirut, nucleo dell'Universit\u00e0 Saint-Joseph di Beirut (fondata cinque anni dopo)."}
{"id": "6114323", "revid": "124080860", "url": "https://it.wikipedia.org/wiki?curid=6114323", "title": "Torre della Garisenda", "text": "&lt;mapframe latitude=\"44.4943606\" longitude=\"11.3467794\" zoom=\"15\" width=\"275\" height=\"250\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 11.3467794,\n 44.4943606\n ]\n&lt;/mapframe&gt;\nLa Torre della Garisenda (\"T\u00e5rr M\u00e5zza\" o \"la Gari\u1e61annda\" in bolognese) \u00e8 una delle cosiddette \"due torri\" di Bologna, simbolo della citt\u00e0, situate in piazza di porta Ravegnana, all'incrocio tra le antiche strade San Donato (ora via Zamboni), San Vitale, Maggiore, Santo Stefano e Castiglione.\nStoria e descrizione.\nCitt\u00e0 \u00abturrita\u00bb per eccellenza, Bologna, in epoca medievale, possedeva un panorama urbano costellato di circa novanta-cento torri, le quali erano funzionali non solo dal punto di vista strategico e militare, bens\u00ec anche per ribadire, in senso architettonico, il prestigio delle rispettive famiglie proprietarie. Tra le torri pi\u00f9 caratterizzanti di questo tessuto urbanistico vi era indubbiamente quella detta \"della Garisenda\", edificata in muratura intorno al 1109 dai Garisendi, prosperosa famiglia di cambiatori di fede ghibellina; in origine essa aveva un'altezza di circa sessanta metri, poi ridotta a quarantotto dal despota Giovanni Visconti in seguito ai cedimenti strutturali che avevano iniziato a manifestarsi in maniera precoce e intensa nei terreni di fondazione, caratterizzati da scarse capacit\u00e0 meccaniche e portanti. Per il medesimo motivo l'inclinazione dell'intera struttura sub\u00ec un deciso incremento, con una sporgenza del vertice pari a 3,22 metri e un angolo di 4\u00b0.\nSeppur adombrata dalla maggior altezza della vicina e coeva torre degli Asinelli, la Garisenda suscit\u00f2 un'ampia eco letteraria, tale da esser menzionata da Dante Alighieri, in transito a Bologna varie volte nella sua vita. Il Sommo, infatti, poet\u00f2 sulla torre in ben due occasioni: la prima in un sonetto dove egli esprime il proprio rammarico per esser stato assorto nell'esclusiva visione della Garisenda, dimentico de \u00abla maggior de la qual si favelli\u00bb (che si pensa essere proprio la torre degli Asinelli o, pi\u00f9 probabilmente, un'avvenente donna, certamente non Beatrice); la seconda nella \"Commedia\", nella quale viene usata come metro di paragone per il gigante Anteo, colto nel torreggiante atto di chinarsi, in alcuni versi ricordati anche in un'epigrafe posta sulla torre stessa. \nDopo esser stata \u00abmutilata\u00bb di ben dodici metri, la torre sub\u00ec alterne vicende: acquistata dalla potente Corporazione dei Drappieri, avente sede nel prospiciente palazzo degli Strazzaroli, nel corso dei secoli inizi\u00f2 ad essere occultata parzialmente da varie costruzioni erette intorno, fra cui edifici a carattere commerciale e una chiesetta intitolata a Santa Maria delle Grazie (1710); tali strutture, dallo spiccato carattere superfetativo, furono demolite sul finire del XIX secolo, periodo in cui fu anche aggiunto un rivestimento basamentale in bugne di selenite. Sempre nell'Ottocento, in et\u00e0 napoleonica, la Garisenda pass\u00f2 alla famiglia Ranuzzi, per poi pervenire ai Malvezzi Campeggi, a Raimondo Franchetti il 27 agosto 1904 e, infine, al comune di Bologna, sotto la cui tutela \u00e8 posta tutt'oggi."}
{"id": "6114355", "revid": "120857491", "url": "https://it.wikipedia.org/wiki?curid=6114355", "title": "David Ige", "text": "Biografia.\n\u00c8 nato e cresciuto a Pearl City, nelle Hawaii, quinto di sei figli di Tokio e Tsurue Ige, famiglia con ascendenti di Okinawa. Durante la Seconda Guerra Mondiale il padre serv\u00ec nel 100' battaglione del 442' Reggimento di Fanteria dell'esercito americano e fu decorato con la Purple Heart e la Stella di bronzo. Dopo la guerra, il padre lavor\u00f2 come operaio siderurgico, mentre la madre come infermiera e igienista dentale. Il padre mor\u00ec nel 2005, mentre la madre risiede tuttora a Pearl City.\nIge ha frequentato le scuole pubbliche e ha svolto attivit\u00e0 sportiva, giocando per otto anni nella Pearl City Little League. Alla Pearl City High School, allora fondata di recente, si \u00e8 distinto in diverse attivit\u00e0, venendo eletto vice presidente degli studenti alla Junior School e presidente degli studente negli anni successivi. La sua campagna fu concentrata sulla diversit\u00e0 e sulla fine del bullismo. Guid\u00f2 anche la squadra di tennis al campionato e fu premiato come \"Atleta dell'anno\". Il suo diploma, nel 1975, ebbe la quinta migliore valutazione su 500 studenti.\n\u00c8 stato ammesso al MIT di Boston, ma si \u00e8 laureato in ingegneria elettrica all'Universit\u00e0 delle Hawaii a Manoa, dove \u00e8 stato anche Presidente degli studenti e vice presidente della sua confraternita, la Phi Delta Sigma. Ha incontrato sua moglie Dawn all'Universit\u00e0 e hanno tre figli, Lauren, Amy, and Matthew.\nNel 2014 si candida alle primarie per la successione come governatore delle Hawaii contro il governatore in carica Neil Abercrombie, sconfiggendolo pesantemente. Alle elezioni generali viene eletto governatore ed entra in carica il successivo 1\u00ba dicembre; viene riconfermato per un secondo mandato nel 2018."}
{"id": "6114357", "revid": "729019", "url": "https://it.wikipedia.org/wiki?curid=6114357", "title": "Ofa Tu'ungafasi", "text": "Biografia.\nTu'ungafasi nacque nelle isole Tonga, ma a quattordici anni si trasfer\u00ec con la famiglia in Nuova Zelanda. Suo padre Mofuike Tu'ungafasi giocava seconda linea e aveva fatto parte della squadra tongana che disput\u00f2 la Coppa del Mondo di rugby 1987. Uno dei suoi dieci fratelli, Isileli Tu'ungafasi, gioca come lui pilone nell'Auckland.\nA livello professionistico fece il suo debutto con la maglia di Auckland nella partita contro Hawke's Bay valida per la stagione 2012 dell'ITM Cup. Le sue prestazioni nella competizione, terminata con la sconfitta in finale contro Canterbury (non giocata da Tu'ungafasi) lo portarono ad essere inserito nella squadra dei Blues per disputare il Super Rugby 2013. Dal 2014 gioc\u00f2 tutte le partite delle sue squadre nel campionato provinciale e in Super Rugby saltandone solo due con i Blues. Nel 2015 prese parte come titolare alla finale di National Provincial Championship persa da Auckland sempre contro Canterbury.\nA livello internazionale Tu'ungafasi, dopo aver fatto parte della nazionale under-17 neozelandese, fu inserito nella squadra under-20 della Nuova Zelanda che disput\u00f2 il Campionato mondiale giovanile di rugby 2012, competizione dove gioc\u00f2 tutte e cinque partite, compresa la finale persa con il Sudafrica, e segn\u00f2 una meta. Nel giugno 2015 fu convocato dal coach degli All Blacks Steve Hansen per un \"training camp\". Tu'ungafasi fece il suo debutto con i \"tuttineri\" nel vittorioso ultimo test match del tour del Galles in Nuova Zelanda. Durante il The Rugby Championship 2016 ottenne la sua seconda presenza con gli All Blacks nella partita vinta, a Buenos Aires, contro l'Argentina."}
{"id": "6114363", "revid": "247222", "url": "https://it.wikipedia.org/wiki?curid=6114363", "title": "FARDC", "text": ""}
{"id": "6114373", "revid": "775372", "url": "https://it.wikipedia.org/wiki?curid=6114373", "title": "Banca della Namibia", "text": "La Banca di Namibia (in inglese: \"Bank of Namibia\") \u00e8 la banca centrale della Repubblica di Namibia, la cui istituzione \u00e8 sancita dall'articolo 128 della Costituzione della Namibia.\nSi trova nella capitale Windhoek. La Banca della Namibia \u00e8 stata istituita nel 1990 da parte del \"Bank of Namibia Act del 1990\" (legge 8 del 1990). La Banca della Namibia \u00e8 l'unica istituzione autorizzata ad emettere il Dollaro della Namibia da parte delle autorit\u00e0 namibiane ai sensi di una legge del Parlamento della Namibia. Il capo della Banca della Namibia \u00e8 il Governatore della Banca della Namibia.\nFino ad oggi i Governatori sono stati:\nLa banca \u00e8 impegnata in politiche per promuovere l'inclusione finanziaria ed \u00e8 un membro dell'Alleanza per l'inclusione finanziaria. Il 5 marzo 2012, la Banca della Namibia ha annunciato che avrebbe assunto specifici impegni per l'inclusione finanziaria nel quadro della Dichiarazione Maya."}
{"id": "6114375", "revid": "619191", "url": "https://it.wikipedia.org/wiki?curid=6114375", "title": "Ameiro cocoa", "text": ""}
{"id": "6114377", "revid": "1404137", "url": "https://it.wikipedia.org/wiki?curid=6114377", "title": "Bank of Namibia", "text": ""}
{"id": "6114394", "revid": "709565", "url": "https://it.wikipedia.org/wiki?curid=6114394", "title": "Wakko Warner", "text": ""}
{"id": "6114397", "revid": "287204", "url": "https://it.wikipedia.org/wiki?curid=6114397", "title": "Tianjin Open 2016 - Doppio", "text": "Xu Yifan e Zheng Saisai erano le detentrici del titolo ma Zheng ha deciso di partecipare al concomitante torneo di Hong Kong.\nXu ha fatto coppia con Magda Linette perdendo in finale da Christina McHale e Peng Shuai con il punteggio di 7\u201368, 6\u20130."}
{"id": "6114402", "revid": "1310927", "url": "https://it.wikipedia.org/wiki?curid=6114402", "title": "Bojan Golubovi\u0107", "text": ""}
{"id": "6114405", "revid": "1543377", "url": "https://it.wikipedia.org/wiki?curid=6114405", "title": "Hong Kong Open 2016", "text": "Il Hong Kong Open 2016, anche conosciuto come Prudential Hong Kong Tennis Open per motivi di sponsorizzazione, \u00e8 stato un torneo di tennis giocato sul cemento. Questa \u00e8 stata la 7\u00aa edizione dell'evento e fa parte della categoria International del WTA Tour 2016. L'Hong Kong Open si \u00e8 giocato dal 10 al 16 ottobre 2016 a Victoria Park di Hong Kong.\nPartecipanti.\nAltre partecipanti.\nLe seguenti giocatrici hanno ricevuto una Wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Caroline Wozniacki ha sconfitto in finale Kristina Mladenovic col punteggio di 6\u20131, 64\u20137, 6\u20132.\nDoppio.\n Chan Hao-ching / Chan Yung-jan hanno sconfitto in finale Naomi Broady / Heather Watson col punteggio di 6\u20133, 6\u20131."}
{"id": "6114406", "revid": "298055", "url": "https://it.wikipedia.org/wiki?curid=6114406", "title": "James Aubrey (Bones)", "text": ""}
{"id": "6114407", "revid": "287204", "url": "https://it.wikipedia.org/wiki?curid=6114407", "title": "Valencia Club de F\u00fatbol Femenino", "text": "Il Valencia Club de F\u00fatbol Femenino, noto anche come VCF Femenino o pi\u00f9 semplicemente Valencia, \u00e8 una squadra di calcio femminile spagnola, con sede nella citt\u00e0 di Valencia, capoluogo della Comunit\u00e0 Valenzana. Fondato nel 1999 come Colegio Alem\u00e1n, dal 2009 usa nome, stemma e colori del Valencia Club de F\u00fatbol a seguito di accordo di collaborazione. Dalla stagione 2007-2008 partecipa ininterrottamente alla Primera Divisi\u00f3n (fino al 2011 nota come Superliga), massima serie del campionato spagnolo di calcio femminile.\nStoria.\nIl club fu fondato nel 1998 come Deutscher Sportverein Valencia all'interno della scuola germanica di Valencia. Dopo essersi iscritto all federazione calcistica valenciana, inizi\u00f2 a disputare competizioni ufficiali a livello amatoriale. Successivamente cambi\u00f2 la propria denominazione in D.S.V. Colegio Alem\u00e1n, denominazione con cui arriv\u00f2 a disputare il campionato di Primera Nacional, secondo livello del calcio femminile spagnolo. Nella stagione 2006-2007 vinse prima il proprio raggruppamento e poi gli spareggi, venendo cos\u00ec promosso in Superliga. Subito dopo strinse un accordo con l'Universit\u00e0 di Valencia per poter disputare le proprie partite casalinghe presso il campus universitario e cambi\u00f2 la propria denominazione in A. D. Colegio Alem\u00e1n - Universitat de Val\u00e8ncia. Negli anni seguenti riusc\u00ec a mantenere la categoria. Nel 2009 arriv\u00f2 un accordo di collaborazione con il Valencia Club de F\u00fatbol, che consentiva alla squadra di usarne il nome, lo stemma e i colori sociali, cos\u00ec che il club venne rinominato Valencia Club de F\u00fatbol Femenino. Ottenne i suoi migliori risultati in campionato nel triennio 2014-2016 con due sesti posti e un quarto posto al termine della stagione 2014-2015 della Primera Divisi\u00f3n. Nel 2015 raggiunse la finale di Copa de la Reina, venendo per\u00f2 sconfitto per 2-1 dallo Sporting Huelva.\nOrganico.\nRosa 2019-2020.\nRosa, ruoli e numeri di maglia come da sito \"LaLiga.es\", aggiornati al 3 agosto 2019."}
{"id": "6114408", "revid": "61051", "url": "https://it.wikipedia.org/wiki?curid=6114408", "title": "Valencia F\u00e9minas Club de F\u00fatbol", "text": ""}
{"id": "6114410", "revid": "1305772", "url": "https://it.wikipedia.org/wiki?curid=6114410", "title": "Oh My My (OneRepublic)", "text": "Oh My My \u00e8 il quarto album in studio del gruppo musicale statunitense OneRepublic, pubblicato il 7 ottobre 2016 dalla Interscope Records.\nAntefatti.\nIn un'intervista concessa al canale italiano \"TGcom24\" il frontman Ryan Tedder ha spiegato che il quarto disco del gruppo sarebbe stato \u00abqualcosa di completamente diverso da tutto quello che abbiamo fatto ad oggi. Ci sar\u00e0 qualche ballata ma in generale sar\u00e0 molto pi\u00f9 ispirato alla disco music italiana e francese degli anni novanta. Credo sia un ottimo progetto che lascia intravedere qualcosa di nuovo, ma ha anche delle sonorit\u00e0 molto riconoscibili rispetto ai nostri standard\u00bb. L'album difatti presenta sonorit\u00e0 elettropop, pop rock, contemporary R&amp;B e funk.\nIn una successiva intervista a \"Billboard\", Tedder ha rivelato che per la realizzazione dell'album gli OneRepublic hanno impiegato diciotto mesi, il periodo di tempo pi\u00f9 lungo da loro mai speso per un album.\nPromozione.\n\"Wherever I Go\" \u00e8 il primo estratto dall'album ed \u00e8 stato pubblicato ufficialmente il 13 maggio 2016. Il singolo non \u00e8 riuscito a scalare la classifica statunitense della Billboard Hot 100, piazzandosi soltanto al 55\u00ba posto, ottenendo tuttavia maggiore successo nelle classifiche europee. Il 12 agosto dello stesso anno \u00e8 stata la volta del secondo singolo \"Kids\".\nIl 25 agosto il gruppo ha rivelato attraverso la rete sociale il titolo dell'album e la data di pubblicazione, fissata al 7 ottobre 2016; il disco poi \u00e8 stato pubblicato ufficialmente sei giorni pi\u00f9 tardi. L'8 settembre \u00e8 uscito il singolo promozionale \"Future Looks Good\", apparendo alla #96 in Francia, alla #44 in Nuova Zelanda e infine alla #90 in Australia; il 30 dello stesso mese \u00e8 stato pubblicato un secondo singolo promozionale, \"A.I.\", in collaborazione con Peter Gabriel.\nIl terzo singolo \"Let's Hurt Tonight\" \u00e8 stato inserito come colonna sonora del film \"Collateral Beauty\", presentato il 6 dicembre 2016 con un video ufficiale della band misto ad alcune scene della pellicola di appartenenza; il brano \u00e8 stato mandato in rotazione radiofonica in Nord America dal 9 gennaio 2017. Il 9 giugno 2017 \u00e8 stato pubblicato \"Lift Me Up\" in una versione remixata da Michael Brun.\nAccoglienza.\nCaroline Sullivan, recensendo l'album per il \"The Guardian\", riscontra che l'album sia ancora un progetto che debba ancora dimostrare al mondo chi sono, scrivendo che si tratta di \u00abuna moltitudine di stili su cui gli OneRepublic non riescono a imprimere la propria identit\u00e0\u00bb. Sullivan afferma inoltre che la band \u00abpotrebbe anche essere assunta per la sua somiglianza con Maroon 5 e Coldplay, sono cos\u00ec malleabili che gli ospiti Peter Gabriel e Cassius non hanno problemi a rubargli la scena\u00bb. \nMadison Vain di \"Entertainment Weekly\" afferma che nel corso degli anni i One Republic \u00abraramente hanno cercato di essere innovativi, cercando invece di soddisfare le loro folle che amano la loro formula gi\u00e0 collaudata\u00bb riscontrando che con questo progetto discografico \u00abpu\u00f2 sembrare che il gruppo stia inseguendo troppe tendenze musicali\u00bb e che \u00abmancando di un vero carattere\u00bb. Giulia Cavelli di \"TV Sorrisi e Canzoni\" rimane piacevolmente colpita dai \u00abtesti sono personali e coraggiosi, il tentativo \u00e8 quello di immergersi nella cultura popolare\u00bb sebbene riscontri \u00abun insieme musicale corposo\u00bb.\nSuccesso commerciale.\n\"Oh My My\" ha debuttato alla terza posizione negli Stati Uniti d'America nella Billboard 200 con unit\u00e0, di cui erano tradizionali vendite dell'album. Rispetto agli album precedenti, l'ultimo lavoro in studio della band ha visto picchi superiori nelle classifiche, senza essere lanciati da un singolo hit come avvenuto in passato."}
{"id": "6114414", "revid": "61051", "url": "https://it.wikipedia.org/wiki?curid=6114414", "title": "Natalia Gait\u00e1n Laguado", "text": ""}
{"id": "6114422", "revid": "1442080", "url": "https://it.wikipedia.org/wiki?curid=6114422", "title": "Hong Kong Open 2016 - Singolare", "text": "Jelena Jankovi\u0107 era la detentrice del titolo ma \u00e8 stata sconfitta in semifinale da Caroline Wozniacki.\nIn finale Wozniacki ha sconfitto Kristina Mladenovic col punteggio di 6\u20131, 64\u20137, 6\u20132."}
{"id": "6114423", "revid": "1305887", "url": "https://it.wikipedia.org/wiki?curid=6114423", "title": "Episodi di Space Goofs - Vicini, troppo vicini! (prima stagione)", "text": "La prima stagione di \"Space Goofs \u2013 Vicini, troppo vicini!\" venne diffusa dal 1997 al 2000 in Francia, dal 7 agosto 1999 al 2000 in Italia su Italia 1 e dal 17 giugno 2014 su K2 con un nuovo doppiaggio."}
{"id": "6114426", "revid": "1305887", "url": "https://it.wikipedia.org/wiki?curid=6114426", "title": "Episodi di Space Goofs - Vicini, troppo vicini! (seconda stagione)", "text": "La seconda stagione ed ultima di \"Space Goofs \u2013 Vicini, troppo vicini!\" venne diffusa dal 2002 al 2008 in Francia, dal 20 aprile 2008 a novembre dello stesso anno in Italia su Italia 1 e dal 18 agosto 2014 su K2. A differenza della prima stagione, la seconda stagione mantiene le prime voci italiane durante le repliche su K2.\nIn questa stagione la voce italiana di Vulcano \u00e8 stata sostituita: infatti Riccardo Peroni, che lo ha doppiato solo nella prima serie, \u00e8 stato sostituito da Paolo Sesana."}
{"id": "6114428", "revid": "1543377", "url": "https://it.wikipedia.org/wiki?curid=6114428", "title": "Nazionale di calcio femminile del Lussemburgo", "text": "La nazionale di calcio femminile del Lussemburgo \u00e8 la rappresentativa calcistica femminile internazionale del Lussemburgo, gestita dalla Federazione calcistica del Lussemburgo (FLF).\nIn base alla classifica emessa dalla F\u00e9d\u00e9ration Internationale de Football Association (FIFA) il 26 agosto 2016, la nazionale femminile occupa il 106\u00ba posto del FIFA/Coca-Cola Women's World Ranking, guadagnando due posizioni rispetto alla classifica redatta il 24 giugno 2016.\nCome membro dell'UEFA partecipa a vari tornei di calcio internazionali, come al Campionato mondiale FIFA e al Campionato europeo UEFA.\nStoria.\nQualificazioni al campionato europeo di calcio femminile 2009.\nIl Lussemburgo partecipa per la prima volta alle qualificazioni al campionato europeo di calcio femminile nel 2009 dove viene inserita nella prima fase a gruppi insieme alla Slovacchia, la Lituania e Malta. In questa edizione colleziona una vittoria, un pareggio e una sconfitta che non le consentono di accedere alla fase successiva.\nQualificazioni al campionato europeo di calcio femminile 2013.\nNel 2011 viene inserita nella prima fase a gruppi insieme alla Macedonia, la Lituania e la Nazionale di calcio femminile della Lettonia vincendo una sola partita e perdendo le altre due. I tre punti guadagnati la fanno uscire di nuovo nella prima fase a gruppi.\nQualificazioni al campionato mondiale di calcio femminile 2015.\nNel 2013 nelle qualificazioni al campionato mondiale di calcio femminile 2015 viene inserita nel gruppo di qualificazione insieme a Malta, l'Albania e la Lettonia. In questa fase colleziona solo un pareggio e due sconfitte venendo eliminata.\nQualificazioni al campionato europeo di calcio femminile 2017.\nNel 2015 partecipa alle Qualificazioni al campionato europeo di calcio femminile 2017 dove nella prima fase a gruppi insieme alla Moldavia, la Lettonia e la Lituania coglie una sola vittoria e due sconfitte."}
{"id": "6114430", "revid": "123354020", "url": "https://it.wikipedia.org/wiki?curid=6114430", "title": "Episodi di Chicago Med (seconda stagione)", "text": "La seconda stagione della serie televisiva Chicago Med, composta da 23 episodi, \u00e8 stata trasmessa sul canale statunitense NBC dal 22 settembre all'11 maggio 2017.\nIn Italia, la stagione \u00e8 andata in onda dal 1\u00ba marzo al 2 agosto 2017 sul canale pay Premium Stories. In chiaro \u00e8 trasmessa dal 13 luglio al 31 agosto 2018 su Italia 1.\nTerapia dell'anima.\nTrama.\nIl dottor Rhodes ha ereditato la gestione del reparto di chirurgia cardiotoracica, ma dovr\u00e0 affrontare un periodo di prova per riuscire a diventare un vero professionista. Al suo fianco c'\u00e8 il dottor Latham, il quale, creer\u00e0 diversi problemi a Connor. Sarah Reese \u00e8 rimasta senza lavoro e lavora come barista, ma accetter\u00e0 l\u2019offerta di specializzazione in psichiatria da parte del dottor Charles. Il dottor Choi, invece, prende il posto del dottor Rhodes diventando il nuovo capo del pronto soccorso, ma fin da subito ha dei problemi con tutti gli altri colleghi. Intanto, Natalie e Will dovranno curare una paziente incinta che \u00e8 rimasta coinvolta in un incidente d'auto. Sono costretti ad eseguire alla fine un cesareo d'emergenza sulla donna, per tentare di salvare la vita al figlio. Will \u00e8 geloso per il rapporto tra la dottoressa Manning e il nuovo dottore tirocinante al 4 anno, Jeff Clarke, ex vigile del fuoco e grande amico del suo ex marito defunto. Infatti dopo una serata passata insieme finiscono a letto. April deve curarsi per almeno 5 mesi per il problema della tubercolosi e ha paura di contagiare il suo fidanzato.\nEquilibrio delicato.\nTrama.\nL'episodio apre con Natalie a casa di Jeff. Due casi complessi che coinvolgono due bambini malati potrebbero avere un sorprendente legame e verranno gestiti rispettivamente da Connor e da Natalie .Intanto, Will si ritrova a dover condividere spazio e paziente con Jeff, un uomo senza fissa dimora. Choi invece dovr\u00e0 fare i conti con se stesso, le proprie paure ed il passato che in qualche modo continua a tormentarlo. Il Navy \u00e8 ancora presente nei suoi pensieri, ma dovr\u00e0 anche occuparsi di alcuni pazienti legati alla violenza di gruppo che ha portato alla morte del militare. Intanto Will non riesce ad avere i soldi per l'assicurazione dell'ospedale come medico e mette un annuncio per cercare un coinquilino. Natalie continua a fare sesso con Jeff.\nStorie di famiglia.\nTrama.\n\u00c8 sabato, e Will \u00e8 stato invitato a una festa di famiglia di Maggie dove conosce Denise, la sorella di Maggie, la quale subito dopo fa un incidente da sola in macchina. Viene portata in ospedale in quanto la ragazza dice che non ci vede pi\u00f9. Di lei si occupa Will. Nel frattempo un indonesiano si presenta all\u2019ospedale con una misteriosa malattia. Will scopre solo in seguito che Denise \u00e8 una transgender e che ha un cancro alla prostata. Reese e Charles affrontano un insolito caso di gravidanza, mentre Connor esegue un intervento a cuore aperto senza il consenso di Latham. Natalie e Jeff continuano a vedersi di nascosto da tutti, ma all'ospedale Maggie e altri colleghi si accorgono che c'\u00e8 qualcosa tra di loro. Will, invece, \u00e8 sempre pi\u00f9 interessato da Nina, la patologa del Chicago Med.\nCustode di mio fratello.\nTrama.\nDiversi pazienti sono afflitti dalla stessa rara infezione e questo spinge l\u2019epidemiologa Robyn, figlia del dottor Charles, a cercare un collegamento tra i vari casi. Tra il dottor Charles e sua figlia Robyn non c'\u00e8 pi\u00f9 un grande affetto, Robyn \u00e8 rancorosa nei confronti del padre per via che ha divorziato anni addietro da sua madre. Choi e Rhodes si prendono cura di un uomo anziano molto malato, ma si trovano davanti a un conflitto sulla terapia da adottare scoppiato tra suo figlio e la sua giovane fidanzata. Nel frattempo, la dottoressa Reese cerca di aiutare un giovane tossicodipendente che nasconde un terribile segreto e Maggie si prende cura di una paziente in coma che le sta a cuore. Nel frattempo Will sembra si sia scordato di Natalie e sta insieme alla patologa, Nina.\nMisure estreme.\nTrama.\nUn incidente alla maratona di Chicago lascia una vittima in condizioni molto gravi e mette alla prova la tempra di Will, April e Noah, che esegue un difficile intervento. Nel frattempo, la dottoressa Manning tratta una bambina di 8 anni che soffre di un\u2019improvvisa perdita dell'udito. Ethan si occupa di Olga, una anziana signora malnutrita, ma dovr\u00e0 chiedere aiuto al Dr. Charles per una valutazione del caso. Nel frattempo, la signora Goodwin deve prendere decisioni sulla sua vita personale.\nCura alternativa.\nTrama.\nNatalie torna a occuparsi di Hayley e delle sue tragiche condizioni. Sarah viene contattata da Danny, il giovane tormentato di due episodi precedenti, e si rivolge al Dottor Charles e alla detective Lindsay per risolvere la sua difficile situazione. Choi cura una giovane paziente che fa esperimenti su se stessa deglutendo piccoli oggetti metallici. Connor si vede costretto, confrontandosi con Latham e con Will, a imparare ad affidarsi anche dell\u2019istinto. Nel frattempo, una scienziata in erba e i suoi amici impressionano Ethan e Natalie con il loro laboratorio di bioingegneria.\nConflitti.\nTrama.\nUn amore giovanile della Goodwin arriva con dei disturbi in ospedale causando tensioni tra Sharon, il dottor Choi e la dottoressa Manning. Halstead cerca di mettere le sue finanze in ordine. Il dottor Charles tenta di evitare un intervento chirurgico che Rhodes ritiene necessario, mentre Sarah continua invece ad aiutare Danny, April si fidanza e accetta di sposare il fidanzato e Rhodes conosce la figlia del dottor Charles ed entrambi si sentono attratti l'uno dall'altra. Nina chiede a Will se vuole andare a vivere da lei e lui accetta. Danny scappa dall'ospedale e Sarah e il Dottor Choi lo cercano per tutta la notte senza per\u00f2 trovarlo.\nL'escamotage.\nTrama.\nHalstead e la dottoressa Manning curano un paziente che ha bisogno di un trapianto di rene, il fratello \u00e8 compatibile ma \u00e8 HIV positivo. Nel frattempo, April scopre di essere incinta, ma la tubercolosi \u00e8 tornata e che la terapia potrebbe danneggiare il feto. La dottoressa Reese scopre che Danny, il suo paziente, \u00e8 morto. Un\u2019adolescente viene curata per una sua condizione genetica, anche se la madre iperprotettiva si oppone. Rhodes e la figlia di Charles iniziano a piacersi per davvero, ma il Dottor Charles \u00e8 contrario a questa unione e lo fa capire a tutti e due provocando l'ennesima lite tra lui e la figlia. Alla fine della puntata c'\u00e8 una festa a casa di Nina e Will dove naturalmente sono presenti tutti i colleghi dell'ospedale.\nTerritori inesplorati.\nTrama.\nDue lottatori della MMA arrivano al Chicago Med in cattive condizioni. Nel frattempo il dottor Charles e la dottoressa Reese discutono su un paziente che ha bisogno di un trapianto di cuore. Manning chiede aiuto a Rhodes quando si trova di fronte un paziente con problemi respiratori. April nel frattempo scopre che i suoi timori sull'effetto dei farmaci sono reali e Tate prende in considerazione che forse dovrebbe abortire, ma lei \u00e8 cattolica ed \u00e8 contro l'aborto. Jeff invece decide di rivelare a Natalie un segreto di alcuni anni fa e cio\u00e8 che aveva rivelato a suo marito Jeff che gli piaceva Natalie, spingendo la donna a prendere le distanze da lui.\nProblemi di cuore.\nTrama.\nLa dottoressa Manning viene convocata dai suoi superiori dopo la morte del paziente dell'episodio precedente e ne risentir\u00e0 ancora di pi\u00f9 il rapporto ormai logoro con Jeff. L'agente di polizia che ha arrestato Maggie viene portata al Chicago Med in gravi condizioni. Nel frattempo, il dottor Halstead si occupa di un fantino con un disturbo alimentare. Il dottor Rhodes si trova di fronte di nuovo a Meghan, la paziente che ha bisogno di un trapianto di cuore, ma che gli rivela che ha avuto una ricaduta nel bere. Alla fine ricever\u00e0 quel cuore nuovo.\nTurno di notte.\nTrama.\nLa dottoressa Reese deve affrontare un turno di notte molto duro. Inoltre, Sharon chiama il dottor Rhodes, il quale era a cena fuori con la figlia del Dottor. Charles, Robin, all'ospedale per operare d'urgenza un Panda dello Zoo di Chicago con un problema cardiaco. Naturalmente \u00e8 stata opera del dottor Choi che fa il volontario in questo zoo. Il dottor Latham confessa al dottor Charles di avere una patologia che non riesce a esternare i sentimenti, per lui \u00e8 tutto bianco o nero, non ha vie di mezzo, praticamente ha la sindrome di Asperger. Tate chiede ad April di rallentare i suoi ritmi di lavoro.\nSpecchio specchio.\nTrama.\nManning e Charles curano un paziente e alla figlia vengono diagnosticati gli stessi sintomi. Nel frattempo, il dottor Choi e Jeff curano un paziente, ma la situazione diventa pericolosa. Il dottor Halstead \u00e8 seguito da un cameramen per un video promozionale per l\u2019ospedale. Il dottor Latham rivela al dottor Rhodes che recentemente gli \u00e8 stata diagnosticata la sindrome di Asperger.\nParadossi.\nTrama.\nIl dottor Rhodes e il dottor Latham vanno fuori citt\u00e0 per eseguire una rara procedura medica. La dottoressa Manning tratta un giovane paziente affetto da cancro; Charles e la Reese trattano una donna che ha un disturbo della personalit\u00e0 rimasta ferita a causa di un incidente stradale. Intanto Nina chiede a Will se \u00e8 mai stato insieme a Nathalie, perch\u00e9 lei gli rivela con quanti medici \u00e8 stata.\nFronte freddo.\nTrama.\nUna bufera di neve causa un incidente dove sono coinvolte molte macchine. Questo porta a un sovraffollamento di pazienti al Chicago Med. Un paziente con gravi ustioni ha un\u2019ultima richiesta ovvero di vedere la moglie, ma morir\u00e0 prima. Un altro, molto agitato, crea gravi problemi nella sala d'attesa e se ne prender\u00e0 cura il dottor Charles.\nPerdersi.\nTrama.\nIl dottor Rhodes \u00e8 sotto pressione per mantenere in vita un paziente vittima di un incidente che ha avuto una grande risonanza sui media, purtroppo senza successo. \u00c8 precipitato da un grattacielo di 33 piani. April riceve una notizia terribile, ha perso il bambino. La dottoressa Manning e il dottor Choi curano un paziente paraplegico e scoprono che sta assumendo un trattamento sperimentale per cercare di curare la sua paralisi.\nProblemi di coscienza.\nTrama.\nLa dottoressa Manning si occupa di una giovane donna in coma e scopre che \u00e8 incinta. Questa ragazza \u00e8 stata violentata nella clinica dove si trovava in stato vegetativo, pertanto viene subito chiamata l'intelligence. I genitori della ragazza, dopo aver scoperto che la figlia \u00e8 incinta, non vogliono che i dottori procedano con l'aborto. Reese tratta una giovane adolescente ricoverata in una struttura psichiatrica. Rhodes e Latham operano una bambina di 8 anni che ha accusato un malore al cuore mentre era in volo, mentre il dottor Choi, Jeff e in seguito April, si prendono cura della madre della bimba che si \u00e8 sentita male all'ospedale. La donna che \u00e8 una cittadina ecuadoriana ha ingerito alcuni palloncini di cocaina accettando di diventare un corriere della droga per salvare sua figlia. April rientra al lavoro subito dopo l'aborto e rivela che le cose tra lei e Tate non sono pi\u00f9 uguali a prima. Inoltre, tutti i suoi colleghi cercano di darle un conforto morale, ma lei sembra non gradire. Alla fine della serata, mentre Rhodes e Latham sono al pub, Latham gli rivela che ha cambiato opinione su di lui in questi mesi ed \u00e8 onorato di lavorare con lui.\nLuned\u00ec di lutto.\nTrama.\nIl dottor Wheeler arriva in ospedale e come tutti i giorni saluta i colleghi, solo che stavolta sale sul terrazzo e poi si toglie la vita buttandosi, sconvolgendo tutti i medici del Chicago Med. Ognuno dei medici reagir\u00e0 a fine della giornata alla sua maniera. Choi e Halstead discutono su come curare un giovane paziente che ha dei sintomi simili a un ictus. Manning deve curare un ragazzo caduto nel fiume e che rischia il congelamento. April decide di lasciare Tate.\nLezione imparata.\nTrama.\nHalstead cerca di salvare la vita della sua insegnante di medicina, la dottoressa Rowan, ma alla fine morir\u00e0 e Nathalie cercher\u00e0 di confortare Will. Rhodes discute con il padre di un ragazzo che deve essere sottoposto a un intervento rischioso. Nel frattempo dice a Robyn che la vuole presentare a sua sorella. Maggie si comporta in maniera aggressiva mentre addestra una nuova infermiera, Monique. Sara continua a pensare al suicidio del dottor Wheeler e non riesce a essere lucida.\nHackers.\nTrama.\nIl sistema informatico dell\u2019ospedale viene bloccato da un hacker che chiede il pagamento di un riscatto, la Goodwin non \u00e8 d'accordo al pagamento e quindi i medici sono costretti a fare le diagnosi senza l'aiuto della tecnologia. Intanto la Goodwin riceve la visita inaspettata del suo ex marito, la sua nuova ragazza ha avuto un incidente ed \u00e8 stata portata al Chicago Med. Choi e Noah devono individuare un proiettile all'interno di un paziente. Reese teme che Charles voglia tagliarla fuori da psichiatria. Rhodes \u00e8 preoccupato dalla strano comportamento di Robin, la quale appare assente ed \u00e8 fissata con i topi.\nGeneration Gap.\nTrama.\nI medici si occupano di questioni familiari. Halstead chiede aiuto a Rhodes per via di suo padre, ha dei problemi cardiaci, ma non si vuole ricoverare. Alla fine si sente male e sar\u00e0 proprio Connor a operare il padre di Will. Alla fine l'operazione va bene. Il padre di Will chiede scusa a suo figlio per aver dubitato di lui in tutti questi anni, si viene a sapere che Will si \u00e8 pagato da solo tutte le spese dell'universit\u00e0. Manning tocca con mano cosa vuol dire essere una madre che lavora. Rhodes e Charles parlano dello strano comportamento di Robin, lei crede che intorno a lei ci siano i topi. Alla fine Robin acconsente di farsi visitare. In ospedale arriva un 17 enne che vorrebbe ricorrere alla castrazione chimica, perch\u00e9 ha tentato di sedurre tutte le ragazze bionde che incontra. Di lui si occupa il dottor Choi, ma il ragazzo scappa al controllo degli infermieri e viene trovato nella saletta di una ragazza bionda. Il dottor Choi tenta di prenderlo, ma lui si chiude nel bagno e si taglia da solo il pene. Reese e Noah si conoscono meglio lavorando insieme e Noah le confida che la sta guardando con occhi diversi che da amici. Nina comincia ad essere gelosa del rapporto che c'\u00e8 tra Will e Natalie.\nIl dramma di una madre.\nTrama.\nRhodes cerca di salvare una madre che \u00e8 determinata ad aiutare la figlia a sconfiggere il cancro. Il dottor Charles chiede a Reese di fare una valutazione psichiatrica della figlia. Robyn non \u00e8 affatto entusiasta, ma ha l'appoggio di Connor. Il Dottor Charles dovrebbe starne fuori visto che non \u00e8 lui il dottore che cura sua figlia, ma in realt\u00e0 si intromette spesso e cerca di controllare in segreto dal computer del suo ufficio i referti di sua figlia, ma Reese e la Goddwin se ne accorgono. Per\u00f2 Charles va a casa della figlia e scopre che \u00e8 piena di trappole per topi, non \u00e8 guarita come Robyn dice e questo fa s\u00ec che il padre decida di tenerla obbligatoriamente nel reparto di psichiatria. Halstead e Manning passano pi\u00f9 tempo insieme al lavoro, Nina \u00e8 sempre pi\u00f9 gelosa di Natalie e si comincia a comportare da gelosa. Will cerca di parlarci, ma Nina non lo vuole ascoltare. Anche Natalie dice a Will che ha la sensazione che tra loro due ci sia un feeling speciale.\nFarfalle bianche.\nTrama.\nRhodes si scontra con il dottor Charles e la dottoressa Reese sul trattamento che dovr\u00e0 seguire Robyn. Connor, alla fine, tramite avvocati riesce a far uscire Robyn dall'istituto. Il problema \u00e8 che durante la notte, Robyn d\u00e0 in escandescenza e la devono di nuovo portare al Chicago Med. Qui il dottor Charles attacca subito Connor dandogli la colpa per non averlo ascoltato precedentemente. Manning chiede aiuto al detective Jay Halstead per un caso che sta trattando, una ragazza di 13 anni \u00e8 stata violentata. Goodwin aiuta un amico in difficolt\u00e0. Gary, un uomo affetto da SLA, in seguito a una brutta caduta, ha un\u2019emorragia cerebrale che andrebbe operata immediatamente. Ethan e April insistono, ma l\u2019uomo vuole morire. Per una divergenza di opinioni sempre su Gary Ethan e April si avvicinano sempre di pi\u00f9, alla sera sul terrazzo dell'ospedale quando sono soli, il Dottor Choi cerca di baciarla, ma April si ritira e se ne va. Noah, il fratello di April viene scelto per fare l\u2019internato al Med, in medicina d'urgenza, mentre Jeff lascer\u00e0 l\u2019ospedale e andr\u00e0 a fare l'internato a Honolulu, perch\u00e9 la vicinanza con Natalie gli \u00e8 troppo dolorosa. Intanto Natalie ha deciso di fare un cambiamento deciso ai capelli e Will rimane senza parole.\nL'amore fa male.\nTrama.\nLa situazione di Robyn si complica e Reese decide di seguire un approccio diverso per curarla, ma sar\u00e0 il Dottor Charles, suo padre a scoprire con un esame quello che ha realmente sua figlia: ha un piccolo tumore al cuore che arriva fino al cervello ed \u00e8 questa \u00e8 la causa dei suoi sintomi psichiatrici. Alla fine sar\u00e0 il dottor Latham a operare Robyn e l'operazione va bene. Rhodes conosce la nuova specializzanda in cardiochirurgia, la dottoressa Bekker, la cui prima impressione non \u00e8 delle migliori, lei infatti, \u00e8 molto competitiva e con la puzza sotto il naso. Tra Ethan e April continuano ad esserci delle tensioni riguardante la sera prima, lui tenta di scusarsi , ma lei continua a allontanarsi. Noah, ha capito tutto e le dice di lasciarsi andare, di riprovare ad amare. Halstead e la Manning si uniscono per curare un rifugiato siriano. Noah organizza la sua festa di laurea e invita tutti quelli del suo reparto. Will capisce di essere ancora innamorato di Natalie e lascia Nina dicendole che non riesce a scordare Natalie e non pu\u00f2 continuare a stare con lei. Nina non la prende bene, comincia a piangere e vuole subito che lui porti via le sue cose da casa sua. Alla festa di Noah c\u2019\u00e8 praticamente tutto l\u2019ospedale e mentre medici e infermiere si divertono, Will sembra fare un passo avanti verso Natalie, Noah continua a corteggiare Sarah e April e Ethan finalmente si baciano. Nel frattempo in ospedale, il dottor Charles decide di andare finalmente a casa siccome Robin iniziava a stare meglio, fuori dall\u2019ospedale per\u00f2, incontra il suo paziente insistente che in un impeto di rabbia gli spara e si toglie la vita subito dopo. Cosa ne sar\u00e0 del nostro bravo psichiatra?"}
{"id": "6114433", "revid": "31886", "url": "https://it.wikipedia.org/wiki?curid=6114433", "title": "Harri Rovampera", "text": ""}
{"id": "6114436", "revid": "124694613", "url": "https://it.wikipedia.org/wiki?curid=6114436", "title": "Mario Zenari", "text": "Biografia.\nFormazione e servizio diplomatico.\nMario Zenari \u00e8 nato il 5 gennaio 1946 a Rosegaferro di Villafranca di Verona, provincia e diocesi di Verona, in Veneto. Dopo le scuole primarie nella cittadina natale, manifestando una vocazione precoce, si \u00e8 iscritto presso il seminario diocesano, dove ha frequentato le medie e le superiori. Ha continuato la sua formazione presso l\u2019Istituto Teologico San Zeno a Verona, dove ha condotto gli studi in filosofia e teologia. Il 5 luglio 1970, all\u2019et\u00e0 di ventiquattro anni, \u00e8 stato ordinato presbitero per mano di monsignor Giuseppe Carraro, vescovo di Verona di cui \u00e8 in corso la causa di beatificazione. Si \u00e8 incardinato nella medesima diocesi veneta. Dopo l\u2019ordinazione, \u00e8 stato assegnato come vicario parrocchiale nel piccolo comune di Buttapietra, ruolo svolto fino al 1973, quando \u00e8 stato trasferito a Cerea.\nNel 1976, si \u00e8 trasferito a Roma, studiando presso la Pontificia Universit\u00e0 Gregoriana, dove ha ottenuto un dottorato in diritto canonico. Contemporaneamente, \u00e8 stato alunno della prestigiosa Pontificia Accademia Ecclesiastica, dove avviene la formazione di tutti i diplomatici della Santa Sede. Insieme a lui, sono stati ammessi all\u2019accademia anche il futuro cardinale James Michael Harvey ed i futuri nunzi apostolici Orlando Antonini, Tommaso Caputo, Salvatore Pennacchio e J\u00f3zef Weso\u0142owski, poi dimesso dallo stato clericale a causa della condanna per pedofilia, suoi compagni di studi. Nel 1980 padre Zenari \u00e8 entrato ufficialmente nel servizio diplomatico della Santa Sede: ha servito presso la nunziatura in Senegal fino al 1981, quando \u00e8 stato trasferito in Liberia; nel 1985 \u00e8 stato mandato in Colombia; nel 1988 \u00e8 stato inviato in Germania, dove ha assistito alla caduta del Muro di Berlino e del regime comunista; infine, nel 1992 si \u00e8 recato in Romania. Il 25 marzo 1993 \u00e8 stato nominato consigliere di nunziatura.\nIl 15 giugno 1994, all\u2019et\u00e0 di quarantotto anni, papa Giovanni Paolo II lo ha nominato osservatore permanente della Santa Sede presso l'Ufficio delle Nazioni Unite ed Istituzioni Specializzate a Vienna e l'Organizzazione delle Nazioni Unite per lo Sviluppo Industriale e rappresentante permanente della Santa Sede presso l'Agenzia Internazionale per l'Energia Atomica e l'Organizzazione per la Sicurezza e la Cooperazione in Europa. \u00c8 succeduto in questi incarichi a monsignor Donato Squicciarini, nunzio apostolico in Austria, ricoprendoli fino alla promozione all\u2019episcopato.\nArcivescovo e nunzio apostolico.\nIl 12 luglio 1999, all\u2019et\u00e0 di cinquantatr\u00e9 anni, papa Giovanni Paolo II lo ha nominato arcivescovo titolare, a titolo personale, di Zuglio e nunzio apostolico in Costa d'Avorio e Niger. Ha preso il posto di monsignor Luigi Ventura, nominato nunzio in Cile. Dopo dodici giorni, \u00e8 stato nominato anche nunzio apostolico in Burkina Faso. Ha ricevuto la consacrazione episcopale il 25 settembre dello stesso anno, nella Cattedrale di Santa Maria Matricolare di Verona, per mano di Angelo Sodano, Cardinale Segretario di Stato di Sua Santit\u00e0, assistito dai co-consacranti monsignor Flavio Roberto Carraro, vescovo di Verona, e da monsignor Marcello Zago, segretario della Congregazione per l\u2019Evangelizzazione dei Popoli. Come suo motto episcopale, il neo vescovo ha scelto \"Levate oculos vestros\", che tradotto vuol dire \"Alzate gli occhi\".\nDopo cinque anni, il 10 maggio 2004, papa Wojty\u0142a ha trasferito monsignor Zenari a presiedere la nunziatura apostolica in Sri Lanka, prendendo il posto di monsignor Thomas Yeh Sheng-nan, nominato nunzio in Algeria e Tunisia. Il 30 dicembre 2008, all\u2019et\u00e0 di sessantadue anni, papa Benedetto XVI lo ha nominato nunzio apostolico in Siria, dopo le dimissioni del settantunenne monsignor Giovanni Battista Morandini. \u00c8 stato tra i pochi che, nonostante il conflitto che da anni infuria, sono rimasti nel Paese mediorientale accanto sia alla popolazione cristiana perseguitata che a quella musulmana, dichiarando: \"Come potrebbe un rappresentante del Papa essere credibile se scappasse da dove c\u2019\u00e8 pi\u00f9 bisogno di lui? Per me questa missione \u00e8 un privilegio datomi da Dio, un\u2019esperienza toccante sotto il profilo umano\".\nCardinale.\nIl 9 ottobre 2016 papa Francesco ha annunciato la creazione a cardinale di Zenari nel concistoro del 19 novembre e lo conferma nunzio in Siria, riferendosi a quella regione come \"amata e martoriata\". Al momento della nomina aveva settant'anni. In un\u2019intervista per la Radio Vaticana, egli ha dichiarato che la nomina \u00e8 stata per lui una grande sorpresa e ha inoltre affermato: \"Ringrazio di cuore il Santo Padre, perch\u00e9 questa porpora va alla Siria, alle vittime della Siria, a tutti coloro che soffrono per questo terribile conflitto. Quindi la porpora \u00e8 per questa gente, per i tanti bambini che soffrono, per tanta povera gente che paga le conseguenze di questo terribile conflitto\".\nNel concistoro del 19 novembre successivo, tenutosi nella Basilica di San Pietro in Vaticano e di cui \u00e8 stato primo della lista, il papa gli ha conferito l\u2019anello cardinalizio, imposto la berretta cardinalizia e assegnato la diaconia di Santa Maria delle Grazie alle Fornaci fuori Porta Cavalleggeri. Il giorno successivo ha preso parte alla cerimonia di chiusura del Giubileo straordinario della misericordia, iniziato l'8 dicembre del 2015. Ha preso possesso della sua diaconia il 25 marzo 2017, durante una cerimonia svoltasi alle ore 18:30.\nGenealogia episcopale.\nLa genealogia episcopale \u00e8:"}
{"id": "6114440", "revid": "92723", "url": "https://it.wikipedia.org/wiki?curid=6114440", "title": "Hong Kong Open 2016 - Doppio", "text": "Aliz\u00e9 Cornet e Yaroslava Shvedova erano le detentrici del titolo ma hanno deciso di non partecipare.\nIn finale Chan Hao-ching e Chan Yung-jan hanno sconfitto Naomi Broady e Heather Watson col punteggio di 6\u20133, 6\u20131."}
{"id": "6114466", "revid": "986213", "url": "https://it.wikipedia.org/wiki?curid=6114466", "title": "Dieudonn\u00e9 Nzapalainga", "text": "Biografia.\nDieudonn\u00e9 Nzapalainga \u00e8 nato il 14 marzo 1967 a Mbomou, omonima prefettura e diocesi di Bangassou, nella parte meridionale della Repubblica Centrafricana,\nMinistero sacerdotale.\nHa emesso i voti temporanei nella Congregazione dello Spirito Santo l'8 settembre 1993, professando i voti perpetui il 6 settembre 1997. Ha ricevuto l'ordinazione sacerdotale il 9 agosto 1998 per imposizione delle mani di monsignor Antoine Marie Maanicus, C.S.Sp., vescovo di Bangassou. Dal 2005 al 2009 \u00e8 stato superiore regionale dei Padri Spiritani.\nIl 26 maggio 2009 sono state accettate le dimissioni di monsignor Paulin Pomodimo, arcivescovo metropolita di Bangui, dopo che un'indagine vaticana si \u00e8 conclusa con la scoperta che molti sacerdoti centrafricani hanno violato i voti di povert\u00e0, castit\u00e0 ed obbedienza; contestualmente \u00e8 stato nominato amministratore apostolico della stessa arcidiocesi.\nMinistero episcopale.\nIl 14 maggio 2012 papa Benedetto XVI lo ha nominato, quarantacinquenne, arcivescovo metropolita di Bangui. Il 29 giugno, giorno della solennit\u00e0 dei Santi Pietro e Paolo, si \u00e8 recato presso la Basilica di San Pietro in Vaticano, dove il Pontefice gli ha imposto il pallio, simbolo di comunione tra la Santa Sede e il metropolita. Ha ricevuto la consacrazione episcopale il successivo 22 luglio, presso la Cattedrale di Notre-Dame a Bangui, per imposizione delle mani del cardinale Fernando Filoni, prefetto della Congregazione per l'evangelizzazione dei popoli, assistito dai co-consacranti monsignori Jude Thaddeus Okolo, arcivescovo titolare di Novica e nunzio apostolico nella Repubblica Centrafricana, ed Edouard Mathos, vescovo di Bambari; ha preso possesso della sua sede il 29 luglio. Come suo motto episcopale il neo vescovo Nzapalainga ha scelto \"A l'image de Dieu il le crea\", che tradotto vuol dire \"A immagine di Dio lo cre\u00f2\" (Genesi 1, 27).\nNel luglio 2013 \u00e8 stato eletto presidente della Conferenza Episcopale della Repubblica Centrafricana (CECA), ricoprendo tale incarico fino al 18 gennaio 2019.\nNell'ottobre 2014 ha partecipato su invito di papa Francesco alla terza assemblea generale straordinaria del Sinodo dei vescovi sul tema della famiglia, in qualit\u00e0 di presidente della CECA. Nel novembre 2015 ha accolto il Pontefice in visita pastorale nella Repubblica Centrafricana, che proprio l\u00ec il 29 novembre ha dato inizio al Giubileo straordinario della misericordia aprendo la porta santa della cattedrale di Bangui.\nCardinalato.\nIl 9 ottobre 2016, durante l'Angelus, papa Francesco ha annunciato la sua creazione a cardinale nel concistoro del 19 novembre seguente; \u00e8 il primo porporato centrafricano nella storia della Chiesa. Durante la cerimonia, svoltasi nella Basilica di San Pietro in Vaticano, il Pontefice gli ha conferito la berretta, l'anello cardinalizio ed il titolo presbiterale di Sant'Andrea della Valle; il titolo era vacante dal 29 aprile 2015, giorno della morte del cardinale Giovanni Canestri, arcivescovo emerito di Genova. Ha preso possesso della sua chiesa titolare in una celebrazione svoltasi il 18 dicembre successivo alle ore 18:00.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114467", "revid": "1442080", "url": "https://it.wikipedia.org/wiki?curid=6114467", "title": "Tour du Doubs 2016", "text": "Il Tour du Doubs 2016, trentunesima edizione della corsa e valido come prova di classe 1.1 dell'UCI Europe Tour 2016, si svolse l'11 settembre 2016 su un percorso di 182,8\u00a0km. Fu vinto dal francese Samuel Dumoulin, che termin\u00f2 la gara in 4h02'12\", alla media di 45,285\u00a0km/h, al secondo posto il belga Baptiste Planckaert e al terzo l'altro francese Thibault Ferasse.\nPartenza da Morteau con 125 ciclisti, dei quali 86 completarono il percorso fino a Pontarlier."}
{"id": "6114470", "revid": "439868", "url": "https://it.wikipedia.org/wiki?curid=6114470", "title": "Fuochi di San Martino", "text": "I Fuochi di san Martino rientrano tra le numerose iniziative di Predazzo che fanno riferimento alla plurisecolare storia della Regola Feudale. \nStoria.\nVengono celebrati l\u201911 novembre, data che corrispondeva un tempo alla conclusione dei lavori agricoli ed alla distribuzione delle \"regal\u00ece\" (le quote derivanti dagli utili realizzati durante l\u2019ultimo anno) da parte della Regola Feudale. Nel passato erano una risorsa straordinariamente importante per la maggior parte delle famiglie dei \"Vicini\". Questi ultimi si succedono solo per via maschile, nel rispetto di una tradizione secolare, e hanno in comune il godimento di diritti legati all'intero territorio della Regola per quanto riguarda il patrimonio agricolo, forestale e legato all'allevamento..\nSvolgimento della celebrazione.\nVengono accesi cinque grandi fal\u00f2 sui fianchi delle montagne intorno a Predazzo. Le cinque cataste (le \"ase\"), vengono costruite dai giovani dei cinque rioni antichi, ovvero quelli di \"Is-cia\", \"Soma\u00ecla\", \"P\u00e9 de Pard\u00e0c\", \"Mol\u00ecn\" e \"B\u00ecra\". Vengono utilizzati rami, alberi (abeti, larici, pini e altri) ed \u00e8 un motivo di orgoglio per il singolo rione quando si riesce a far salire le fiamme pi\u00f9 in alto rispetto a tutti gli altri. La costruzione della catasta quindi si cerca di mantenerla segreta in modo da poter sorprendere i concorrenti e rivelarne la grandezza solo nel giorno di San Martino. Alle ore 20.00 dell'11 novembre i ragazzi, anticamente provvisti di scope, si recano nelle rispettive diverse localit\u00e0 e accendono un fuoco che poi trasferiscono alle \"asse\" e alle scope. \nAnticamente i ragazzi iniziavano quindi la lenta discesa verso il paese con le scope accese che agitavano facendole roteare in modo circolare. Queste venivano successivamente spente nelle prime fontane dell\u2019abitato. La discesa delle scope costituiva la seconda parte della festa tradizionale, che al giorno d'oggi non \u00e8 pi\u00f9 in uso, non pi\u00f9 soltanto visiva ma molto rumorosa e allegra, perch\u00e9 i ragazzi scendono scuotendo antichi grossi campanacci da vacca e percuotendo bidoni e qualsiasi altro oggetto adatto a produrre rumore. Si usano poi anche strumenti musicali come corni di caprone. Il tutto si svolgeva sotto l\u2019occhio vigile e severo degli anziani, accompagnando l\u2019intera manifestazione con il canto di un ritornello:\nLa festa in tempi moderni.\nLa festa \u00e8 rimasta tra le pi\u00f9 sentite e partecipate. Arrivano a Predazzo migliaia di persone dalle valli di Fiemme e di Fassa (oltre a molti turisti) per assistere all'esplosione dei grandi fuochi, preparati dai rappresentanti dei cinque rioni. Successivamente, mentre i fuochi iniziano a spegnersi, si partecipa all'assordante corteo per le vie del paese. Infine arriva il gran finale in piazza Santi Filippo e Giacomo di fronte alla chiesa dei Santi Filippo e Giacomo, gremita di spettatori che qui si raccolgono per l\u2019ultimo atto, il concerto conclusivo, degustando le castagne, il vin brul\u00e9 e le altre bevande distribuite dai volontari, assieme ad alcuni prodotti tipici preparati per l\u2019occasione."}
{"id": "6114471", "revid": "767487", "url": "https://it.wikipedia.org/wiki?curid=6114471", "title": "Ovidiu Popescu", "text": ""}
{"id": "6114473", "revid": "122581677", "url": "https://it.wikipedia.org/wiki?curid=6114473", "title": "Shanghai Rolex Masters 2016 - Singolare", "text": "Il detentore del titolo era Novak \u0110okovi\u0107, ma \u00e8 stato sconfitto in semifinale da Roberto Bautista Agut.\nIn finale Andy Murray ha sconfitto Bautista Agut con il punteggio di 7\u201361, 6\u20131.\nTeste di serie.\nLe prime otto teste di serie ricevono un bye per il secondo turno."}
{"id": "6114476", "revid": "1543377", "url": "https://it.wikipedia.org/wiki?curid=6114476", "title": "Nazionale di calcio femminile di Cipro", "text": "La nazionale di calcio femminile di Cipro \u00e8 la rappresentativa calcistica femminile internazionale di Cipro, gestita dalla Federazione calcistica di Cipro (CFA/KOP).\nIn base alla classifica emessa dalla F\u00e9d\u00e9ration Internationale de Football Association (FIFA) il 26 agosto 2016, la nazionale femminile occupa il 111\u00ba posto del FIFA/Coca-Cola Women's World Ranking, perdendo una posizione rispetto alla classifica redatta il 24 giugno 2016.\nCome membro dell'UEFA pu\u00f2 partecipare a vari tornei di calcio internazionali, come al Campionato mondiale FIFA e al Campionato europeo UEFA, ma sin dalla sua istituzione ha disputato solamente partite amichevoli. Inoltre, sebbene sia la nazionale di casa, non ha mai preso parte alla Cyprus Cup."}
{"id": "6114477", "revid": "2194936", "url": "https://it.wikipedia.org/wiki?curid=6114477", "title": "Consiglio regionale della Basilicata", "text": "Il Consiglio Regionale della Basilicata \u00e8 l'organo legislativo rappresentativo della Regione Basilicata. Istituito nel 1970, dall'ultimo rinnovo si compone di 20 membri pi\u00f9 il presidente della regione. \nDominato nel XX secolo dalla Democrazia Cristiana, dopo lo scioglimento della stessa ha sempre avuto maggioranze del Partito Democratico fino al 2019, quando per la prima volta una coalizione di centro-destra ottiene la maggioranza, all'interno della quale la Lega di Matteo Salvini ha il ruolo preponderante.\nHa sede nella citt\u00e0 di Potenza."}
{"id": "6114479", "revid": "125176614", "url": "https://it.wikipedia.org/wiki?curid=6114479", "title": "UFC 204", "text": "UFC 204: Bisping vs. Henderson 2 \u00e8 stato un evento di arti marziali miste tenuto dalla Ultimate Fighting Championship svolto l'8 ottobre 2016 al Manchester Arena di Manchester, Inghilterra.\nRetroscena.\nQuesto \u00e8 stato il quarto evento organizzato dalla UFC a Manchester e il primo PPV europeo dopo UFC 112.\nNel main event della card si affrontarono per il titolo dei pesi medi UFC, il campione in carica Michael Bisping e l'ex campione dei pesi medi e welter Pride ed ex campione dei pesi mediomassimi Strikeforce Dan Henderson. I due si affrontarono in passato all'evento UFC 100 del luglio 2009, in un match che vide vincitore Henderson per KO.\nL'incontro di pesi gallo tra Brad Pickett e Iuri Alc\u00e2ntara doveva svolgersi inizialmente all'evento . Tuttavia, l'incontro venne spostato per questo evento.\nRuslan Magomedov doveva affrontare Stefan Struve, ma venne rimosso dalla card il 9 settembre a causa di un'infenzione allo stafilococco. Al suo posto venne inserito Daniel Omiela\u0144czuk.\nArnold Allena doveva vedersela con Mirsad Bekti\u0107. Tuttavia, Allen venne rimosso dall'evento il 29 settembre e sostituito da Jeremy Kennedy. Successivamente, dopo poche ora dal suo inserimento, Kennedy annunci\u00f2 il suo infortunio che port\u00f2 la UFC a rimpiazzarlo con Russel Doane.\nReza Madadi e Marc Diakiese dovevano affrontarsi in questo evento, ma Madadi soffr\u00ec un infortunio all'occhio e venne sostituito da Lukasz Sajewski.\nIan Entwistle doveva affrontare Rob Font. Tuttavia, il giorno prima dell'evento, Entwistle si ammal\u00f2 prima delle cerimonia del peso, obbligando la UFC a cancellare l'intero incontro.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "6114480", "revid": "109651", "url": "https://it.wikipedia.org/wiki?curid=6114480", "title": "Trina Vega", "text": ""}
{"id": "6114482", "revid": "2194936", "url": "https://it.wikipedia.org/wiki?curid=6114482", "title": "Consiglio regionale del Molise", "text": "Il Consiglio regionale del Molise \u00e8 l'organo legislativo rappresentativo della Regione Molise. Istituito nel 1970, dal rinnovo del 2011 si compone di 20 membri pi\u00f9 il presidente della regione. \nDominato dal 1970 dalla Democrazia Cristiana, dopo lo scioglimento della stessa si \u00e8 pi\u00f9 volte alternato fra maggioranze di centrodestra e centrosinistra. \nHa sede nella citt\u00e0 di Campobasso, nel Palazzo D'Aimmo.\nFino alla XIII legislatura, il presidente del consiglio regionale ricopriva tale incarico per 30 mesi."}
{"id": "6114483", "revid": "1972453", "url": "https://it.wikipedia.org/wiki?curid=6114483", "title": "Baptiste Planckaert", "text": "Carriera.\nProfessionista dal 2010, risulta essere dotato di un buon spunto veloce. Ha ottenuto numerosi piazzamenti e alcune vittorie, soprattutto in corse belghe e francesi; proprio in Francia, nella Coppa nazionale, ha ottenuto due secondi posti nelle edizioni 2015 e 2016.\nNel 2016, vestendo la maglia della Wallonie Bruxelles-Group Protect, si \u00e8 aggiudicato la classifica finale dell'UCI Europe Tour, terzo belga a riuscirci dopo Niko Eeckhout nel 2006 e Tom Van Asbroeck nel 2014. Dal 2017 al 2018 ha corso con il team World Tour russo/svizzero Katusha. Dal 2019 si \u00e8 accasato nella squadra Bingoal-Wallonie Bruxelles."}
{"id": "6114484", "revid": "729019", "url": "https://it.wikipedia.org/wiki?curid=6114484", "title": "Anton Lienert-Brown", "text": "Biografia.\nLienert-Brown fu inserito diciottenne nella squadra di Waikato per disputare l'ITM Cup del 2013, ma un infortunio alla spalla rimediato durante una partita scolastica lo tenne fuori per tutta la competizione; nonostante ci\u00f2 fu aggregato al gruppo di preparazione per il Super Rugby 2014 dei Chiefs, campioni per due volte consecutive nelle annate 2012 e 2013. Il suo debutto professionistico avvenne, quindi, direttamente nel Super Rugby nella partita contro i Bulls a Pretoria, dove gioc\u00f2 titolare nella posizione di tre quarti ala. Dopo poche presenze nelle stagioni 2014 e 2015, Lienert-Brown salt\u00f2 solo tre incontri della sua franchigia nel Super Rugby 2016.\nA livello internazionale Lienert-Brown vanta due partecipazioni al campionato mondiale giovanile di rugby con la selezione neozelandese; dopo il terzo posto ottenuto nel 2014, si laure\u00f2 campione del mondo under-20 con i \"Baby Blacks\" nell'edizione del 2015. Chiamato da Steve Hansen, tecnico degli All Blacks, per sostituire l'infortunato Sonny Bill Williams nella squadra selezionata per disputare il The Rugby Championship 2016, fece il suo esordio nella vittoria contro l'Australia. Successivamente gioc\u00f2 tutte le restanti partite, segnando la sua prima meta nella sfida con l'Argentina.\nIl fratello maggiore Daniel \u00e8 anch'egli un rugbista che gioca come pilone negli Highlanders."}
{"id": "6114485", "revid": "122581989", "url": "https://it.wikipedia.org/wiki?curid=6114485", "title": "Shanghai Rolex Masters 2016 - Doppio", "text": "Raven Klaasen e Marcelo Melo erano i detentori del titolo, ma hanno deciso di non partecipare insieme. Klaasen ha fatto coppia con Rajeev Ram, mentre Melo ha giocato con \u0141ukasz Kubot. Entrambe le coppie sono state sconfitte al secondo turno, rispettivamente da Jo-Wilfried Tsonga e Nenad Zimonji\u0107 e da Pablo Cuevas e Marcel Granollers.\nIn finale John Isner e Jack Sock hanno sconfitto in finale Henri Kontinen e John Peers con il punteggio di 6\u20134, 6\u20134.\nTeste di serie.\nTutte le teste di serie ricevono un bye per il secondo turno."}
{"id": "6114486", "revid": "1043175", "url": "https://it.wikipedia.org/wiki?curid=6114486", "title": "Erminio Piserchia", "text": "Carriera.\nHa militato nel campionato svizzero. Ha militato nel in massima serie svizzera dal 1989 al 1992, retrocedendo in cadetteria al termine della stagione 1991-1992.\nDal 2014 \u00e8 allenatore delle giovanili del Young Boys di Berna, Svizzera.\nNell'arco della sua carriera da allenatore ha allenato per complessive 12 partite (divise in 4 diversi periodi, tutti ad interim) nella prima divisione svizzera."}
{"id": "6114487", "revid": "767487", "url": "https://it.wikipedia.org/wiki?curid=6114487", "title": "Lo Zingaro", "text": "Lo Zingaro (\"Le Gitan\") \u00e8 un film del 1975 diretto da Jos\u00e9 Giovanni.\nIl film, con protagonista Alain Delon, \u00e8 tratto da un romanzo scritto dallo stesso regista.\nTrama.\nHugo Sennart, noto come \"Zingaro\", \u00e8 appena scappato di prigione. \u00c8 un gangster formidabile, in rivolta contro una societ\u00e0 che, secondo lui, colloca gli zingari \"fin dalla loro infanzia sul banco degli accusati\". Se tratta severamente i suoi due complici e se punisce senza piet\u00e0 coloro che \"lo tradiscono\", \u00e8 anche duro con se stesso: disprezza il lusso, al punto da non indossare mai un abito e beve solo acqua. Secondo il commissario divisionale Blot, \u00e8 \"un lupo solitario, che caccia per il suo branco\".\nYan Kuq \u00e8 anch'egli un gangster esperto, ma di un tipo completamente diverso: \u00e8 un ladro di alta classe, che conduce uno stile di vita confortevole. I suoi colpi sono sempre meticolosamente preparati, motivo per cui questo scassinatore di casseforti non \u00e8 quasi mai stato condannato.\nUn giorno, di mattina, quando Yan torna dal furto dopo lo scasso di una gioielleria, discute con sua moglie perch\u00e9 ha saputo che lo sta tradendo con un ufficiale di polizia. Alla fine della discussione, la donna cade dal balcone e muore. Consapevole che la polizia non mancher\u00e0 di stabilire un collegamento tra i due incidenti, decide di scomparire. Lascia Parigi, diretto in Costa Azzurra. Ma, durante la fuga, la sua strada incrocer\u00e0 pi\u00f9 volte quella dello \"Zingaro\". Nel frattempo il commissario Blot segue le orme dei due gangster contemporaneamente.\nUn giorno Blot lancia un'operazione su larga scala in una piccola locanda a Champigny-sur-Marne dove, per puro caso, vengono trovati entrambi: Yan e lo \"Zingaro\". Yan viene arrestato, uno dei complici dello zingaro viene ucciso, mentre l'altro viene catturato, gravemente ferito. Anche lo \"Zingaro\" \u00e8 ferito ma riesce a fuggire su una moto.\nIl commissario \u00e8 profondamente convinto che Yan sia l'autore della rapina nella gioielleria, ma non ha prove. Prolunga la sua custodia, pensando di farlo confessare, senza riuscirci. Alla fine \u00e8 costretto a rilasciare Yan.\nLo \"zingaro\", nel frattempo, si fa curare le ferite da un veterinario. Quindi ritorna al campo nomadi, dove \u00e8 protetto. Ma ritiene che Yan sia stato arrestato al suo posto e che quindi gli sia debitore. Si reca a Parigi da Yan, che lo accoglie con rispetto e lo ospita per la notte. Ma i due uomini ignorano che nella stessa notte il Commissario Blot sta preparando qualcosa.\nProduzione.\nLe acrobazie con i veicoli sono state eseguite dalla troupe di R\u00e9my Julienne."}
{"id": "6114488", "revid": "196390", "url": "https://it.wikipedia.org/wiki?curid=6114488", "title": "Medaglia d\u2019argento al valore militare", "text": ""}
{"id": "6114489", "revid": "339392", "url": "https://it.wikipedia.org/wiki?curid=6114489", "title": "Zenit Arena", "text": ""}
{"id": "6114492", "revid": "1543377", "url": "https://it.wikipedia.org/wiki?curid=6114492", "title": "Nazionale di calcio femminile della Macedonia del Nord", "text": "La nazionale di calcio femminile della Macedonia del Nord \u00e8 la rappresentativa calcistica femminile internazionale della Macedonia del Nord, gestita dalla Federazione calcistica della Macedonia del Nord (FFM).\nIn base alla classifica emessa dalla F\u00e9d\u00e9ration Internationale de Football Association (FIFA) il 26 agosto 2016, la nazionale femminile occupa il 115\u00ba posto del FIFA/Coca-Cola Women's World Ranking, perdendo una posizione rispetto alla classifica redatta il 24 giugno 2016.\nCome membro dell'UEFA partecipa a vari tornei di calcio internazionali, come al Campionato mondiale FIFA e al Campionato europeo UEFA.\nStoria.\nPartecipa per la prima volta alle qualificazioni per il Campionato europeo di calcio femminile nelle Qualificazioni al campionato europeo di calcio femminile 2009 in cui colleziona tre sconfitte in tre partite contro il Kazakistan, il Galles e le F\u00e6r \u00d8er nella prima fase a gruppi. La squadra subisce 14 gol senza segnarne nessuno. Nelle Qualificazioni al campionato europeo di calcio femminile 2013 la Macedonia supera la prima fase a gruppi grazie a due vittorie e un pareggio e viene inserita nel gruppo 1 dove arriva ultima a causa di due pareggi e otto sconfitte. Per le Qualificazioni al campionato europeo di calcio femminile 2017 viene inserita nel gruppo 1 dove per\u00f2 perde tutte e otto le partite.\nRosa.\nCalciatrici convocate per le Qualificazioni al campionato europeo di calcio femminile 2013 contro la Grecia il 4 aprile 2012.\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |"}
{"id": "6114495", "revid": "281944", "url": "https://it.wikipedia.org/wiki?curid=6114495", "title": "Sacrario delle bandiere", "text": ""}
{"id": "6114497", "revid": "1143927", "url": "https://it.wikipedia.org/wiki?curid=6114497", "title": "Maroni Presidente", "text": ""}
{"id": "6114498", "revid": "767487", "url": "https://it.wikipedia.org/wiki?curid=6114498", "title": "John Wick - Capitolo 2", "text": "John Wick - Capitolo 2 (\"John Wick: Chapter 2\") \u00e8 un film del 2017 diretto da Chad Stahelski, scritto da Derek Kolstad ed interpretato da Keanu Reeves, Riccardo Scamarcio, Ian McShane, Ruby Rose e Common. \u00c8 il sequel della pellicola \"John Wick\" del 2014.\nTrama.\nConclusa la propria sanguinosa vendetta nei confronti della famiglia mafiosa russa dei Tarasov, il leggendario sicario John Wick si reca nell'officina del fratello di Viggo, Abram, e si riprende la propria macchina (che gli era stata sottratta nel primo film) non prima per\u00f2 di aver ucciso tutti i prezzolati di Abram. John, dunque, \u00e8 tornato a casa, pronto a godersi la pensione in pace. Purtroppo ci\u00f2 non \u00e8 possibile, perch\u00e9 c'\u00e8 qualcosa che lo lega ancora al suo passato nel mondo del crimine: si tratta di un \"pegno\", un medaglione con cui ogni sicario, in cambio di un favore ricevuto da qualcuno, pu\u00f2 offrire i propri servigi a quest'ultimo, imprimendo una goccia del proprio sangue all'interno e consegnandoglielo. Diversi anni prima, John aveva chiesto l'aiuto della famiglia camorristica D'Antonio per compiere la sua ultima missione, lo sterminio dei rivali dei Tarasov, con la quale aveva conquistato il diritto a ritirarsi dal crimine. Ed ora \u00e8 proprio Santino D'Antonio, giovane boss in ascesa, che gli chiede di saldare il pegno riprendendo i panni del killer per una nuova missione. John rifiuta senza nemmeno chiedere i dettagli dell'incarico poich\u00e9 non vuole pi\u00f9 tornare nel mondo del crimine, pur sapendo che il pegno costituisce un obbligo; come conseguenza, Santino gli fa esplodere la casa.\nSenza pi\u00f9 un posto dove stare, John torna all'Hotel Continental di New York, per lasciare il suo nuovo cane in un posto sicuro e parlare col direttore, il suo vecchio amico Winston che \u00e8 anche il custode del registro di tutti i pegni: questi, nonostante disprezzi Santino, gli ricorda che \u00e8 tenuto a onorare il suo pegno e che non pu\u00f2 nemmeno evitarlo uccidendo chi ne vanta il credito. Se vuole vivere in pace non ha alternative e quindi dovr\u00e0 saldare il debito. John si reca quindi da Santino per accettare a malincuore l'incarico: qui scopre che il boss gli chiede di assassinare la propria sorella, Gianna, perch\u00e9 ne vuole ereditare il posto alla \"Gran Tavola\", l'associazione della malavita globale che governa ogni cosa.\nWick si reca quindi a Roma per eliminare la camorrista, che sta per festeggiare la propria ascesa alla Gran Tavola. John pianifica l'assassinio, equipaggiandosi a dovere presso il Continental di Roma e, durante la festa, raggiunge Gianna, la quale, capendo di essere spacciata, decide per orgoglio di togliersi la vita da sola tagliandosi le vene. John la finisce con un colpo di grazia e riesce a fuggire inseguito sia dalla scorta di Gianna, guidata dall'abile e fedele Cassian, che dai sicari di Santino, capeggiati dalla muta e spietata Ares; dopo aver eliminato gran parte degli inseguitori, John viene rintracciato ed aggredito da Cassian ed i due combattono ferocemente finch\u00e9 non finiscono dentro il Continental, nella cui area le regole vietano spargimenti di sangue. I due, che comunque si stimano professionalmente, hanno un dialogo e Cassian comprende le ragioni che hanno spinto John ad agire, ma ciononostante gli giura vendetta per la morte della donna che proteggeva.\nA questo punto John lascia Roma per tornare a New York: ha onorato il suo pegno ma non \u00e8 tornato un uomo libero. Oltre alla vendetta di Cassian, sulla sua testa ora pende anche una taglia di sette milioni di dollari, istituita proprio da Santino per salvare l'onore della famiglia ed evitare di essere sospettato come mandante.\nImmediatamente, tutti i killer di New York tentano di assassinare John, che per\u00f2 resiste eliminandoli uno dopo l'altro, finch\u00e9 non \u00e8 costretto a confrontarsi nuovamente con Cassian, che lo ha seguito dall'Italia ed \u00e8 determinato a vendicare Gianna. I due hanno una violenta colluttazione su un treno e ancora una volta John ne esce vincitore, conficcandogli un coltello nell'aorta, ma senza rimuoverlo, risparmiandolo in onore della propria amicizia. Ferito e stremato dai vari scontri avuti coi numerosi avversari, John chiede aiuto al \"Re di Bowery\", un boss che comanda il sotto-mondo dei senzatetto di New York. Quest'ultimo, un uomo imponente ed autoritario, inizialmente pensa di riscuotere la taglia milionaria ma poi si lascia convincere: Santino \u00e8 un pericoloso rivale per il controllo della citt\u00e0 e Wick pu\u00f2 eliminarlo. Il \"Re\" decide quindi di consegnarli un'arma e indicargli dove pu\u00f2 trovare il camorrista.\nJohn raggiunge quindi Santino ma riesce solo a neutralizzare le sue guardie, tra cui Ares. Successivamente insegue il boss fino all'hotel Continental di New York, dove si \u00e8 rifugiato. L\u00ec Winston ricorda a John che la loro legge gli impedisce di spargere sangue sul suolo del Continental, pena la morte. Inoltre, eliminare un membro della Gran Tavola equivarrebbe ad essere braccato in ogni angolo del mondo per il resto della vita. A questa terribile prospettiva John sembra esitare, ma Santino lo schernisce ed il killer lo elimina con un colpo solo. L'alternativa in effetti sarebbe stata essere braccato per via della taglia che lo stesso Santino aveva messo sulla sua testa. Cos\u00ec facendo John ottiene la sua vendetta nei confronti dell'uomo che lo aveva messo con le spalle al muro e, piuttosto che vederselo imposto, di fatto sceglie di essere inseguito per sempre.\nWinston, abbattuto, riferisce a John che, in seguito a ci\u00f2 che ha fatto, \u00e8 \"scomunicato\" dalla casta dei sicari ed \u00e8 condannato a morte, ma in memoria della loro amicizia gli concede un'ora di tempo per fuggire. Prima di allontanarsi, per\u00f2, John asserisce che uccider\u00e0 tutti coloro che si metteranno contro di lui, al che Winston replica: \"Non ho dubbi\".\nProduzione.\nNel febbraio 2015 i registi Chad Stahelski e David Leitch hanno rivelato che un sequel del film \"John Wick\" era in sviluppo. Nello stesso mese il CEO della Lionsgate John Feltheimer ha affermato durante una conferenza stampa di vedere \"John Wick\" come \"un franchise di numerosi film d'azione\". In pi\u00f9, \u00e8 stato confermato che Kolstad sarebbe tornato a scrivere la sceneggiatura. Nel maggio 2015, \u00e8 stato confermato che il sequel era in fase di pre-produzione e che \u00e8 stata messa in vendita l'immagine a livello internazionale al Cannes Film Market del 2015. Fu tra l'altro annunciato che Keanu Reeves, Stahelski e Leitch sarebbero ritornati per realizzare il film con l'inizio delle riprese previsto per la fine del 2015.\nRiprese.\nLa lavorazione del film \u00e8 incominciata il 26 ottobre 2015 a New York. In seguito, le riprese si sono spostate a Roma.\nLe scene del film hanno avuto luogo a Roma al Grand Hotel Plaza, alla Galleria di Arte Moderna, agli Horti Sallustiani, alle Terme di Caracalla e a Piazza Navona.\nPromozione.\nIl primo trailer ufficiale del film \u00e8 stato diffuso l'8 ottobre 2016. Il primo trailer italiano viene diffuso il 18 febbraio 2017.\nDistribuzione.\nIl film \u00e8 stato distribuito negli Stati Uniti dalla Summit Entertainment il 10 febbraio 2017, mentre in Italia per il 16 marzo dello stesso anno.\nAccoglienza.\nAccolto positivamente dalla critica, il film si \u00e8 rivelato un grande successo commerciale. Costato 40 milioni di dollari, il film ha incassato complessivamente quasi 170 milioni di dollari, di cui circa $92 milioni in USA e Canada e pi\u00f9 di $77 milioni nel resto del mondo. Il film in Italia nel primo weekend ha incassato 776.314 euro, mentre l'incasso totale in Italia \u00e8 di 1.897.823 euro.\nSequel.\nNell'ottobre 2016 il regista Chad Stahelski ha dichiarato che un terzo film era in fase di scrittura, mentre nel giugno 2017 viene annunciato che Derek Kolstad sarebbe tornato a scrivere la sceneggiatura. Nel settembre 2017 la Lionsgate fissa la data di uscita del film per il 17 maggio 2019 e Keanu Reeves torner\u00e0 a interpretare il protagonista."}
{"id": "6114499", "revid": "767487", "url": "https://it.wikipedia.org/wiki?curid=6114499", "title": "Batman Fights Dracula", "text": "Batman Fights Dracula \u00e8 un film del 1967 diretto da Leody M. Diaz.\nIl film, sceneggiato da Bert R. Mendoza, \u00e8 una parodia non autorizzata da DC Comics. Nonostante alcuni tentativi di ricerca \u00e8 considerato perduto.\nTrama.\nIn seguito all'ennesimo intervento di Batman e del suo aiutante Ruben, lo scienziato pazzo Doctor Zorba, stufo di vedere i suoi tentativi di contrabbando andare in fumo, decide con il suo aiutante Turko di procurarsi uno sfidante adatto a tener testa al cavalier oscuro. Il malvagio dottore decide quindi di riportare in vita Dracula controllandolo con un marchingegno elettronico, in modo da renderlo anche immune alla croce cristiana. Utilizzando del sangue fresco, riescono a riportare in vita Dracula nascosti nel loro laboratorio in un cimitero. Batman e Ruben scovano il nascondiglio del dottore grazie all'aiuto di Marta Banzon e lo sconfiggono utilizzando Dracula contro il suo stesso creatore."}
{"id": "6114521", "revid": "945903", "url": "https://it.wikipedia.org/wiki?curid=6114521", "title": "From Always to Now", "text": ""}
{"id": "6114527", "revid": "15756", "url": "https://it.wikipedia.org/wiki?curid=6114527", "title": "Antoine Chintreuil", "text": "\u00c8 considerato uno dei pi\u00f9 importanti precursori del movimento impressionista. Come paesaggista Chintreuil pu\u00f2 essere accostato ad artisti come\nEug\u00e8ne Boudin e Johan Barthold Jongkind e, in generale, alla Scuola di Barbizon.\nBiografia.\nLa giovinezza.\nAntoine Chintreuil era figlio di Georges Chintreuil, venditore di cappelli, e di Suzanne Claret, insegnante. In seguito alle invasioni straniere del 1814 e alla crisi economica che deriv\u00f2, il padre di Antoine non riusc\u00ec a riassestare le sue finanze. Sua moglie, allora, apr\u00ec una piccola scuola femminile a Pont-de-Vaux e diede lei stessa a suo figlio le prime nozioni scolastiche, prima di iscriverlo alla scuola cittadina. Il giovane Chintreuil, inoltre, ricevette delle lezioni di disegno da un vecchio amico di famiglia, acquisendo una solida impostazione. Alla morte della madre (1832) rest\u00f2 nella scuola di Pont-de-Vaux in qualit\u00e0 di insegnante di disegno. Trascorse quindi un periodo nel collegio di M\u00e2con, sempre come insegnante, finch\u00e9, tornato a Pont-de-Vaux, si dedic\u00f2 totalmente al disegno e alla pittura.\nGli inizi a Parigi.\nVerso il 1836, grazie alla modesta eredit\u00e0 lasciatagli da sua madre, Chintreuil tent\u00f2 l'avventura parigina. Agli inizi trov\u00f2 un posto come commesso di libreria e fece la conoscenza dei fratelli Desbrosses, di cui il primo, Joseph-Gabriel, era scultore e il secondo, L\u00e9opold, pittore e incisore. Dopo qualche tempo i tre artisti divennero amici inseparabili. Nel 1842 fu allievo di Paul Delaroche e, conosciuto Camille Corot dal quale fu fortemente influenzato, apprese la pittura en plein air ed inizi\u00f2 a praticarla frequentando Barbizon. Ma Chintreuil perse il posto di commesso: ormai senza pi\u00f9 risorse decise di dedicarsi unicamente all'arte, anche se ci\u00f2 gli cost\u00f2 un lungo periodo di privazioni e di estrema miseria. Nel 1846 la morte di Joseph-Gabriel Desbrosses fu per lui un'esperienza terribile. Si aggrapp\u00f2 ai suoi ideali di pittore e fece tesoro dei consigli di Camille Corot, pur non lavorando nell'atelier di quest'ultimo. Espose, comunque, per la prima volta al Salon del 1847 il suo quadro \"Paysage de la Butte Montmartre\", ed ebbe fortuna: i suoi lavori cominciarono ad interessare i collezionisti ed il pubblico. Finch\u00e9, due anni dopo, Jean-Alfred Desbrosses, il terzo dei fratelli Desbrosses (1835-1906) si trasfer\u00ec presso di lui e divenne suo allievo. Nel corso di questi anni Chintreuil dipinse circa trentatr\u00e9 quadri.\nIl periodo d'Igny.\nA cominciare dal 1850 e per sette anni, Chintreuil, sempre alla ricerca di nuovi paesaggi, quando iniziava la bella stagione partiva per dei soggiorni fuori citt\u00e0.\nSi rec\u00f2 in particolare a Igny, nell'Essonne, e nella valle del fiume Bi\u00e8vre. Durante questo periodo produsse circa centotrentotto quadri, ma le continue esposizioni al freddo dell'alba e all'umidit\u00e0 delle sere ne minarono la salute ed egli cadde gravemente ammalato. Il suo amico e allievo Desbrosses lo colm\u00f2 di attenzioni e lo assistette di continuo per farlo guarire, ma Chintreuil non si riprese mai completamente.\nLa convalescenza a Boves.\nNel 1856 Chintreuil complet\u00f2 la sua convalescenza a Boves, in Piccardia, dove pot\u00e9 realizzare ancora una quindicina di opere.\nIl periodo di Septeuil.\nA partire dal 1857, Chintreuil e il suo allievo, sempre conservando l\u2019atelier di \"rue de la Seine\" a Parigi, decisero di passare la bella stagione a Septeuil, nel borgo de La Tournelle, posto su un altopiano che domina la valle del fiume Vaucouleurs. Chintreuil segu\u00ec sempre il suo principio di dipingere la natura senza artfici, nella sua semplice bellezza.\nNel 1861 ottenne una medaglia d'argento all'Expo di Ginevra, mentre i tre lavori che present\u00f2 al Salon del 1873 furono rifiutati. Per questo egli compare fra i fondatori del \"Salon dei Rifiutati\". Ma all'Esposizione universale del 1867 ricevette una medaglia. I suoi quadri, \"l\u2019Ond\u00e9e\" del 1868 e \"l\u2019Espace\" del 1869, ottennero un gran successo. Il suo catalogo elenca duecento opere realizzate in quel periodo!\nChintreuil fu anche un pittore di marine: solo durante i suoi soggiorni a Boulogne-sur-Mer, F\u00e9camp e Dieppe, egli realizz\u00f2 infatti ventisei quadri di soggetto marinaro.\nNel 1870 fu insignito del titolo di Cavaliere della L\u00e9gion d\u2019honneur. Su richiesta del Municipio di Pont-de-Vaux, Jean Desbrosses esegu\u00ec il suo ritratto. All'inizio del 1873, Chintreuil torn\u00f2 ad ammalarsi assai gravemente. Ciononostante riusc\u00ec a terminare il suo capolavoro: \"Pioggia e sole\", quindi tent\u00f2 senza successo una cura termale. Ma era la fine: Chintreuil mor\u00ec nella sua casa di Septeuil e fu sepolto nel cimitero del Comune. Aveva 59 anni.\nDopo la morte.\nJean Desbrosses ordin\u00f2 una stele per la tomba di Chintreuil, e inoltre, nella primavera del 1874, egli ottenne che fosse dedicata all'artista una mostra presso l'\u00c9cole des beaux-arts di Parigi. Pubblic\u00f2 anche un album intitolato \"La vie et l\u2019\u0153uvre de Chintreuil\". L\u2019anno seguente, realizz\u00f2 una vendita di opere dell'artista che ebbe un grande successo. \"Pluie et Soleil\" fu il primo quadro di Chintreuil ad essere esposto al Louvre nel 1884.\nIl Museo Chintreuil ospita numerose opere dell'artista a Pont-de-Vaux, sua citt\u00e0 natale.\nJean Desbrosses mor\u00ec nel 1906 e, come sua moglie, \u00e8 sepolto nella stessa tomba di Chintreuil.\nOpere.\nOpere in collezioni pubbliche (elenco parziale)"}
{"id": "6114529", "revid": "71433", "url": "https://it.wikipedia.org/wiki?curid=6114529", "title": "Fotografia di strada", "text": ""}
{"id": "6114530", "revid": "1100311", "url": "https://it.wikipedia.org/wiki?curid=6114530", "title": "Ihor Plastun", "text": "Carriera.\nClub.\nInizia la sua carriera con l'Oblon, nel 2012 passa al Karpaty Lviv club che milita nella massima divisione (Ucraina).Nell'estate del 2016 passa ai bulgari del Ludogorets. Con la maglia del Ludogorets \u00e8 riuscito fino ad ora a collezionare 75 presenze mettendo a segno 4 goal. Igor ha vinto con il Ludogorets 2 campionati di Bulgaria."}
{"id": "6114531", "revid": "1959168", "url": "https://it.wikipedia.org/wiki?curid=6114531", "title": "Andr\u00e8 Harris", "text": ""}
{"id": "6114533", "revid": "1777452", "url": "https://it.wikipedia.org/wiki?curid=6114533", "title": "Episodi di Ash vs Evil Dead (seconda stagione)", "text": "La seconda stagione della serie televisiva Ash vs Evil Dead, composta da 10 episodi, \u00e8 stata trasmessa in prima visione negli Stati Uniti d'America dal 2 ottobre all'11 dicembre 2016 sul canale Starz.\nIn Italia, la stagione \u00e8 stata pubblicata in contemporanea con gli Stati Uniti dal 3 ottobre al 12 dicembre 2016 sul servizio streaming Infinity TV.\nL'antagonista principale della stagione \u00e8 Baal.\nA partire da questa stagione entra nel cast Michelle Hurd per poi uscirne alla fine.\nCasa.\nTrama.\nMentre Ash \u00e8 impegnato a godersi il suo pensionamento a Jacksonville tra alcool e feste insieme a Pablo e Kelly, viene attaccato da un demone evocato da Ruby.\nAsh (rimasto in possesso del pugnale Kandariano dall'ultimo scontro) decide di tornare alla sua citt\u00e0 natale Elk Grove con Pablo e Kelly.\nAsh non \u00e8 entusiasta della cosa, in citt\u00e0 lui \u00e8 stato soprannominato da tutti \"Ash ti sfascia\", perch\u00e9 visto come colpevole delle morti dei suoi amici quel giorno di 30 anni fa nel quale andarono nella casa nel bosco a fare una gita.\nTornato a casa sua incontra il padre Brock, un uomo rude sempre pronto a criticarlo, che non l'ha mai perdonato per la morte di sua sorella e rivede il suo ex amore Linda Bates, ormai sposata con lo sceriffo della citt\u00e0 Thomas Emery.\nIl gruppo si dirige al crematorio della citt\u00e0, dove incontrano Ruby che rivela di averli contattati perch\u00e9 i suoi figli l'hanno tradita e tentando di ucciderla ha perso la sua immortalit\u00e0.\nRuby si unisce cos\u00ec al gruppo gi\u00e0 formato da Ash, Pablo e Kelly.\nL'obitorio.\nTrama.\nRuby rivela al gruppo che ha nascosto il Necronomicon all'interno di un cadavere all'obitorio della citt\u00e0. Ash e Kelly decidono di andare recuperare il libro, mentre Pablo rimane con Ruby a casa di Brock (Pablo spera di far luce sulle visioni che continua a avere).\nMentre Ash recupera il Necronomicon, la sua vecchia insegnante di educazione fisica posseduta da un demone incontra in un appuntamento Brock (pensando di poter cos\u00ec aspettare il ritorno di Ash per poterlo uccidere).\nAsh torna a casa giusto in tempo per salvare il padre dal demone.\nNel frattempo Pablo scopre la verit\u00e0, le premonizioni che avverte sono frutto del legame avuto con il Necronomicon, e scopre assieme a Ruby che la ragione dietro all'ammutinamento dei figli \u00e8 Baal, un demone malvagio ed \"ex-marito\" di Ruby grazie al quale ha potuto generare la malefica stirpe. \nLa puntata finisce con due adolescenti che rubano l'auto di Ash con dentro il Necronomicon.\nL'ultima chiamata.\nTrama.\nNel tentativo di attirare gli adolescenti che hanno rubato la sua auto, Ash e il suo migliore amico Chet, escogitano un piano: organizzare una festa al bar per attirare tutti i ragazzi (tra cui i ladri), e riprendersi la macchina con il Necronomicon.\nIl piano tuttavia fallisce e uno dei ragazzi legge accidentalmente il Necronomicon permettendo al male di impossessarsi dell'auto che inizia a compiere una serie di omicidi. \nL'auto posseduta si dirige verso l'abitazione di Ash, dove uccide Brock investendolo proprio mentre il padre realizza la verit\u00e0 su suo figlio, e gli confessa di essere orgoglioso.\nCorsa infernale.\nTrama.\nL'auto posseduta continua la sua mattanza uccidendo uno a uno i ragazzi in ostaggio. Ash assieme a Chet e alla sua auto iniziano l'inseguimento della macchina indemoniata. \nNel frattempo, Ruby e Kelly tornano verso la roulotte di Ash per raccogliere le armi, dove Ruby rivela che Baal \u00e8 in grado di leggere nella mente e manipolare le persone. \nMentre Kelly e Ruby risalgono al crematorio per uccidere il resto della sua progenie, Ash e Chet proseguono l'inseguimento dell'auto demoniaca che nel frattempo ha rapito Pablo.\nLa corsa spericolata in macchina termina in una vecchia arena di demolition derby abbandonata.\nAsh riesce a liberare Pablo e dopo aver fermato l'auto gettano il libro all'interno del bagagliaio, nel quale si \u00e8 creato un portale per l'inferno, distruggendolo.\nL'avvento di Baal.\nTrama.\nBaal arrivato sulla Terra seduce un agente di polizia per vestirsi con la sua pelle. \nAsh viene arrestato per l'omicidio di uno dei ragazzi, ma viene liberato dalla sua cella da Baal (travestitosi con la pelle dell'agente). \nIl resto del gruppo si divide: Pablo, Kelly e Ruby si dirigono alla stazione di polizia per liberare Ash; mentre Lacey (la figlia di Linda e Thomas, che faceva parte del gruppo di ragazzi che aveva rubato l'auto a Ash) va con la madre alla ricerca di Thomas. \nPrima di andare a cercare il pugnale Kandariano, Ruby avverte il gruppo della capacit\u00e0 di Baal di travestirsi indossando la pelle delle persone, e informa il gruppo che tra loro potrebbe celarsi Baal. \nPablo si sente male e Emery vedendo le condizione di Pablo peggiorare, inizia a pensare che proprio lui sia Baal. Ruby inizia a esaminare Pablo, e dichiara che potrebbe essere la loro unica possibilit\u00e0 per fermare Baal.\nIntrappolati.\nTrama.\nAsh, Pablo, Kelly, Ruby, Linda, Chet e Lacey si barricano nella casa di Brock per restare al sicuro dato che i cittadini di Elk Grove vogliono uccidere Ash, da tutti ritenuto un pericolo, infatti la casa \u00e8 circondata dalla folla capeggiata da Thomas (in parte manipolato da Baal). Ruby con un rito cerca di materializzare sul corpo di Pablo le scritture del Necronomicon, cos\u00ec avranno la formula per riconfinare Baal all'Inferno, dato che tra Pablo e il Necronomicon si \u00e8 venuta a creare una convergenza. Il rito \u00e8 particolarmente doloroso ma Pablo resiste e sul suo corpo appaiono le scritture del libro, ma nel mentre il ragazzo aveva inavvertitamente invocato un demone che prende le sembianze di Cheryl, la defunta sorella di Ash, che uccide Chet. Tutta la folla vede il demone e Ash lo decapita con la motosega, gli abitanti di Elk Grove esultano capendo finalmente che Ash \u00e8 un eroe, ma poi si presenta Baal che cattura Ash.\nLa cura.\nTrama.\nAsh si risveglia in quello che sembra un istituto psichiatrico, l\u00ec c'\u00e8 Baal il quale afferma di essere uno psicanalista, e che i demoni non esistono. Il dottore cerca di convincere Ash che gli ultimi anni, tra cui la caccia ai demoni e il Necronomicon erano solo frutto dei suoi deliri, e che per anni \u00e8 stato all'istituto per farsi curare. Ash non crede a queste affermazioni convinto che si tratti di una delle manipolazioni di Baal, ma poi arriva Linda, che lo convince che tutto questo \u00e8 vero e che Ash ha dei problemi mentali. Alla fine Ash cede credendo veramente alle parole del dottore, ma in realt\u00e0 era tutta una messa in scena, infatti Baal ha piegato la volont\u00e0 di Ash che adesso far\u00e0 tutto quello che il demone gli dir\u00e0, quindi gli impartisce l'ordine di uccidere l'unico che per lui rappresenta una minaccia: Pablo.\nAsh ti sfascia.\nTrama.\nPablo, Ruby e Kelly vanno all'istituto alla ricerca di Ash, ma lui ora, sotto l'influenza di Baal, cerca di uccidere Pablo. In realt\u00e0 Linda \u00e8 stata costretta a fomentare le bugie del demone visto che a causa di Thomas lui tiene in ostaggio Lacey, la quale ora \u00e8 sotto il controllo di un demone, e uccide Thomas. Purtroppo Kelly, suo malgrado, si vede costretta a uccidere Lacey. Ash decide di giocare a carte scoperte rivelando a Baal che in realt\u00e0 non \u00e8 caduto sotto il suo controllo, aveva solo fatto finta per avvicinarsi a lui e averlo sotto tiro. Ash, Pablo, Kelly e Ruby affrontano Baal tutti insieme, infine Pablo recita la formula e confina Baal all'Inferno, ma non prima che il demone lo uccida tagliandolo in due.\nRitorno alla casa.\nTrama.\nAsh \u00e8 distrutto per la morte del suo amico; avendo come la sensazione che il cadavere di Pablo gli dia il consiglio di tornare indietro nel tempo per evitare che trovi il Necronomicon in quella casa, facendo s\u00ec che tutte le brutte esperienze avvenute vengano cancellate, Ash decide di tornare insieme a Kelly e Ruby nel 1982 usando una delle formule del Necronomicon scritte sul corpo di Pablo. Raggiungono la casa ma i problemi purtroppo non mancano infatti Ash deve vedersela con il professor Raymond Knowby.\nSecondo avvento.\nTrama.\nAncora nel 1982 Ash, Kelly e Ruby devono vedersela con la controparte del passato di quest'ultima, ancora cattiva, la quale uccide sia Raymond che il suo doppio venuto dal futuro. Sembra che comunque alcuni avvenimenti del passato stiano cambiando; infatti Pablo, il cui corpo era nel bagagliaio dell'auto, \u00e8 tornato in vita. Il gruppo di amici si appresta a tornare al presente ma in realt\u00e0 Pablo si rivela essere Baal, infatti Pablo non \u00e8 riuscito a riconfinarlo all'Inferno perch\u00e9 il suo spirito si era nascosto nel suo corpo prima che Baal lo uccidesse. Ash, facendo leva sulla vanit\u00e0 di Baal, lo sfida dentro la casa in un combattimento a mani nude, e se vincer\u00e0 Ash il suo amico Pablo torner\u00e0 in vita mentre Baal verr\u00e0 confinato all'Inferno insieme a Ruby e ai loro figli. Ash e Baal fanno un patto di sangue sul Necronomicon e dopo una lotta estenuante, dove Baal era avvantaggiato dall'uso dei suoi poteri, Ash alla fine lo sconfigge sigillandolo all'Inferno insieme a Ruby e ai loro figli, mentre la casa viene rasa al suolo dalle fiamme infernali e dalle sue ceneri emerge Pablo, tornato in vita. I tre amici tornano nel loro tempo dove molte cose sono cambiate, ora Ash e Linda stanno insieme, e inoltre la citt\u00e0 di Elk Grove considera Ash un eroe, ma Ruby, che adesso a causa del cambiamento nella linea temporale \u00e8 tornata a essere cattiva, guarda Ash da lontano facendo intendere che ha in serbo altre brutte sorprese per lui."}
{"id": "6114540", "revid": "121688110", "url": "https://it.wikipedia.org/wiki?curid=6114540", "title": "Kenny Lawson", "text": ""}
{"id": "6114543", "revid": "322321", "url": "https://it.wikipedia.org/wiki?curid=6114543", "title": "Maurice Piat", "text": "Biografia.\nMaurice Evenor Piat \u00e8 nato il 19 luglio 1941 a Moka, omonimo distretto e diocesi di Port-Louis, nella parte centro-occidentale dell'isola di Mauritius.\nVentinovenne, ha ricevuto l'ordinazione sacerdotale il 2 agosto 1970 per la Congregazione dello Spirito Santo, per imposizione delle mani di monsignor Jean Marg\u00e9ot, vescovo di Port-Louis.\nMinistero episcopale.\nIl 21 gennaio 1991 papa Giovanni Paolo II lo ha nominato, quarantanovenne, vescovo coadiutore di Port-Louis. Ha ricevuto la consacrazione episcopale il successivo 19 maggio, presso lo Stadio \"Marie Reine de la Paix\" a Port Louis, per imposizione delle mani del cardinale Marg\u00e9ot, ordinario diocesano, assistito dai co-consacranti monsignori Gilbert Aubry, vescovo di Saint-Denis-de-La R\u00e9union, Alphonsus Mathias, arcivescovo metropolita di Bangalore, e Maurice No\u00ebl L\u00e9on Couve de Murville, arcivescovo metropolita di Birmingham. Come suo motto episcopale il neo vescovo Piat ha scelto \"Pousse vers le large\", che tradotto vuol dire \"Spinto verso il largo\".\nIl 15 febbraio 1993, dopo l'accettazione della rinuncia per raggiunti limiti d'et\u00e0 del settantasettenne cardinale Marg\u00e9ot, \u00e8 succeduto per coadiutoria come vescovo di Port-Louis, all'et\u00e0 di cinquantuno anni.\nNel 1996 \u00e8 stato eletto presidente della Conferenza Episcopale dell'Oceano Indiano per un mandato di un triennio, venendo confermato nuovamente nel 1999 e terminando l'incarico nel 2002. \u00c8 stato rieletto presidente della stessa assemblea nel 2013, mantenendo tale ruolo sino al settembre 2016.\nCardinalato.\nIl 9 ottobre 2016, durante l'Angelus, papa Francesco ha annunciato la sua creazione a cardinale nel concistoro del 19 novembre seguente; \u00e8 il secondo porporato mauriziano nella storia della Chiesa, dopo il suo diretto predecessore Jean Marg\u00e9ot. Durante la cerimonia, svoltasi nella Basilica di San Pietro in Vaticano, il Pontefice gli ha conferito la berretta, l'anello cardinalizio ed il titolo presbiterale di Santa Teresa al Corso d'Italia; il titolo era vacante dal 17 agosto 2015, giorno della morte del cardinale L\u00e1szl\u00f3 Paskai, O.F.M., arcivescovo emerito di Esztergom-Budapest. Ha preso possesso della sua chiesa titolare in una celebrazione svoltasi il 25 novembre 2018 alle ore 10:30.\nNell'ottobre del 2019 accoglie papa Francesco, in visita nelle Mauritius.\nIl 19 luglio 2021 compie ottanta anni ed esce dal novero dei cardinali elettori.\nGenealogia episcopale.\nLa genealogia episcopale \u00e8:"}
{"id": "6114544", "revid": "619191", "url": "https://it.wikipedia.org/wiki?curid=6114544", "title": "Cheer Boys!", "text": ""}
{"id": "6114545", "revid": "124123", "url": "https://it.wikipedia.org/wiki?curid=6114545", "title": "Henri de Chastelard de Sali\u00e8res", "text": "Fu colonnello comandante del Reggimento Carignan-Sali\u00e8res nella Nuova Francia. Era figlio di Alexandre de Chastelard e di Caterina de Laigue.\nBiografia.\nHenri de Chastelard nasce nel castello paterno a Hauterives nel dipartimento della Dr\u00f4me. Arruolatosi nell'esercito di Francia, ne divenne ufficiale.\nNel 1630 il re Luigi XIII crea un reggimento composto essenzialmente da guardie del re e posto sotto il comando di Henri Chastelard de Sali\u00e8re. Questo reggimento segue Luigi XIII nelle guerre contro i Savoia. Nel corso delle campagne militari in Italia il reggimento si batte al fianco del reggimento di Carignano.\nIl reggimento Carignan-Sali\u00e8res fu formato con la fusione del reggimento di Sali\u00e8res, che era stato creato durante la guerra dei trent'anni, e del reggimento di Carignano, che era stato creato nel 1644 in Piemonte. La fusione ebbe luogo nel 1658, mentre il reggimento combatteva in Europa.\nNel dicembre 1664, il Sali\u00e8re riceve l'ordine di condurre il suo reggimento a La Rochelle, in previsione di un imbarco per la Nuova Francia. Egli s'imbarca al porto di La Rochelle il 13 maggio 1665 sulla nave \"Aigle d\u2019Or\" e giunge in Canada il 18 agosto di quell'anno, sbarcando quindi nella citt\u00e0 di Qu\u00e9bec.\nNell'ottobre 1665, Henri de Chastelard de Sali\u00e8res, sotto il comando di Alexandre de Prouville, del reggimento di Carignano-Sali\u00e8res, fa edificare il forte Santa Teresa al fine di rafforzare la linea di difesa meridionale della Nuova Francia di fronte alla minaccia degli Irochesi. \nIl 14 settembre 1666 prende parte alla spedizione contro i Mohawk.\nHenri de Chastelard rientra in Francia nell'autunno 1668 e si dimette il 23 maggio 1677. Muore il 22 luglio 1680 a Parigi e la sua salma viene inumata nella chiesa di Saint-Sulpice.\nDiscendenza.\nHenri ebbe una figlia, Claudine de Chastelard."}
{"id": "6114546", "revid": "83709686", "url": "https://it.wikipedia.org/wiki?curid=6114546", "title": "Nunilone di Cordova", "text": ""}
{"id": "6114547", "revid": "619191", "url": "https://it.wikipedia.org/wiki?curid=6114547", "title": "Miss Bernard said", "text": ""}
{"id": "6114548", "revid": "123321061", "url": "https://it.wikipedia.org/wiki?curid=6114548", "title": "Patrick D'Rozario", "text": "Biografia.\nPatrick D'Rozario \u00e8 nato il 1\u00ba ottobre 1943 nel villaggio di Padrishbpur, divisione di Barisal ed arcidiocesi di Chattogram, nella parte meridionale del Bangladesh.\nVentinovenne, ha ricevuto l'ordinazione sacerdotale l'8 ottobre 1972 per la Congregazione di Santa Croce, nel villaggio natale, per imposizione delle mani di monsignor Joachim J. Rozario, C.S.C., vescovo di Chittanong.\nMinistero episcopale.\nIl 21 maggio 1990, con la bolla pontificia \"Quo aptius\", papa Giovanni Paolo II ha eretto la diocesi di Rajshahi, scorporandone il territorio dalla diocesi di Dinajpur; contestualmente lo ha nominato, quarantaseienne, primo vescovo della nuova sede. Ha ricevuto la consacrazione episcopale il successivo 12 settembre, presso la Chiesa di Nostra Signora di Lourdes a Bonarpara Haroa, per imposizione delle mani di monsignor Theotonius Gomes, C.S.C., vescovo di Dinajpur, assistito dai co-consacranti monsignori Michael Rozario, arcivescovo metropolita di Dacca, e Piero Biggio, arcivescovo titolare di Otricoli e pro-nunzio apostolico in Bangladesh. Come suo motto episcopale il neo vescovo D'Rozario ha scelto \"Communionem contemplari\", che tradotto vuol dire \"Contemplare la Comunione\".\nIl 3 febbraio 1995 papa Wojty\u0142a lo ha trasferito, cinquantunenne, alla sede di Chittagong; \u00e8 succeduto al sessantatreenne monsignor Joachim J. Rozario, dimissionario per motivi di salute e che gi\u00e0 lo aveva ordinato sacerdote. Ha preso possesso dell'arcidiocesi, nella cattedrale di Nostra Signora del Santo Rosario a Chittagong, il successivo 21 aprile.\nIl 25 novembre 2010 papa Benedetto XVI lo ha promosso, sessantasettenne, arcivescovo coadiutore di Dacca. Il 22 ottobre 2011, dopo l'accettazione della rinuncia per motivi d'et\u00e0 del settantacinquenne monsignor Paulinus Costa, \u00e8 succeduto per coadiutoria alla guida della sede metropolitana nella capitale bengalese. Il 29 giugno 2012, giorno della solennit\u00e0 dei Santi Pietro e Paolo, si \u00e8 recato presso la basilica di San Pietro in Vaticano, dove il pontefice gli ha imposto il pallio, simbolo di comunione tra la Santa Sede e il metropolita.\nNel dicembre 2011 \u00e8 stato eletto presidente della Conferenza dei Vescovi Cattolici del Bangladesh, succedendo anche in questo incarico a monsignor Costa.\nCardinalato.\nIl 9 ottobre 2016, durante l'Angelus, papa Francesco ha annunciato la sua creazione a cardinale nel concistoro del 19 novembre seguente; \u00e8 il primo porporato bengalese nella storia della Chiesa. Durante la cerimonia, svoltasi nella basilica di San Pietro in Vaticano, il pontefice gli ha conferito la berretta, l'anello cardinalizio ed il titolo presbiterale di Nostra Signora del Santissimo Sacramento e Santi Martiri Canadesi; il titolo era vacante dall'8 aprile 2015, giorno della morte del cardinale Jean-Claude Turcotte, arcivescovo emerito di Montr\u00e9al. Ha preso possesso della sua chiesa titolare in una celebrazione svoltasi il 13 maggio successivo alle ore 18:00.\nHa accolto papa Francesco durante il suo viaggio apostolico in Bangladesh, dal 30 novembre al 2 dicembre 2017.\nIl 30 settembre 2020 papa Bergoglio ha accettato la sua rinuncia dal governo pastorale dell'arcidiocesi di Dacca per raggiunti limiti d'et\u00e0, ai sensi del can. 401 \u00a7 1 del Codice di diritto canonico, divenendo arcivescovo emerito; gli \u00e8 succeduto monsignor Bejoy Nicephorus D'Cruze, O.M.I, trasferito dalla sede di Sylhet.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114550", "revid": "83709695", "url": "https://it.wikipedia.org/wiki?curid=6114550", "title": "Alodia di Cordova", "text": ""}
{"id": "6114551", "revid": "339392", "url": "https://it.wikipedia.org/wiki?curid=6114551", "title": "Renai b\u014dkun", "text": ""}
{"id": "6114552", "revid": "729019", "url": "https://it.wikipedia.org/wiki?curid=6114552", "title": "George Moala", "text": "Biografia.\nMoala fece il suo debutto nel rugby professionistico con la maglia di Auckland nella partita contro Wellington valida per il National Provincial Championship del 2011; nel novembre dello stesso anno fu inserito, dall'allora allenatore dei Blues Pat Lam, nella squadra scelta per disputare il Super Rugby 2012. Nel 2015 sotto la guida tecnica di John Kirwan, all'epoca allenatore dei Blues, Moala fu spostato permanentemente da tre quarti ala a tre quarti centro, posizione che tuttora occupa. Nello stesso anno giunse alla finale di National Provincial Championship con Auckland, segnando dieci mete e venendo nominato miglior giocatore del torneo.\nMoala inizialmente rappresent\u00f2 la nazionale giovanile tongana nel Campionato mondiale giovanile di rugby 2009 e nel Campionato mondiale giovanile di rugby 2010. Nel 2015, per\u00f2, accett\u00f2 la convocazione con gli All Blacks ed esord\u00ec nella partita, disputatasi nel luglio dello stesso anno, contro Samoa segnando una meta. Successivamente, nel giugno 2016, scese in campo nell'ultima sfida del tour della nazionale gallese in Nuova Zelanda, anche qui segnando una meta. Gioc\u00f2, subentrando dalla panchina, l'incontro con i Sudafrica valido per l'ultima giornata del The Rugby Championship 2016.\nMoala, insieme al fratello, fu condannato nel 2015 per aggressione e dovette pagare una sanzione di 2500 dollari; i fatti incriminati risalgono al dicembre 2012 quando il giocatore fu coinvolto in una rissa all'interno di un bar."}
{"id": "6114554", "revid": "481666", "url": "https://it.wikipedia.org/wiki?curid=6114554", "title": "Triple Trouble", "text": ""}
{"id": "6114556", "revid": "1935652", "url": "https://it.wikipedia.org/wiki?curid=6114556", "title": "Carlos Aguiar Retes", "text": "Biografia.\nNato a Tepic il 9 gennaio 1950, secondo di sei figli.\nFormazione e ministero sacerdotale.\nEntra in seminario nel 1963.\nIl 24 dicembre 1971 \u00e8 ordinato diacono, mentre il 22 aprile 1973 presbitero, nella cattedrale di Tepic, dal vescovo Adolfo Antonio Su\u00e1rez Rivera per la diocesi di Tepic.\nNel 1974 studia a Roma al Pontificio Collegio Pio Latinoamericano, dove ottiene una laurea in sacra scrittura al Pontificio Istituto Biblico. Nel 1978 diventa rettore del seminario diocesano di Tepic. Ottiene un dottorato in teologia biblica alla Pontificia Universit\u00e0 Gregoriana nel 1991.\nMinistero episcopale e cardinalato.\nVescovo di Texcoco.\nIl 28 maggio 1997 papa Giovanni Paolo II lo nomina vescovo di Texcoco; succede a Magin Camerino Torreblanca Reyes, dimessosi per raggiunti limiti di et\u00e0. Il 29 agosto successivo riceve l'ordinazione episcopale dal cardinale Adolfo Antonio Su\u00e1rez Rivera, coconsacranti i vescovi Magin Camerino Torreblanca Reyes e Alfonso Humberto Robles Cota.\nNel 2000 viene eletto segretario generale Consiglio episcopale latinoamericano, carica che ricopre fino al 2003 quando viene eletto primo Vicepresidente. Dal 2006 al 2012 \u00e8 anche presidente della Conferenza episcopale del Messico.\nArcivescovo di Tlalnepantla.\nIl 5 febbraio 2009 \u00e8 nominato arcivescovo metropolita di Tlalnepantla da papa Benedetto XVI; succede a Ricardo Guizar Dias, dimessosi per raggiunti limiti di et\u00e0. Dal 2011 al 2015 \u00e8 presidente del CELAM.\nIl 9 ottobre 2016 papa Francesco ne annuncia la creazione a cardinale nel concistoro del 19 novembre, dove viene creato cardinale presbitero dei Santi Fabiano e Venanzio a Villa Fiorelli. Il 14 gennaio 2017 \u00e8 nominato membro della Pontificia commissione per l'America Latina, mentre l'11 giugno seguente prende possesso del titolo cardinalizio.\nArcivescovo di Citt\u00e0 del Messico.\nIl 7 dicembre 2017 papa Francesco lo nomina arcivescovo metropolita di Citt\u00e0 del Messico; succede al cardinale Norberto Rivera Carrera, dimessosi per raggiunti limiti di et\u00e0. In quanto arcivescovo di Citt\u00e0 del Messico \u00e8 anche primate del Messico. Il 5 febbraio 2018 prende possesso dell'arcidiocesi. Il 29 settembre 2021 \u00e8 stato nominato membro della Congregazione per l'educazione cattolica.\nOltre alla lingua spagnola, parla fluentemente anche l'inglese, l'italiano, il tedesco e il francese.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114557", "revid": "1935652", "url": "https://it.wikipedia.org/wiki?curid=6114557", "title": "Anthony Soter Fernandez", "text": "Biografia.\nAnthony Soter Fernandez \u00e8 nato il 22 aprile 1932 a Sungai Petani, diocesi di Penang e Stato federato di Kedah, nella parte nord-occidentale della Malesia.\nHa ricevuto l'ordinazione sacerdotale il 10 dicembre 1966 presso la cattedrale dell'Assunzione di Maria Vergine a Penang; si \u00e8 incardinato, trentaquattrenne, come presbitero della medesima diocesi.\nMinistero episcopale.\nIl 29 settembre 1977 papa Paolo VI lo ha nominato, quarantacinquenne, 3\u00ba vescovo di Penang; \u00e8 succeduto a Gregory Yong, precedentemente nominato arcivescovo di Singapore. Ha ricevuto la consacrazione episcopale il 17 febbraio 1978, presso il \"General College\" a Penang, per imposizione delle mani di monsignor Yong, assistito dai co-consacranti monsignori James Chan Soon Cheong, vescovo di Melaka-Johor, e Anthony Lee Kok Hin, vescovo di Miri; ha preso possesso della diocesi durante la stessa celebrazione. Come suo motto episcopale il neo vescovo Fernandez ha scelto \"Keadilan dan keamanan\", che tradotto vuol dire \"Giustizia e pace\".\nIl 2 luglio 1983 papa Giovanni Paolo II lo ha nominato, cinquantunenne, 2\u00ba arcivescovo metropolita di Kuala Lumpur; \u00e8 succeduto al settantatreenne Dominic Vendargon, dimissionario per raggiunti limiti d'et\u00e0. Il 10 novembre seguente ha preso possesso dell'arcidiocesi, nella cattedrale di San Giovanni.\nDal 1987 al 1990 \u00e8 stato presidente della Conferenza dei vescovi cattolici di Malesia, Singapore e Brunei; ha ricoperto nuovamente tale ufficio dal 2000 al 2003.\nIl 24 maggio 2003 papa Wojty\u0142a ha accettato la sua rinuncia dal governo pastorale dell'arcidiocesi di Kuala Lumpur per motivi di salut, eai sensi del can. 401 \u00a7 2 del Codice di diritto canonico, divenendo arcivescovo emerito all'et\u00e0 di settantuno anni; gli \u00e8 succeduto monsignor Murphy Nicholas Xavier Pakiam, trasferito dalla sede titolare di Cunavia e dall'ufficio di ausiliare della medesima arcidiocesi. Si \u00e8 ritirato nel seminario maggiore di Penang, dove si \u00e8 dedicato alla formazione dei sacerdoti come direttore spirituale.\nCardinalato.\nIl 9 ottobre 2016, durante l'Angelus, papa Francesco ha annunciato la sua creazione a cardinale nel concistoro del 19 novembre seguente; \u00e8 il primo porporato malese nella storia della Chiesa. Avendo gi\u00e0 ottantaquattro anni al momento dell'annuncio, non ha avuto il diritto di entrare in conclave e di essere membro dei dicasteri della Curia romana, in conformit\u00e0 all'art. II \u00a7 1-2 del motu proprio \"Ingravescentem Aetatem\". Durante la cerimonia, svoltasi nella basilica di San Pietro in Vaticano, il pontefice gli ha conferito la berretta, l'anello cardinalizio ed il titolo presbiterale di Sant'Alberto Magno, istituito durante lo stesso concistoro. Ha preso possesso della sua chiesa titolare in una celebrazione svoltasi due giorni dopo, il 21 novembre.\nColpito da un cancro alla lingua nel novembre 2019, \u00e8 deceduto il 28 ottobre 2020, all'et\u00e0 di ottantotto anni, presso la Casa \"San Francesco Saverio\" per gli anziani a Cheras, presso Kuala Lumpur. In seguito ai solenni funerali celebrati il 31 ottobre alle ore 10.30 locali dall'arcivescovo metropolita Julian Leow Beng Kim presso la cattedrale di San Giovanni, \u00e8 stato sepolto nella cripta della cattedrale stessa accanto al suo predecessore Dominic Vendargon.\nAl momento della sua morte era l'unico cardinale ad appartenere al ramo di genealogia episcopale che inizia con l'arcivescovo Fran\u00e7ois de Bovet.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114558", "revid": "599013", "url": "https://it.wikipedia.org/wiki?curid=6114558", "title": "Mohammed Adel Hasan", "text": "Carriera.\nNazionale.\nHa esordito in Nazionale il 30 maggio 2015 nella partita Bahrain-Oman (0-0)."}
{"id": "6114559", "revid": "599013", "url": "https://it.wikipedia.org/wiki?curid=6114559", "title": "Kumaahran Sathasivam", "text": "Carriera.\nClub.\nNel 2015 gioca all'Harimau Muda. Nel 2016 passa al Penang.\nNazionale.\nDebutta in Nazionale il 29 agosto 2015, in Malesia-Bangladesh (0-0)."}
{"id": "6114560", "revid": "158913", "url": "https://it.wikipedia.org/wiki?curid=6114560", "title": "J. M. Masson", "text": ""}
{"id": "6114561", "revid": "1684799", "url": "https://it.wikipedia.org/wiki?curid=6114561", "title": "John Ribat", "text": "Biografia.\nNasce il 9 febbraio 1957 a Volavolo, sull'isola della Nuova Britannia, in Papua Nuova Guinea.\nFrequenta il seminario minore a Ulapia ed entra nella congregazione dei Missionari del Sacro Cuore di Ges\u00f9, dove emette i primi voti nel 1979. Studia filosofia e teologia nel seminario di Bomana.\nOrdinato sacerdote nel 1985, fino al 1991 esercita il suo ministero in varie parrocchie della diocesi di Bereina, per poi partire per la formazione a Manila. Tra il 1998 e il 2000 \u00e8 maestro dei novizi.\nIl 30 ottobre 2000 papa Giovanni Paolo II lo nomina vescovo ausiliare di Bereina, titolare di Macriana Minore. Riceve la consacrazione episcopale l'11 febbraio 2001 da mons. G\u00e9rard Joseph Deschamps, vescovo di Bereina, co-consacranti mons. Brian Barnes e mons. Benedetto To Varpin. Il 12 febbraio 2002 diventa vescovo di Bereina.\nNominato da papa Benedetto XVI arcivescovo coadiutore di Port Moresby il 16 aprile 2007, succede a mons. Barnes il 26 marzo 2008. Dal 2011 al 2014 \u00e8 presidente della Conferenza Episcopale di Papua Nuova Guinea e Isole Salomone e dal 2014 all'ottobre 2016 presidente della Federazione delle conferenze dei vescovi cattolici dell'Oceania.\nNel 2016, \u00e8 insignito dell'Ordine dell'Impero Britannico.\nIl 9 ottobre 2016 papa Francesco ne annuncia la creazione a cardinale nel concistoro del 19 novembre. Al momento della nomina \u00e8 il primo cardinale di Papua Nuova Guinea.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114562", "revid": "1305772", "url": "https://it.wikipedia.org/wiki?curid=6114562", "title": "Phantasy Star Online 2", "text": " \u00e8 un videogioco della serie \"Phantasy Star\" sviluppato da Sonic Team e pubblicato da SEGA per Microsoft Windows il 4 luglio 2012, per PlayStation Vita il 28 febbraio 2013 e per PlayStation 4 il 20 aprile 2016. La versione semplificata per smartphone, intitolata \"Phantasy Star Online 2es\", \u00e8 stata pubblicata per Android il 7 aprile 2014 e per iOS il 14 maggio 2014. \u00c8 stata annunciata una versione per Nintendo Switch, \"Phantasy Star Online 2: Cloud\", prevista per il 2018. Dal gioco sono stati tratti una serie TV anime, un manga, una light novel, dei drama CD e lo spin-off \"Phantasy Star Nova\" per PlayStation Vita.\nTrama.\nIn un universo alternativo, dove non esiste la Terra, gli esseri umani vivono nelle navi spaziali della flotta Oracle, che ha lo scopo di proteggere l'universo dalla minaccia della \"Profound Darkness\" (Profonda oscurit\u00e0). Per questa ragione viene fondata l'organizzazione ARKS. I membri della ARKS hanno l'incarico di esplorare i pianeti appena scoperti per raccogliere informazioni. Inoltre sono in grado di manipolare i Fotoni, l'unico modo per sconfiggere i mostri creati dalla Profound Darkness, i Darker.\nModalit\u00e0 di gioco.\nCreazione del personaggio.\nAll'inizio del gioco il giocatore pu\u00f2 creare il proprio personaggio scegliendone razza, sesso e classe iniziale. Pu\u00f2 personalizzarne anche le caratteristiche fisiche, come occhi, viso, capelli e altezza.\nClassi.\nOgni classe ha accesso ad abilit\u00e0 specifiche e pu\u00f2 utilizzare tre o quattro tipi di armi differenti. Procedendo nel gioco \u00e8 possibile impostare anche una sottoclasse per poterne usare le abilit\u00e0 e ricevere potenziamenti. Il personaggio ha accesso a tutte le classi, potendo decidere di cambiarla in ogni momento, e raggiungendo il massimo livello con ognuna si ottiene un aumento permanente di alcune statistiche. Le classi disponibili all'inizio sono: Hunter, Fighter, Ranger, Gunner, Force, Techer, Braver, Bouncer e Summoner. Lo Hero \u00e8 l'unica classe che non pu\u00f2 avere una sottoclasse n\u00e9 pu\u00f2 essere impostata come tale, ed \u00e8 sbloccabile solo dopo aver raggiunto determinati obiettivi.\nMondo di gioco.\nI personaggi dei giocatori si trovano nelle navi della Oracle (rappresentanti i server di gioco) e possono comunicare e interagire solo con gli altri presenti sulla stessa nave. \nLa lobby \u00e8 divisa in diverse aree: le due principali sono la \"Gate Area\" (Area del gate) e la \"Shop Area\" (Area dei negozi). La Shop Area \u00e8 la parte dove con i meseta (la valuta del gioco) i personaggi possono comprare equipaggiamento, dischi delle abilit\u00e0, oggetti di supporto, arredamenti per la propria stanza e accessori estetici. \u00c8 anche possibile potenziare le proprie armi e armature. \nNella Gate Area si trovano i \"Quest Counter\" (Sportelli delle missioni), da cui \u00e8 possibile accettare le missioni disponibili. Per ognuna \u00e8 presente una descrizione del pianeta dove si svolger\u00e0, dei Darker presenti e delle ricompense ottenibili. Una volta accettate, bisogna entrare nello Space Gate, e da l\u00ec raggiungere il pianeta designato. In entrambe le aree \u00e8 possibile interagire coi vari PNG e accettare i loro Client Order, missioni facoltative da completare in aggiunta a quelle principali.\nCombattimento.\nIl combattimento ha elementi tipici degli action RPG e degli sparatutto in terza persona, a seconda dell'arma e del tipo visuale scelta. Si utilizzano attacchi base e due tipi di abilit\u00e0, le Photon Arts (abilit\u00e0 di combattimento) e le Tecniche (abilit\u00e0 basate sugli elementi, simili a magie). Le Tecniche possono essere usate solo dalle classi Force, Techer, Bouncer e Summoner. Ogni abilit\u00e0 consuma una certa quantit\u00e0 di Photon Points (PP), che si possono ripristinare usando gli attacchi base o abilit\u00e0 che ne permettono il recupero. Durante il combattimento \u00e8 possibile scegliere che arma utilizzare tra quelle equipaggiate dal personaggio. A ciascuna arma \u00e8 collegata una palette di abilit\u00e0 che pu\u00f2 essere modificata prima e durante le missioni, scegliendo tra Photon Arts, Tecniche e oggetti di supporto disponibili. A un certo punto del gioco \u00e8 possibile ottenere un Mag, un piccolo robot che fa da supporto e pu\u00f2 essere nutrito con vari oggetti per potenziare le statistiche del proprio personaggio. Il Mag permette anche di utilizzare un'abilit\u00e0 chiamata Photon Blast, che pu\u00f2 essere attivata quando la barra Blast Gauge \u00e8 completa. Questa abilit\u00e0 evoca una creatura che attacca i Darker per un certo lasso di tempo. \u00c8 possibile partecipare alle missioni in gruppi di massimo quattro personaggi (sia giocatori che personaggi di supporto controllati dall' IA), ma esistono aree dei pianeti visitabili in cui possono essere presenti anche altri gruppi, fino a un massimo di dodici giocatori. Sconfiggendo i Darker si ottengono oggetti, meseta e Punti Esperienza (Exp), che permettono di salire di livello. Salendo di livello aumentano le statistiche del personaggio e si guadagnano Punti Abilit\u00e0 (AP), da usare per imparare abilit\u00e0 di supporto.\nColonna sonora.\nLa colonna sonora \u00e8 stata composta da Hideaki Kobayashi, Hidekuni Horita, Mitsuharu Fukuyama, Tadashi Kinukawa, Chihiro Aoki, Kenichi Tokoi e Izuho Numata. \u00c8 raccolta in 6 volumi, usciti tra il 2013 e il 2017, per un totale di 23 CD.\nSviluppo.\nIn un'intervista del 2013, il direttore operativo della SEGA Naoya Tsurumi afferm\u00f2 che l'azienda prefer\u00ec usare un modello di distribuzione free to play rispetto alla classica distribuzione fisica per via della \"richiesta in un mercato in fase trasformazione\", e che questa fu una delle ragioni del successo del gioco. Inoltre disse che avrebbero voluto usare questo modello anche per prodotti futuri.\nPer lo sviluppo del gioco sono serviti cinque anni in cui la SEGA ha \"rimosso tutti i freni\". Nel settembre 2011 il produttore Satoshi Sakai dichiar\u00f2 che l'uscita, programmata per quello stesso anno, sarebbe stata posticipata al 2012 per via dei problemi sorti durante l'alpha di agosto. Nel 2012 vennero annunciate le versioni per PlayStation Vita e per smartphone. Inoltre venne confermato che il gioco sarebbe stato free to play per tutte le versioni. Dopo un periodo di Pre-Open Beta e Open Beta \u00e8 stato pubblicato il gioco completo su PC.\nCol tempo sono state distribuite le varie espansioni chiamate Episodi, che portavano nuovi contenuti e aggiunte alla trama principale: nell'Episodio 2 vennero aggiunti la razza Dewman, la classe Braver, gli archi e le katana; nel 3 il Bouncer, le doppie lame, gli stivali jet e la Casino Area; nel 4 il Summoner col suo sistema dei pet e missioni sul pianeta Terra; nel 5 il Hero e le Buster Quest, missioni con caratteristiche simili ai giochi tower defense.\nDistribuzione.\nIn Giappone il gioco \u00e8 stato distribuito in digitale e con una versione retail contenente diversi bonus aggiuntivi per il proprio personaggio.\nSEGA annunci\u00f2 che nei primi mesi del 2013 avrebbe portato \"Phantasy Star Online 2\" in Nord America e in Europa, rilasciando anche un trailer sul suo canale Youtube. Nel 2014 scrisse su Twitter che, anche se il gioco era stato rimandato, i lavori stavano procedendo. Al momento non ci sono altri aggiornamenti riguardo a un rilascio in occidente.\nIl 28 marzo 2014 Asiasoft, azienda distributrice di giochi online, scrisse sulla sua pagina Facebook di \"Phantasy Star Online 2\" la data d'inizio della beta in lingua inglese, che sarebbe stata disponibile nel sud-est asiatico tra il 10 e il 13 aprile. I giocatori avrebbero potuto accedere alla beta tramite codici distribuiti dai manager della stessa Asiasoft. Il server vennero aperti il 29 maggio, ma il supporto venne interrotto il 26 maggio 2017.\nAltri media.\nAnime.\nIl 7 gennaio 2016 \u00e8 andata in onda la serie TV anime \"Phantasy Star Online 2 The Animation\", prodotta dalla Telecom Animation Film. \u00c8 stata diretta da Keiichir\u014d Kawaguchi e sceneggiata da Mitsutaka Hirota.\nLa serie segue una storia originale, ambientata sulla Terra nel 2017. Itsuki Tachibana \u00e8 un bravo studente che non ha interesse per i videogiochi, ma, suo malgrado, viene invitato dalla presidentessa del consiglio degli studenti Rina Izumi a giocare al gioco del momento: \"Phantasy Star Online 2\". La Seiga Academy, scuola dove studiano i due ragazzi, tiene sotto controllo il gioco per capire se ha una cattiva influenza sugli studenti, ma Rina vuole dimostrare che invece si pu\u00f2 giocare e ottenere comunque buoni voti, usando Itsuki come esempio. \nColonna sonora.\nLa colonna sonora \u00e8 stata composta da Takashi \u014cmama.\nSigla di apertura\nSigla di chiusura\nLight novel.\nUna light novel intitolata \"Phantasy Star Online 2 Side Stories\" \u00e8 stata pubblicata ufficialmente il 16 giugno 2014, mentre alcune copie sono state distribuite in anteprima durante il Phantasy Star Festa 2014 il giorno precedente.\nDrama CD.\nI drama CD narrano le vicende dei vari personaggi del gioco.\nManga.\nIl 25 febbraio 2017 \u00e8 iniziata la serializzazione del manga \"Phantasy Star Online 2 Episode 0\", scritto e disegnato da Kiyu Kibako. I sei capitoli sono stati raccolti in un volume unico il 25 luglio 2017.\nLa storia \u00e8 ambientata 11 anni prima degli eventi del gioco. Melphonshina, una newman di 18 anni, \u00e8 intenta a combattere dei Darker su un pianeta misterioso insieme al suo compagno Gettemhart, umano di 18 anni. Ad un tratto compare una misteriosa ragazza dai capelli bianchi, che la accusa di essere una Dark Falz, un Darker dall'aspetto umano.\nAccoglienza.\nIl gioco ha vinto il premio \"Rookie of the year\" ai WebMoney Award 2012, e Famits\u016b ha assegnato alla versione per PlayStation Vita il punteggio di 33/40.\nNel corso del tempo milioni di utenti hanno registrato i propri account di gioco: nel marzo del 2013 se ne sono registrati pi\u00f9 di 2,5 milioni, nell'agosto del 2015 pi\u00f9 di 3,5 milioni e nel settembre del 2016 4,5 milioni. Nel gennaio del 2018 SEGA ha annunciato che la versione per PlayStation Vita ha raggiunto gli 1,5 milioni di download.\n\"Phantasy Star Nova\".\n \u00e8 lo spin-off di \"Phantasy Star Online 2\" per PlayStation Vita. \u00c8 stato sviluppato da tri-Ace e pubblicato da SEGA il 27 novembre 2014. Il gioco \u00e8 ambientato sul pianeta Machia, dove non \u00e8 possibile utilizzare il potere dei Fotoni ma \u00e8 presente un nuovo tipo di energia, il Gran. Con \"Phantasy Star Online 2\" condivide il sistema di creazione dei personaggi e alcune classi, ma presenta delle differenze, tra cui la Modalit\u00e0 storia da giocatore singolo basata su missioni da completare, nuovi personaggi, due nuovi tipi di arma chiamati Halo e Pile e la classe Buster, in grado di usare tutte le armi e tutte le abilit\u00e0."}
{"id": "6114563", "revid": "599013", "url": "https://it.wikipedia.org/wiki?curid=6114563", "title": "Muhammadjon Rakhimov", "text": "Carriera.\nNazionale.\nHa esordito in Nazionale il 27 agosto 2016 nella partita Tagikistan-Siria (0-0)."}
{"id": "6114569", "revid": "76963", "url": "https://it.wikipedia.org/wiki?curid=6114569", "title": "Ernest Simoni", "text": "Biografia.\nErnest Simoni \u00e8 nato il 18 ottobre 1928 a Troshan, prefettura e diocesi di Alessio, nella parte nord-occidentale dell'allora neonato Regno albanese (oggi Repubblica d'Albania).\nFormazione e ministero sacerdotale.\nDi famiglia cattolica, all'et\u00e0 di 10 anni \u00e8 entrato nel collegio francescano del suo paese natale dove \u00e8 rimasto fino al 1948, quando il regime comunista di Hoxha ha chiuso il convento ed espulso i novizi. Dal 1953 al 1955 \u00e8 stato impegnato nel servizio militare obbligatorio al termine del quale ha ripreso e portato a termine clandestinamente gli studi teologici. Ha ricevuto l'ordinazione sacerdotale il 7 aprile 1956, nella cattedrale di Santo Stefano a Scutari, per imposizione delle mani di Ernesto \u00c7oba, vescovo titolare di Mideo ed amministratore apostolico di Scutari; si \u00e8 incardinato, ventisettenne, come presbitero dell'omonima arcidiocesi.\nIl 24 dicembre 1963, dopo la celebrazione della Messa di Natale, \u00e8 stato arrestato dalle autorit\u00e0 comuniste, con l'accusa di aver celebrato Messe a suffragio del presidente americano John Fitzgerald Kennedy, assassinato pochi mesi prima. Incarcerato e torturato, \u00e8 stato condannato a morte, ma la pena \u00e8 stata successivamente commutata in 25 anni di prigionia e lavori forzati. Durante gli anni del carcere \u00e8 stato per i compagni di prigionia come un padre spirituale. \nUna nuova condanna a morte \u00e8 stata emessa nei suoi confronti nel 1973, con l'accusa di aver istigato una sommossa, ma la testimonianza a favore di uno dei suoi carcerieri ha fatto s\u00ec che, ancora una volta, la condanna non venisse eseguita.\nDopo 18 anni di lavori forzati, nel 1981 \u00e8 stato liberato, pur continuando ad essere considerato \"nemico del popolo\" dalle autorit\u00e0 del regime. Anche dopo la liberazione dalla prigionia \u00e8 stato comunque costretto a lavorare nelle fogne di Scutari. Durante tutto questo periodo ha continuato ad esercitare clandestinamente il ministero sacerdotale fino alla caduta del regime comunista nel 1990.\nNell'Albania post-comunista ha esercitato il ministero in diversi villaggi, portando la sua testimonianza di sacerdote cattolico perseguitato e sopravvissuto al regime. \nLa sua testimonianza ha profondamente commosso papa Francesco durante il suo viaggio apostolico in Albania il 21 settembre 2014, quando si sono incontrati e abbracciati nella Cattedrale di San Paolo a Tirana.\nIl 20 settembre 2016 si \u00e8 seduto al tavolo accanto al papa durante l'incontro interreligioso organizzato per la Giornata mondiale di preghiera per la pace organizzato ad Assisi.\nCardinalato.\nIl 9 ottobre seguente, durante l'Angelus domenicale, papa Francesco ha annunciato la sua creazione a cardinale nel concistoro del 19 novembre seguente; avendo gi\u00e0 ottantotto anni al momento dell'annuncio, non ha il diritto di entrare in conclave e di essere membro dei dicasteri della Curia romana, in conformit\u00e0 all'art. II \u00a7 1-2 del motu proprio \"Ingravescentem Aetatem\", pubblicato da papa Paolo VI il 21 novembre 1970. Inoltre, a motivo dell'et\u00e0 avanzata, ha chiesto ed ottenuto di essere dispensato dalla consacrazione episcopale, in deroga da quanto stabilito nel motu proprio \"Cum Gravissima\", promulgato da papa Giovanni XXIII il 15 aprile 1962.\nDurante la cerimonia, svoltasi alle ore 11:00 presso la basilica di San Pietro in Vaticano, gli sono stati conferiti la berretta, l'anello cardinalizio e la diaconia di Santa Maria della Scala, vacante dal 5 giugno 2013, giorno della morte del cardinale polacco Stanis\u0142aw Kazimierz Nagy, S.C.I.. Come suo motto il neo cardinale Simoni ha scelto \"Zemra jeme do-t\u00eb triumfoj\u00eb\", che tradotto vuol dire \"Il mio cuore trionfer\u00e0\". Ha preso possesso della sua diaconia durante una cerimonia svoltasi l'11 febbraio 2017 alle ore 18:00.\nIl 15 luglio 2017 il papa lo ha nominato suo inviato speciale alla consacrazione della nuova Chiesa dedicata a Santa Teresa di Calcutta nella citt\u00e0 di Pristina, svoltasi il 5 settembre successivo.\nAttualmente vive a Firenze, ed in occasione del suo novantesimo compleanno, il 18 ottobre 2018, l'Arcivescovo di Firenze Card. Giuseppe Betori lo ha nominato canonico onorario del capitolo della Cattedrale di Santa Maria del Fiore della medesima citt\u00e0 "}
{"id": "6114570", "revid": "827882", "url": "https://it.wikipedia.org/wiki?curid=6114570", "title": "Jawbreaker", "text": ""}
{"id": "6114573", "revid": "124123", "url": "https://it.wikipedia.org/wiki?curid=6114573", "title": "Pauline Garon", "text": "Biografia.\nPauline Garon, sesta degli undici figli di un francese e di un'irlandese residenti a Montreal, nacque nel 1898 e studi\u00f2 nella prestigiosa scuola del Convento del Sacr\u00e9-C\u0153ur, e dopo il diploma si trasfer\u00ec a New York, dove dal 1919 al 1922 recit\u00f2 nelle commedie \"A Lonely Romeo\", \"Buddies\" e \"Lilies of the Field\". Nel cinema aveva esordito con una piccola parte nel 1920, ma un certo successo le arriv\u00f2 con \"Sonny\" e con \"Adam's Rib\", diretta da Cecil B. DeMille nel 1923, anno in cui fu scelta tra le WAMPAS Baby Stars.\nIn sei anni partecip\u00f2 a una quarantina di film di secondo livello, poi sul finire degli anni Venti cominci\u00f2 il declino. Pauline Garon fece ancora alcuni remake in francese di film prodotti dalla Paramount e fin\u00ec la carriera con una decina di piccoli ruoli non accreditati.\nSi era sposata nel 1926 con l'attore Lowell Sherman e divorziata l'anno dopo. Sposata nel 1940 con un attore della radio, divorzi\u00f2 dopo due anni. Con un terzo attore, Ross Forrester, rimase sposata dal 1953 fino alla morte di questi, avvenuta nel 1964. Pauline Garon mor\u00ec l'anno dopo in un ospedale di San Bernardino, in California, a 67 anni di et\u00e0. \u00c8 sepolta nell'Holy Cross Cemetery di Culver City.\nCollegamenti esterni.\n "}
{"id": "6114574", "revid": "1005847", "url": "https://it.wikipedia.org/wiki?curid=6114574", "title": "Elezioni parlamentari negli Stati Uniti d'America del 2016", "text": "Le elezioni parlamentari negli Stati Uniti d'America del 2016 si sono tenute l'8 novembre in concomitanza delle elezioni presidenziali che hanno eletto il 45\u00ba presidente degli Stati Uniti. Sono stati sottoposti ad elezione tutta la Camera dei rappresentanti e i 34 seggi del Senato appartenenti alla classe 3.\nSenato.\nPrima delle elezioni, il Senato era controllato dai Repubblicani con una maggioranza di 54 senatori a 46. I Democratici avevano quindi bisogno per riottenere la maggioranza di conquistare 4 seggi in caso di vittoria alle elezioni presidenziali o 5 in caso di sconfitta. Dei 34 seggi di classe 3 che si sono rinnovati nelle elezioni del 2016, 10 sono detenuti dai democratici e 24 dai repubblicani. I senatori che sono stati eletti inizieranno il loro mandato il 3 gennaio 2017 per concluderlo il 3 gennaio 2023.\nLe elezioni hanno determinato il guadagno di 2 seggi da parte dei democratici che hanno vinto i seggi di Illinois e New Hampshire, prima in mano ai repubblicani. Il nuovo Senato risulta quindi composto da 52 repubblicani e 48 democratici con la maggioranza che rimane in mano ai repubblicani.\nDi seguito il riepilogo delle elezioni relative ai 34 seggi del Senato:\nCamera dei rappresentanti.\nPrima delle elezioni, la Camera dei rappresentanti era controllata dai Repubblicani con una maggioranza di 247 deputati a 188. I Democratici avevano quindi bisogno, per riottenere la maggioranza, di conquistare 32 seggi. I deputati che sono stati eletti inizieranno il loro mandato il 3 gennaio 2017 per concluderlo il 3 gennaio 2019.\nI democratici hanno incrementato i loro seggi alla Camera di 6 unit\u00e0 vincendo 9 seggi precedentemente in mano ai Repubblicani (Florida 7, Florida 10, Florida 13, Illinois 10, Nevada 3, Nevada 4, New Hampshire 1, New Jersey 5 e Virginia 4) e perdendone 3 (Florida 2, Florida 18 e Nebraska 2). La maggioranza rimane quindi in mano ai Repubblicani."}
{"id": "6114596", "revid": "1543377", "url": "https://it.wikipedia.org/wiki?curid=6114596", "title": "The War - Il pianeta delle scimmie", "text": "The War - Il pianeta delle scimmie (\"War for the Planet of the Apes\") \u00e8 un film del 2017 diretto da Matt Reeves.\nSi tratta del nono film della serie de \"Il pianeta delle scimmie\" iniziata nel 1968 e tratta dal romanzo omonimo del 1963 di Pierre Boulle, nonch\u00e9 terzo film della serie reboot avviata nel 2011 con \"L'alba del pianeta delle scimmie\" e proseguita con \"Apes Revolution - Il pianeta delle scimmie\" del 2014.\nTrama.\nAnno 2028. Sono trascorsi due anni dall'inizio della guerra tra le scimmie evolute, guidate dallo scimpanz\u00e9 Cesare, e gli umani sopravvissuti. Un rimasuglio delle forze armate statunitensi guidato da uno spietato colonnello di nome J. Wesley McCullough d\u00e0 la caccia alle scimmie, aiutati da alcune scimmie traditrici che preferiscono la schiavit\u00f9 alla morte, convinte che non ci sia modo di battere gli umani. A seguito di una feroce battaglia nella foresta, Cesare sceglie di liberare i soldati umani catturati e di rimandarli dal loro leader, il Colonnello, con il messaggio che se gli umani lasceranno in pace le scimmie, non ci saranno pi\u00f9 scontri.\nCesare e i suoi fanno ritorno nella loro nuova colonia costruita in una grande grotta nascosta dietro una cascata, dove il figlio di Cesare, Occhi Blu, torna da un lungo viaggio e riferisce di aver trovato un posto oltre il deserto dove le scimmie potranno costruire una nuova casa al sicuro dagli umani. Winter, un gorilla albino, insiste nel voler partire quella notte stessa, proposito impossibile e che Cesare si vede costretto a rimandare.\nDi notte, la colonia viene attaccata da un gruppo di soldati, tra i quali c'\u00e8 anche il Colonnello che uccide Cornelia, la moglie di Cesare, e Occhi Blu. Il mattino dopo, terminato l'attacco, Cesare manda il suo branco verso la nuova terra da colonizzare e affida il suo unico figlio sopravvissuto, Cornelius, a Lake, la compagna di Occhi Blu; parte dunque da solo alla ricerca del Colonnello, infiammato dal desiderio di vendicare la sua famiglia, e viene presto raggiunto dai suoi compagni, l'ex-maschio alfa Rocket, l'orangotango Maurice e il gorilla Luca, che riescono a convincerlo a portarli con lui.\nDurante il lungo viaggio, trovano un villaggio di umani quasi del tutto abbandonato, dove incontrano per caso un uomo spaventato che viene ucciso da Cesare mentre cerca di difendersi. In una delle case trovano anche una bambina incapace di parlare e malata; Maurice trova la targhetta della bambina con su scritto Nova, che sar\u00e0 il suo nome, e intanto convince Cesare a non abbandonarla e a portarla con loro.\nPoco dopo raggiungono un campo militare degli uomini del colonnello, e una volta entrati scoprono che Winter lavora per gli umani: \u00e8 stato infatti lui a tradirli e a far arrivare il colonnello e i suoi nella caverna e rivela che un secondo contingente di militari si deve ricongiungere con gli uomini del colonnello in un non meglio precisato confine a nord e che l'ufficiale \u00e8 da poco partito dall'accampamento. Per evitare che li faccia scoprire, i quattro primati lo bloccano, ma finiscono per soffocarlo per errore. Il mattino dopo iniziano a inseguire la colonna di soldati che si \u00e8 messa in viaggio, ma durante una fitta bufera di neve Cesare, Maurice, Rocket, Luca e Nova osservano in lontananza degli umani che sparano a qualcosa. Arrivati poco dopo il calmarsi della bufera scoprono che le vittime della strage erano altri umani affetti dalla stessa malattia di Nova. Mentre i tre primati osservano in che direzione possa trovarsi il confine di cui aveva parlato Winter, Luca nota quello che sembra essere un uomo mentre sta rubando uno dei loro cavalli. Una volta messo alle corde, l'uomo si rivela essere un anziano scimpanz\u00e9, che si fa chiamare \"Scimmia cattiva\" (poich\u00e9 cos\u00ec la chiamavano i suoi crudeli addestratori umani), originario dello zoo di Bronx dal quale \u00e8 scappato dopo essere diventato intelligente a seguito del virus che ha sterminato l'umanit\u00e0 e provocato l'evoluzione delle scimmie. Mentre Cesare e i suoi compagni sono sorpresi di constatare di non essere le uniche scimmie evolute al mondo, Scimmia cattiva rivela di sapere dove si trova la base del Colonnello e accetta di condurvici Cesare.\nMentre Cesare cerca di osservare l'accampamento con un binocolo, viene aggredito da due uomini, che vengono facilmente uccisi da Rocket e Luca, ma quest'ultimo muore poco dopo colpito da un colpo di baionetta. Adirato per la morte del compagno, Cesare intima a Maurice e Rocket di lasciarlo proseguire da solo. Una volta arrivato nei pressi dell'accampamento, Cesare nota alcune scimmie guerriere del suo branco \"crocifisse\", tra le quali una, ancora in vita, informa Cesare del fatto che gli umani avevano incrociato il suo branco lungo il cammino, e che il Colonnello ha fatto risparmiare buona parte delle scimmie per poterle usare come forza lavoro. Dopo che la scimmia muore tra le braccia di Cesare, quest'ultimo viene stordito da Red, un gorilla traditore alleato con gli umani, e fatto prigioniero insieme al resto del suo branco, costretto ai lavori forzati al fine di costruire un muro. Durante i lavori, alcune scimmie fanno crollare un palo e per questo vengono frustate da Red, soprannominato \"Asino\" in maniera dispregiativa dagli umani, ma d'un tratto Cesare gli urla di fermarsi. Di colpo tutte le scimmie smettono di lavorare ed acclamano il loro capo, che riceve le frustate al posto della scimmia che le stava ricevendo; questa per\u00f2 viene uccisa dal Colonnello, il quale poi intima alle scimmie di tornare al lavoro, se vogliono che Cesare resti in vita.\nCesare viene poi convocato dal Colonnello nel suo ufficio. Nel corso del dialogo, Cesare, dopo aver chiesto acqua e cibo per il suo branco al Colonnello, trova conferma dei suoi sospetti: il battaglione a cui si riferiva Winter non verr\u00e0 per unirsi al Colonnello, ma per affrontarlo, e questi sta costruendo il muro per prepararsi alla difesa. Sorpreso dall'intelligenza dello scimpanz\u00e9, McCullough rivela a Cesare tutta la verit\u00e0: il virus che ha sterminato gran parte della popolazione umana e reso intelligenti le scimmie si \u00e8 evoluto e ha cambiato effetto: ha smesso di uccidere gli umani e ne sta causando invece la regressione cerebrale, facendo loro progressivamente perdere le capacit\u00e0 cognitive fino a farli diventare a tutti gli effetti dei primitivi senza parola, come Nova e gli altri umani infetti incontrati da Cesare. McCullough, deciso a salvare l'umanit\u00e0 dall'estinzione, ha scelto di optare per una politica estremista e ha fatto uccidere tutti gli umani infetti, tra cui il proprio figlio. Disgustati dai suoi metodi, alcuni uomini hanno disertato e ora intendono costringerlo a cedere il comando con la forza attaccando il suo contingente. Ma per Cesare questo \u00e8 solo un altro pericolo: se la base verr\u00e0 distrutta, le scimmie prigioniere moriranno con essa.\nNel frattempo, Maurice e Rocket stanno cercando un piano per poter permettere alle scimmie intrappolate di poter fuggire, quando all'improvviso Scimmia cattiva cade in una fossa, dando cos\u00ec a Maurice l'idea di poter utilizzare le fogne come via di fuga per l'evasione. Nova per\u00f2 entra nel campo militare e, incontrato Cesare, gli porta dell'acqua e del cibo datole dal branco in un'altra gabbia, lasciando poi al leader dei primati la sua bambola. Improvvisamente arrivano i soldati umani e Rocket si lascia catturare volontariamente per poter far fuggire Nova (e anche per aiutare Cesare dall'interno a scappare). Il Colonnello si accorge della bambola nella gabbia di Cesare e la raccoglie dopo aver chiesto alla scimmia a chi appartenesse, non ottenendo per\u00f2 nessuna risposta. Cesare viene informato del piano di fuga che Maurice sta organizzando e riesce a metterlo in pratica. Quando tutte le scimmie sono fuggite, il campo viene attaccato dai militari del nord e Cesare sfrutta il caos generatosi per infiltrarsi nell'ufficio del Colonnello. Qui si scopre che anche egli \u00e8 stato contagiato dalla nuova forma del virus a causa della bambola di Nova; pertanto implora Cesare di ucciderlo, ma, sebbene fortemente tentato, la scimmia riesce infine a vincere il suo odio, distinguendosi da Koba (le cui visioni lo ossessionavano da tempo), e si rifiuta, costringendo quindi il Colonnello al suicidio.\nNel bel mezzo della battaglia, Red si rende conto che le scimmie stanno scappando. Voltandosi per prendere un lanciagranate per un soldato umano, vede Cesare che, tentando di lanciare una granata vicino ad un container pieno di benzina, viene colpito da una freccia. Il tiratore si appresta ad uccidere Cesare, ma muore per una granata lanciata da Red, pentitosi di aver tradito la sua specie, che riesce cos\u00ec a redimersi prima di venire ucciso dagli umani. Cesare quindi fa saltare in aria la base militare. Dopo la distruzione dell'intero accampamento, l'esercito del nord si avvicina e esulta per la vittoria, ma una slavina provocata dall'esplosione del campo si avventa su tutta la zona, che causa una valanga che seppellisce sotto la neve tutti gli esseri umani; le scimmie, compreso Cesare, si salvano arrampicandosi sugli alberi pi\u00f9 alti e pi\u00f9 resistenti.\nUna volta arrivate alla loro nuova casa oltre il deserto, Cesare comincia a risentire della ferita subita, morendo poi tra le braccia di Maurice, non prima di avergli detto che le scimmie, se unite, saranno sempre forti, con o senza di lui.\nProduzione.\nSviluppo.\nIl 7 gennaio 2014 la Chernin Entertainment annuncia l'avvio del progetto confermando Matt Reeves alla regia e come co-sceneggiatore assieme a Mark Bomback, sotto la produzione di Peter Chernin, Rick Jaffa e Amanda Silver.\nDurante un'intervista a met\u00e0 novembre 2014 con MTV, Andy Serkis ha dichiarato di non conoscere l'impostazione del prossimo film. \"Potrebbero essere ambientato cinque anni dopo. Potrebbe essere la notte dopo gli eventi che abbiamo visto in \"Apes Revolution\".\"\nQuando il regista Reeves e lo sceneggiatore Bomback vennero assunti per occuparsi di \"Apes Revolution - Il pianeta delle scimmie\", il film aveva gi\u00e0 una data di uscita, che ha portato a un programma di produzione accelerato. Tuttavia, con il terzo film, Fox ha voluto dare al molto pi\u00f9 tempo per scrivere e girare il film.\nAl New York Comic-Con del 2016, Reeves ha spiegato che lui e Bomback sono stati influenzati da molti film prima di realizzare la sceneggiatura. Ha detto: \"Una delle prime cose che io e Mark abbiamo fatto, dopo aver finito di lavorare a \"Apes Revolution\", \u00e8 stata quella di guardare un milione di film. Abbiamo deciso di fare ci\u00f2 che la gente immagina che possano fare gli sceneggiatori di Hollywood, ma che nessuno lo fa davvero. Noi abbiamo fatto in modo che Fox ci desse un cinema e abbiamo guardato film su film. Abbiamo guardato tutti i film de \"Il pianeta delle scimmie\", film di guerra, western, \"L'Impero colpisce ancora\"... Abbiamo pensato: \"Dobbiamo fingere di avere tutto il tempo nel mondo \", anche se abbiamo avuto un tempo limitato. Ci siamo davvero ispirati.\" Secondo Reeves, le scimmie insidiose che vengono soprannominate \"asini\" sono sia un riferimento al personaggio dei videogiochi Donkey Kong, sia il fatto che vengano usate come animali da soma.\nInoltre, durante la produzione, Reeves e Bomback hanno cercato maggiori ispirazioni da film come \"Il ponte sul fiume Kwai\" e \"La grande fuga\". Sentendo la necessit\u00e0 di infondere temi ed elementi biblici, hanno anche visto epopee bibliche come \"Ben-Hur\" e \"I dieci comandamenti\". Le influenze e le ispirazioni furono rese evidenti nel rapporto tra Cesare e il colonnello di Woody Harrelson, un leader militare con pretese di divinit\u00e0. Reeves ha confrontato la loro relazione con la dinamica tra il comandante britannico interpretato da Alec Guinness e il campo di prigionia del colonnello Sessue Hayakawa nel film \"Il ponte sul fiume Kwai\". Un altro paragone \u00e8 nel viaggio di Cesare alla ricerca del colonnello, affiancato da un gruppo di amici intimi - una situazione che richiama al soldato stanco della guerra interpretato da Clint Eastwood in \"Il texano dagli occhi di ghiaccio\". Influenze provengono anche dal film \"Apocalypse Now\", in particolare il personaggio di Harrelson e la sua fazione alfa-omega richiamano, anche secondo alcuni giornalisti, l'esercito del colonnello Kurtz. Lo stesso Harrelson ha riconosciuto le somiglianze e l'ispirazione.\nIl budget del film \u00e8 stato di 150 milioni di dollari.\nCast.\nNell'agosto 2015, \"Deadline\" ha riferito che Gabriel Chavarria era stato scelto come uno degli umani nel film. Nel settembre 2015, \"The Hollywood Reporter\" ha annunciato che Woody Harrelson era stato scelto come antagonista del film e che il ruolo di Chavarria era di supporto. Nell'ottobre 2015, TheWrap ha riferito che Steve Zahn \u00e8 stato scelto come nuova scimmia nel film. \u00c8 stato anche annunciato che l'attrice Amiah Miller \u00e8 stata scelta come uno degli umani del film, con Judy Greer e Karin Konoval che riprendono i loro ruoli come Cornelia e Maurice, mentre Aleks Paunovic e Sara Canning sono stati scelti come nuove scimmie.\nTitolo.\nNel maggio 2015 viene annunciato il titolo: \"War of the Planet of the Apes\", ma nell'ottobre dello stesso anno il progetto viene reintitolato \"War for the Planet of the Apes\".\nRiprese.\nLe riprese del film iniziano il 14 ottobre 2015 nelle Lower Mainland, nei pressi di Vancouver, sotto il titolo di lavorazione \"Hidden Fortress\" e terminano nel marzo 2016.\nColonna sonora.\nIl 17 ottobre 2015 \u00e8 stato confermato che Michael Giacchino, gi\u00e0 compositore della colonna sonora di \"Apes Revolution - Il pianeta delle scimmie\", sarebbe tornato per questo sequel. La colonna sonora \u00e8 stata rilasciata digitalmente su iTunes e Amazon il 7 luglio 2017 e nella sua forma fisica da Sony Masterworks il 21 luglio.\nPromozione.\nIl primo teaser trailer del film viene mostrato al pubblico del New York Comic Con il 6 ottobre 2016 e poi pubblicato sul canale della 20th Century Fox lo stesso giorno. Oltre al trailer, al New York Comic Con vengono mostrate alcune scene del film, alla presenza di Matt Reeves, Andy Serkis e del produttore Dylan Clark. Il primo full trailer viene diffuso il 9 dicembre e successivamente nei cinema statunitensi allegato alla pellicola \"\" a partire dal 16 dicembre. Il 29 marzo un teaser annuncia l'arrivo di un nuovo trailer, diffuso a livello internazionale il giorno seguente.\nDistribuzione.\nLa pellicola, inizialmente programmata per il luglio 2016, \u00e8 stata distribuita nelle sale cinematografiche statunitensi a partire dal 14 luglio 2017 ed in quelle italiane dal 13 luglio.\nAccoglienza.\nIncassi.\nIl film, nel suo primo weekend di programmazione nei cinema statunitensi, si piazza al primo posto degli incassi con 56,5 milioni di dollari, mentre al botteghino mondiale arriva ad un totale di 102,5 milioni; in Italia invece si posiziona al secondo posto con un incasso di 4,4 milioni di euro.\nA fine corsa il film ha incassato 146,9 milioni di dollari nel Nord America e 343,8 milioni nel resto del mondo, per un totale di 487,8 milioni di dollari.\nCritica.\nLa pellicola \u00e8 stata accolta molto positivamente dalla critica. Sul sito Rotten Tomatoes il film riceve il 94% delle recensioni professionali positive con un voto medio di 8,1 su 10 basandosi su 213 critiche, mentre sul sito Metacritic ottiene un punteggio di 83 su 100, basato su 48 recensioni. Il pubblico di CinemaScore ha dato al film una valutazione medio di \"A-\", su una scala da A+ a F, ottenendo lo stesso punteggio dei suoi due predecessori.\nIl sito Rotten Tomatoes posiziona la pellicola al'undicesimo posto dei migliori film dell'anno.\nAltri media.\nUn romanzo prequel del film, intitolato \"War for the Planet of the Apes: Revelations\", \u00e8 stato pubblicato il 6 giugno 2017; scritto da Greg Keyes e edito da Titan Books, \u00e8 ambientato dopo gli eventi di \"Apes Revolution - Il pianeta delle scimmie\".\nSequel.\nNel corso di un'intervista a \"MTV News\" a met\u00e0 novembre 2014, Andy Serkis ha parlato di possibili sequel: \"Potrebbero essere tre film, potrebbero essere quattro, potrebbe essere cinque, chi lo sa?\" Il viaggio continuer\u00e0.\" Nell'ottobre 2016, \u00e8 stato annunciato che \u00e8 in programma un quarto film della saga de \"Il pianeta delle scimmie\".\nDurante un'intervista con il sito internet \"fandango.com\", Matt Reeves ha annunciato di avere in progetto altri film che avranno come protagoniste le scimmie; in particolare il regista ha affermato di essere interessato a girare un nuovo capitolo incentrato su uno scontro tra due gruppi di scimmie, idea nata durante lo sviluppo del personaggio di Scimmia cattiva, la quale, non provenendo dalla trib\u00f9 di Cesare, fa intuire che ci siano altre possibili comunit\u00e0 di scimmie intelligenti."}
{"id": "6114602", "revid": "120499593", "url": "https://it.wikipedia.org/wiki?curid=6114602", "title": "Sebastian Koto Khoarai", "text": "Biografia.\nSebastian Koto Khoarai \u00e8 nato l'11 settembre 1929 a Koaling, diocesi di Leribe, nell'allora colonia britannica del Basutoland (oggi Regno del Lesoto).\nEntrato nei Missionari oblati di Maria Immacolata, \u00e8 stato ammesso al noviziato il 5 gennaio 1950 ed ha emesso la professione solenne il 6 gennaio 1951. Ha ricevuto l'ordinazione sacerdotale il 21 dicembre 1956, all'et\u00e0 di ventisette anni.\nMinistero episcopale.\nIl 10 novembre 1977, con la bolla \"Ut fert creditum\", papa Paolo VI ha eretto la diocesi di Mohale's Hoek scorporandone il territorio dall'arcidiocesi di Maseru; contestualmente lo ha nominato, quarantottenne, 1\u00ba vescovo della nuova sede. Ha ricevuto la consacrazione episcopale il 2 aprile 1978, presso la cattedrale di San Patrizio a Mohale's Hoek, per imposizione delle mani di Alfonso Liguori Morapeli, O.M.I., arcivescovo metropolita di Maseru, assistito dai co-consacranti Joseph Patrick Fitzgerald, O.M.I., arcivescovo-vescovo di Johannesburg, e Paul Khoarai, vescovo di Leribe; ha preso possesso della diocesi durante la stessa cerimonia. Come suo motto episcopale il neo vescovo Koto Khoarai ha scelto \"In matrem semper habebunt\", che tradotto vuol dire \"Avere sempre una madre\".\nNel 1982 \u00e8 stato eletto presidente della Conferenza dei Vescovi Cattolici del Lesotho, succedendo a monsignor Morapeli; ha terminato il mandato di un quinquennio nel 1987, quando gli \u00e8 succeduto monsignor Paul Khoarai.\nIl 16 aprile 1996 si \u00e8 recato, assieme agli altri membri dell'episcopato lesothiano, in visita \"ad limina apostolorum\" in Vaticano, discutendo con il Pontefice della situazione e dei problemi relativi alla sua zona pastorale; ha compiuto una seconda visita il 6 giugno 2005.\nL'11 febbraio 2014 papa Francesco ha accettato la sua rinuncia dal governo pastorale della diocesi di Mohale's Hoek dopo ben trentasei anni per raggiunti limiti d'et\u00e0, ai sensi del can. 401 \u00a7 1 del Codice di diritto canonico, divenendone vescovo emerito alla straordinaria et\u00e0 di ottantaquattro anni; gli \u00e8 succeduto il quarantasettenne John Joale Tlhomola, S.C.P., fino ad allora direttore generale dell'Istituto secolare Servi di Cristo Sacerdote.\nCardinalato.\nIl 9 ottobre 2016, durante l'Angelus domenicale, papa Francesco ha annunciato la sua creazione a cardinale nel concistoro del 19 novembre seguente; primo lesothiano a ricevere la porpora cardinalizia, avendo gi\u00e0 ottantasette anni al momento dell'annuncio, non ha il diritto di entrare in conclave e di essere membro dei dicasteri della Curia romana, in conformit\u00e0 all'art. II \u00a7 1-2 del motu proprio \"Ingravescentem Aetatem\", pubblicato da papa Paolo VI il 21 novembre 1970.\nA causa del suo stato di salute non ha potuto prendere parte alla cerimonia, svoltasi alle ore 11:00 presso la Basilica di San Pietro in Vaticano, ricevendo comunque il titolo presbiterale di San Leonardo da Porto Maurizio ad Acilia, istituito durante lo stesso concistoro.\nIl 21 gennaio 2017 ha ricevuto in Lesotho da Peter Bryan Wells, arcivescovo titolare di Marcianopoli e nunzio apostolico in Lesotho, la berretta cardinalizia, l'anello ed il titolo, che gli sono stati conferiti durante la stessa cerimonia dal cardinale Wilfrid Fox Napier, arcivescovo metropolita di Durban.\n\u00c8 morto presso la \"Lebreton House\" di Mazenod, una residenza per religiosi anziani e malati dei Padri oblati, il 17 aprile 2021 all'et\u00e0 di novantuno anni. In seguito ai solenni funerali presieduti il 4 maggio dal nunzio apostolico Peter Bryan Wells presso la cattedrale di San Patrizio, \u00e8 stato sepolto all'interno della cattedrale stessa.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6114612", "revid": "767487", "url": "https://it.wikipedia.org/wiki?curid=6114612", "title": "David Habarugira", "text": "Caratteristiche tecniche.\n\u00c8 un difensore centrale.\nCarriera.\nClub.\nHa giocato nella prima divisione belga con l'Anderlecht, oltre che in varie squadre di seconda divisione. Con il ha giocato 3 partite in CONCACAF Champions League.\nNazionale.\nGioca in Nazionale dal 2008."}
{"id": "6114614", "revid": "729019", "url": "https://it.wikipedia.org/wiki?curid=6114614", "title": "Stazione di Vancouver Pacific Central", "text": "La stazione di Vancouver Pacific Central () \u00e8 la principale stazione ferroviaria di Vancouver, Columbia Britannica, Canada."}
{"id": "6114616", "revid": "729019", "url": "https://it.wikipedia.org/wiki?curid=6114616", "title": "Stazione di Montr\u00e9al Centrale", "text": "La stazione di Montr\u00e9al Centrale (in francese \"Gare centrale de Montr\u00e9al\") \u00e8 la principale stazione ferroviaria di Montr\u00e9al, Qu\u00e9bec, Canada."}
{"id": "6114617", "revid": "122662012", "url": "https://it.wikipedia.org/wiki?curid=6114617", "title": "Ulick Alexander", "text": "Biografia.\nEra il figlio di James Alexander, e di sua moglie, Lady Emily Boyle, figlia di Richard Boyle, IX conte di Cork. Frequent\u00f2 l'Eton College e il Royal Military College di Sandhurst.\nCarriera.\nNel 1909 Alexander entr\u00f2 a far parte delle Coldstream Guards. In un primo momento prese il servizio attivo durante la prima guerra mondiale. Tra il 1920 e il 1921 \u00e8 stato Segretario militare per l'esercito egiziano. Dal 1923 al 1925 \u00e8 stato Segretario politico di Alexander Cambridge, I conte di Athlone mentre era governatore generale dell'Unione del Sud Africa.\nTra il 1928 e il 1936 Alexander era Comptroller della Casa di Giorgio, duca di Kent. Nel 1936 ricopr\u00ec la carica di Keeper of the Privy Purse e scudiero extra di Edoardo VIII, carica che mantenne anche durante il regno di Giorgio VI (1936-1952).\nIn seguito all'ascesa di Elisabetta II, Alexander \u00e8 diventato un scudiero extra e un consigliere segreto nel 1952.\n\u00c8 stato Presidente del Tanganyika Concessions Ltd (1952-1957), ed \u00e8 stato il suo direttore dal 1957 al 1963. \u00c8 stato direttore della Benjuela Railway Company (1952-1964) e dell'Union Mini\u00e8re du Haut Katanga (1954-1963). Nel 1957 ha lavorato come direttore della Banque Belge.\nMatrimonio.\nSpos\u00f2, il 27 novembre 1947, Lady Mary Beatrice Thynne (1903-1974), figlia di Thomas Thynne, V marchese di Bath. Non ebbero figli."}
{"id": "6114618", "revid": "1305772", "url": "https://it.wikipedia.org/wiki?curid=6114618", "title": "Ragnastrike Angels", "text": " \u00e8 un videogioco d'azione prodotto da Dingo per iOS, Android e Microsoft Windows, pubblicato in Giappone il 15 dicembre 2016. Una serie di corti anime basata sul gioco, a cura della Satelight, \u00e8 stata trasmessa tra il 3 aprile e il 19 giugno 2016.\nAnime.\nL'adattamento anime di dodici episodi \u00e8 stato annunciato da Dingo, Aniplex e DMM Games il 25 marzo 2016. La serie televisiva, diretta da Jun'ichi Wada presso lo studio Satelight, \u00e8 andata in onda sulle televisioni giapponesi dal 3 aprile al 19 giugno 2016. La sigla \u00e8 della doppiatrice Tomoyo Kurosawa."}
{"id": "6114619", "revid": "83710634", "url": "https://it.wikipedia.org/wiki?curid=6114619", "title": "Maria di Cordova", "text": ""}
{"id": "6114621", "revid": "6923", "url": "https://it.wikipedia.org/wiki?curid=6114621", "title": "Stazione di Ottawa", "text": "La stazione di Ottawa (in inglese \"Ottawa Train Station\") \u00e8 la principale stazione ferroviaria di Ottawa, Canada."}
{"id": "6114622", "revid": "287204", "url": "https://it.wikipedia.org/wiki?curid=6114622", "title": "Autorit\u00e0 (romanzo)", "text": "Autorit\u00e0 (\"Authority\") \u00e8 un romanzo di fantascienza del 2014 dello scrittore statunitense Jeff VanderMeer, il secondo della serie \u201cTrilogia dell'Area X\u201d (in originale, \"Southern Reach Trilogy\"), ambientata in una zona segreta e disabitata del continente americano in cui avvengono fatti all'apparenza inspiegabili.\nDiversamente dal primo volume, interamente ambientato all'interno dell'Area X, il secondo si concentra sulla sede dell'agenzia Southern Reach:\nTrama.\nIl nuovo direttore John Rodriguez, che si fa chiamare Controllo, viene a assumere le sue funzioni all'agenzia Southern Reach. La precedente direttrice si era recata in incognito all'interno dell'Area X come psicologa aggregata alla spedizione X.12.a, primo della dodicesima serie di tentativi d'esplorazione dell'anomalia spaziotemporale. Le altre tre donne della spedizione sono \u201ctornate\u201d all'esterno del confine, materializzandosi nei pressi di casa, anche se sembrano notevolmente cambiate di carattere; della psicologa/direttrice invece nessuna traccia. Controllo viene accolto di malavoglia dalla vicedirettrice Grace, che non perde occasione per osteggiarlo. La donna deplora che tra le superstiti lui concentri la propria attenzione sull'interrogatorio della sola biologa, la quale pretende ora di essere chiamata Uccello Fantasma e afferma, inoltre, di non essere la vera biologa.\nPoco alla volta, Controllo viene aggiornato sulla situazione; \u00e8 particolarmente colpito dall'esperimento di migliaia di conigli bianchi rilasciati in prossimit\u00e0 del confine dell'Area X, quelli che lo oltrepassavano scomparivano improvvisamente, gli altri cercavano disperati di allontanarsi come se percepissero qualcosa. Nell'ufficio della precedente direttrice, Controllo trova trascritta sul muro la frase \u201cvivente\u201d che \u00e8 stata rinvenuta all'interno dalla torre, un'inspiegabile struttura presente nell'Area: alcune spedizioni vi incappano e altre no. Al suo interno una specie di fungo compone le parole di una lunghissima frase simile a un sermone religioso.\nIn breve Controllo sospetta di trovarsi in stato di ipnosi, come i membri delle spedizioni quando vengono inviati nell'Area X, e spezza il condizionamento nella speranza di procedere pi\u00f9 speditamente nel lavoro. In questo modo per\u00f2 si aliena i superiori alla Centrale. Controllo ha ottenuto questo incarico su insistenza di sua madre, Severance, che da lungo tempo lavora per agenzie di controspionaggio federali. Sospettando che egli si sia affezionato emotivamente a Uccello Fantasma, la Centrale lo fa trasferire.\nNel frattempo Controllo ha scoperto che la precedente direttrice, scomparsa durante la spedizione X.12.a, in precedenza viveva in quella che sarebbe divenuta l'Area X, e la riconosce in una foto da ragazzina insieme al guardiano del faro; \u00e8 chiaro che la direttrice/psicologa \u00e8 strettamente implicata nella natura dell'anomalia. Improvvisamente qualcuno che somiglia alla direttrice, una replica o forse davvero lei, esce dall'Area provocando l'estendersi dei suoi confini fino a inglobare la sede della Southern Reach.\nControllo fugge, e appena scopre che anche Uccello Fantasma si \u00e8 sottratta alla sorveglianza, la raggiunge a Rock Cove, una zona disabitata lungo la costa dove la vera biologa ha vissuto uno dei periodi migliori della propria vita. Uccello Fantasma ha scoperto lungo questo tratto di mare un altro accesso all'Area X. I due vi penetrano uno dopo l'altra."}
{"id": "6114624", "revid": "767487", "url": "https://it.wikipedia.org/wiki?curid=6114624", "title": "Jordan Massengo", "text": "Caratteristiche tecniche.\nGioca come mediano.\nCarriera.\nClub.\nHa giocato per quattro anni nella seconda divisione francese all'. Dopo aver giocato nelle serie minori francesi, ha anche giocato nella seconda divisione belga.\nNazionale.\nHa esordito in Nazionale nel 2016."}
{"id": "6114625", "revid": "729019", "url": "https://it.wikipedia.org/wiki?curid=6114625", "title": "Stazione del Palais", "text": "La stazione del Palais (in francese \"Gare du Palais\") \u00e8 la principale stazione ferroviaria di Qu\u00e9bec, Canada."}
{"id": "6114630", "revid": "1543377", "url": "https://it.wikipedia.org/wiki?curid=6114630", "title": "Lynsey Addario", "text": "Ha lavorato per \"Associated Press\", \"New York Times\" e \"National Geographic\". Con le sue fotografie ha raccontato le conseguenze della guerra in Paesi come Afghanistan, Iraq, Sudan (Darfur) e Yemen, focalizzando l'attenzione alla situazione delle donne e dei bambini, oltre ai diritti umani e le questioni sociali in altri paesi. Durante i suoi reportage \u00e8 stata rapita due volte ed rimasta ferita in un grave incidente automobilistico. Per il suo lavoro ha vinto un Premio Pulitzer e il MacArthur Fellowship.\nBiografia.\nNata a Norwalk, Connecticut, \u00e8 la minore delle quattro figlie di Phillip e Camille Addario, parrucchieri italoamericani di origine pugliese. Ha tre sorelle, Lauren, Lisa e Lesley. Nel 1982, quando aveva otto anni, il padre lasci\u00f2 la famiglia dopo aver fatto coming out e iniziato una relazione con Bruce, un amico di famiglia. All'et\u00e0 di tredici anni il padre le regal\u00f2 la sua prima macchina fotografica, una Nikon FG, e ben presto si appassiona alla fotografia.\nSi diploma alla Staples High School a Westport e successivamente studia all'Universit\u00e0 del Wisconsin-Madison, dove si laurea in relazioni internazionali. Infine si trasferisce in Italia dove studia economia e scienze politiche all'Universit\u00e0 di Bologna, e inizia a dedicarsi alla fotografia di strada. Terminati gli studi gira l'Europa, realizzando fotografie a Praga, Bucarest e in Sicilia. \nCarriera.\nTorna negli Stati Uniti e lavora come cameriera al Greenwich Village di New York e come assistente per un fotografo di moda. Con i soldi guadagnati si trasferisce a Buenos Aires con l'intento di imparare lo spagnolo e viaggiare attraverso il Sud America. Grazie ad uno scatto di Madonna \"rubato\" sul set di \"Evita\", ottiene un lavoro come fotoreporter per il \"Buenos Aires Herald\" e poi come freelance per la Associated Press, lavorando per un periodo a Cuba.\nTornata negli Stati Uniti le viene commissionato un reportage sulle prostitute transessuali di New York. Successivamente i suoi scatti appaiono sul \"The New York Times\", \"TIME\", \"Newsweek\" e \"National Geographic\". Dopo un viaggio in India, nel 2000 si reca in Afghanistan per documentare la condizione delle donne sotto il regime talebano. \u00c8 il primo di una lunga serie di viaggi che l'hanno portata a fotografe terre martoriate dalle guerre, come Iraq, Darfur, Congo, Ciad e Medio Oriente.\nIl 9 maggio 2009 Addario \u00e8 stata coinvolta in un incidente automobilistico in Pakistan, mentre tornava a Islamabad da un incarico in un campo profughi. Nell'incidente si \u00e8 rotta la clavicola, il giornalista Teru Kuwayama \u00e8 rimasto ferito, mentre l'autista Raza Khan \u00e8 deceduto. Dopo il terremoto di Haiti del 2010, Addario si \u00e8 recata sul luogo e ha fotografato un orfanotrofio, dove i bambini erano stati portati dai genitori, troppo poveri per dar loro da mangiare. Nel 2011 \u00e8 stata rapita in Libia, assieme ai colleghi Anthony Shadid, Stephen Farrell e Tyler Hicks, dalle forze armate libiche e liberati dopo cinque giorni di costanti percosse e minacce di morte.\nNel novembre 2011, il \"New York Times\" ha scritto una lettera di denuncia per conto di Addario al governo israeliano, che aveva dichiarato che i soldati israeliani presso il valico di Erez, al confine tra Israele e la Striscia di Gaza, avevano perquisito, deriso e costretto la donna a passare attraverso uno scanner a raggi X pur sapendo che era incinta. Il ministero della Difesa israeliano successivamente ha risposto alla denuncia con scuse ufficiali.\nNel 2015 pubblica la sua autobiografia \"In amore e in guerra - La mia vita di fotografa di frontiera\" (\"It's What I Do: A Photographer's Life of Love and War\"), pubblicata in Italia dal Corriere della Sera. Steven Spielberg ha acquistato i diritti del libro per farne un film con Jennifer Lawrence.\nVita privata.\nDal luglio 2009 \u00e8 sposata con Paul de Bendern, giornalista e ex capo ufficio di Reuters. La coppia ha un figlio, Lukas, nato nel 2011."}
{"id": "6114631", "revid": "132266", "url": "https://it.wikipedia.org/wiki?curid=6114631", "title": "Cofano portabandiera", "text": "Il cofano portabandiera \u00e8 un contenitore nel quale viene custodita una bandiera di guerra che si trova a bordo di ogni nave militare, che la riceve alla sua entrata in servizio.\nIl cofano portabandiera \u00e8 installato nell'alloggio del comandante e dell'ammiraglio.\nDescrizione.\n\u00c8 antica usanza presso la Marina Militare che il cofano e la bandiera di combattimento in esso contenuta siano donati da quelle istituzioni che abbiano un legame diretto con il nome della nave. \nQuando l'unit\u00e0 viene posta in disarmo al termine del servizio, il cofano e la bandiera di combattimento vengono consegnate al Sacrario delle Bandiere delle Forze Armate al Vittoriano di Roma., presso il quale sono esposti al pubblico 220 cofani fra i quali alcuni particolarmente pregiati.\nNel caso della Marina Militare italiana non sono fissate norme precise riguardo alla realizzazione del cofano perci\u00f2, nel corso dei secoli a partire dalla met\u00e0 del XIX secolo, i cofani portabandiera hanno spesso assunto un rilevante valore artistico per via della ricchezza del disegno, dei materiali utilizzati e degli esecutori che li hanno realizzati. \nNe sono esempi il cofano del sottomarino \"Balilla\", varato nel 1928, realizzato dal celebre architetto Enrico Del Debbio (1891-1973) in materiali preziosi come oro, avorio ed ebano; il cofano dell'incrociatore coloniale \"Basilicata\" (1914-1921), opera dello scultore Vito Pardo; quello della pirofregata \"Roma\" (1865-1896) scolpito da Ermenegildo Luppi; i cofani del cacciatorpediniere \"Folgore\", affondato in combattimento nel 1942, e dell'incrociatore \"Scipione Africano\" (1941-1982), entrambi opere del celebre scultore Publio Morbiducci; il cofano dell'incrociatore \"Duca degli Abruzzi\", scolpito da Giorgio Ceragioli nel 1937."}
{"id": "6114633", "revid": "729019", "url": "https://it.wikipedia.org/wiki?curid=6114633", "title": "Stazione di London", "text": "La stazione di London () \u00e8 la principale stazione ferroviaria di London, Canada."}
{"id": "6114636", "revid": "62004", "url": "https://it.wikipedia.org/wiki?curid=6114636", "title": "Molteni-Campagnolo", "text": ""}
{"id": "6114639", "revid": "699852", "url": "https://it.wikipedia.org/wiki?curid=6114639", "title": "Chapar (Nagorno Karabakh)", "text": "Chapar (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di duecentocinquanta abitanti e si trova sulla parte sinistra della vallata del fiume Tartar non lontano dai resti della fortezza di Harakaraberd. "}
{"id": "6114644", "revid": "729019", "url": "https://it.wikipedia.org/wiki?curid=6114644", "title": "XHCHZ-FM", "text": "XHCHZ-FM \u00e8 una stazione radio operante in Messico con sede nella citt\u00e0 di Chiapa de Corzo, nello Stato del Chiapas. Di propriet\u00e0 dell'Instituto Mexicano de la Radio, XHEMIT-FM trasmette sulla frequenza 107,9\u00a0MHz FM programmi sia a contenuto musicale che informativo sotto il nome di \"Radio Lagarto\".\nStoria.\nA met\u00e0 degli anni ottanta un accordo tra l'IMER ed il governo dello Stato del Chiapas porto alla creazione di tre nuove stazioni radio di propriet\u00e0 dell'IMER: XERA-AM a San Crist\u00f3bal de las Casas, XECAH-AM a Cacahoat\u00e1n e XEMIT-AM a Comit\u00e1n. Nel 1990 le tre stazioni furono divise e XERA pass\u00f2 al governo del Chiapas mentre XECAH e XEMIT rimasero all'IMER.\nIn sostituzione di XERA, l'IMER decise quindi di lanciare, nel 1991, XECHZ-AM 1560. Con l'installazione, nel 1994, di un nuovo trasmettitore, XECHZ, che fino ad allora trasmetteva con 4,5\u00a0kW di potenza, ha portato la sua potenza a 20\u00a0kW.\nNel 2012, XHCHZ-FM 107,9 fu creata come parte della campagna di migrazione AM-FM in cui le stazioni radio messicane sono tuttora coinvolte. XHCHZ trasmette in HD Radio"}
{"id": "6114680", "revid": "287204", "url": "https://it.wikipedia.org/wiki?curid=6114680", "title": "C/1985 K1 Machholz", "text": "C/1985 K1 (Machholz) \u00e8 una cometa non periodica scoperta il 27 maggio 1985, si tratta della seconda cometa scoperta dall'astrofilo statunitense Donald Edward Machholz.\nOsservazioni.\nSecondo le effemeridi la cometa avrebbe dovuto raggiungere una magnitudine compresa tra la 4a e la 5a tra la fine di giugno e l'inizio di luglio 1985, in effetti la cometa, molto mal posizionata per le osservazioni in quanto estremamente vicina al Sole, dopo essere stata osservata di 7,6a nella prima met\u00e0 di giugno non fu pi\u00f9 osservata fino a quattro giorni prima del perielio quando fu osservata nell'infrarosso, raggiungendo la -2a nella banda dei 12,5 micron, dopo il passaggio al perielio ci fu un'unica osservazione da parte dell'astrofilo giapponese Tsutomu Seki che la osserv\u00f2 di 10,0-10,5a, riuscendo anche a fotografarla."}
{"id": "6114681", "revid": "1345932", "url": "https://it.wikipedia.org/wiki?curid=6114681", "title": "XECHZ-AM", "text": ""}
{"id": "6114684", "revid": "339392", "url": "https://it.wikipedia.org/wiki?curid=6114684", "title": "Lupin III - Il sigillo di sangue - La sirena dell'eternit\u00e0", "text": ""}
{"id": "6114689", "revid": "699852", "url": "https://it.wikipedia.org/wiki?curid=6114689", "title": "Nor Aygestan", "text": "Nor Aygestan ( \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, a vocazione agricola, conta poco pi\u00f9 di trecento abitanti e si trova sulla sponda sinistra del fiume Khachenaget non lontano dall'invaso idrico artificiale di Khacen. \nL'attuale insediamento di Nor Aygestan sorge nei pressi del vecchio villaggio rimasto distrutto durante la guerra del Nagorno Karabakh giacch\u00e9 prossimo alla linea di confine tra armeni e azeri."}
{"id": "6114696", "revid": "699852", "url": "https://it.wikipedia.org/wiki?curid=6114696", "title": "Nor Maragha", "text": "Nor Maragha (, lett. \"Nuova Maragha\", \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, a vocazione agricola, conta poco pi\u00f9 di trecento abitanti e si trova sulla parte sinistra della vallata del fiume Khachenaget nei pressi dell'intersezione con la strada statale che collega Askeran a Martakert. \nLa comunit\u00e0 \u00e8 formata dai rifugiati del villaggio di Maragha, scampati al massacro durante la guerra del Nagorno Karabakh."}
{"id": "6114699", "revid": "1345932", "url": "https://it.wikipedia.org/wiki?curid=6114699", "title": "Uomo forzuto", "text": "Luomo forzuto \u00e8 una figura degli spettacoli circensi, \"vaudeville\" o \"freak show\", specializzata nelle dimostrazioni atletiche di forza. In lingua inglese l'uomo forzuto viene chiamato \"strongman\" (dal significato letterale analogo), termine che nel mondo anglosassone \u00e8 stato mantenuto per indicare anche il relativo sport (vedi strongman).\nStoria.\nI primi uomini forzuti (nell'accezione dell'intrattenimento) di cui si ha traccia vissero nella seconda met\u00e0 del XVIII secolo, in concomitanza con le prime esibilizioni circensi in senso moderno. Nel 1700 diversi circhi di strada e \"freak show\" attraversavano l'Inghilterra, presentando vari spettacoli acrobatici e dimostrazioni atletiche. Thomas Topham, artista di strada, fu uno dei primi uomini forzuti della storia mai registrati. Fra le tante imprese particolari di Topham, una delle pi\u00f9 memorabili fu il sollevamento di tre barili pieni d'acqua in cima ad una piattaforma usando solo il collo, il 28 maggio del 1741.\nAltri uomini forzuti divennero particolarmente noti nel XIX secolo e a cavallo col XX secolo, quasi tutti atleti circensi. Tra questi, il tedesco Arthur Saxon, ricordato in particolare per i primati nell'esercizio di bent press (riusc\u00ec a sollevare 168\u00a0kg sopra la testa con un solo braccio), gli scozzesi Angus Graham, Angus MacAskill, Donald Dinnie (noto soprattutto per la cosiddetta sfida delle \"Dinnie stones\") e William Bankier, il polacco Zishe Breitbart e l'inglese Otto Eberstadt, il quale si esibiva assieme alla moglie contorsionista Allissa Vasilevich."}
{"id": "6114700", "revid": "580", "url": "https://it.wikipedia.org/wiki?curid=6114700", "title": "Giovanni Battista Gallizioli", "text": ""}
{"id": "6114702", "revid": "729019", "url": "https://it.wikipedia.org/wiki?curid=6114702", "title": "Jacques Nompar de Caumont", "text": "Appartenente alla nobile famiglia de Caumont, era figlio di Fran\u00e7ois de Caumont, signore di Castelnau, e di Philippa de Beaupoil.\nFu governatore del B\u00e9arn e vicer\u00e9 di Navarra sotto Enrico IV di Francia.\nFu anche un memorialista francese.\nBiografia.\nScamp\u00f2 per miracolo (fingendosi morto) al massacro di San Bartolomeo, cui invece non scamparono il padre e il fratello, venuti con lui a Parigi per assistere al matrimonio di Enrico III di Navarra con Margherita di Valois.\nDivenuto quindi fedelissimo di Enrico IV di Francia, quando questi era ancora re di Navarra, fece la sua carriera militare all'ombra del re. Fu lui ad arrestare Fran\u00e7ois Ravaillac.\nCarriera militare.\nMor\u00ec alla veneranda et\u00e0 di 94 anni il 10 maggio 1652.\nLe sue \"Memorie\" (Parigi, 1843, 4. vol. in 8\u00b0) sono accompagnate da quelle del figlio primogenito Armand de Caumont, duca di La Force, e del secondogenito Henri Nompar de Caumont.\nLa sua residenza parigina ha dato il nome alla prigione de la Force.\nMatrimoni e discendenza.\nIl 5 gennaio 1577 spos\u00f2 Charlotte de Gontaut-Biron, figlia del maresciallo di Francia Armand de Gontaut-Biron e di Jeanne, dama d'Ornesan.\nElla mor\u00ec nel giugno 1635 dopo avergli dato 10 figli.."}
{"id": "6114704", "revid": "699852", "url": "https://it.wikipedia.org/wiki?curid=6114704", "title": "Nor Ghazanchi", "text": "Nor Ghazanchi (, talvolta anche solo Ghazanchi, \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta poco meno di duecento abitanti e si trova in zona boscosa e collinare sulla parte sinistra della vallata del fiume Khachenaget. "}
{"id": "6114707", "revid": "118588416", "url": "https://it.wikipedia.org/wiki?curid=6114707", "title": "Economia dell'innovazione", "text": "Economia dell'innovazione \u00e8 una teoria economica che enfatizza imprenditorialit\u00e0 e innovazione. Si basa su 2 principi fondamentali: l'obiettivo centrale della politica economica dovrebbe essere stimolata per una pi\u00f9 alta produttivit\u00e0 attraverso l'innovazione, e che i mercati si affidano su risorse in ingresso e il prezzo da solo non \u00e8 sempre efficace a stimolare una maggiore produttivit\u00e0, e cos\u00ec la crescita economica.\nJoseph Schumpeter fu uno dei primi e pi\u00f9 importanti studiosi che ha ampiamente affrontato il tema dell'innovazione in Economia.\nGli economisti dell'innovazione credono che ci\u00f2 che guida la crescita economica primariamente oggi, in una economia basata sulla conoscenza non sia l'accumulo di capitale, come asserito dalle teorie neoclassiche, ma la capacit\u00e0 innovativa emergente dalla conoscenza e dalle tecnologie. La crescita economica \u00e8 il prodotto finale della conoscenza (tacita, codificata) e delle politiche che permettono imprenditorialit\u00e0 e innovazione (i.e., Ricerca e sviluppo, permessi, licenze); riversamenti tecnologici e esternalit\u00e0 tra aziende collaborative; e sistemi di innovazione che creano ambienti innovativi (cluster, agglomerati, aree metropolitane)."}
{"id": "6114719", "revid": "699852", "url": "https://it.wikipedia.org/wiki?curid=6114719", "title": "Tsaghkashen (Nagorno Karabakh)", "text": "Tsaghkashen (, \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta poco pi\u00f9 di cento abitanti e sorge quasi prossimo all'intersezione tra la strada statale che collega la capitale Stepanakert al capoluogo regionale Martakert e quella che dallo stesso si dirige verso ovest in direzione della regione di Shahoumian. \u00c9 pressoch\u00e9 contiguo al villaggio di Nerkin Horatagh. "}
{"id": "6114721", "revid": "1104133", "url": "https://it.wikipedia.org/wiki?curid=6114721", "title": "Demons in You", "text": "Demons in You \u00e8 un brano del soprano finlandese Tarja, estratto come terzo singolo dall'album \"The Shadow Self\". Il singolo \u00e8 stato pubblicato a sorpresa in formato digitale il 7 ottobre 2016 e in versione fisica l'11 novembre 2016.\nDescrizione.\nLa canzone \"Demons in You\" \u00e8 stata scritta e composta da Tarja, Julian Barrett, Erik Nyholm, Alex Jonson e Christel Sundberg, e prodotta da Tarja. Il sound aggressivo del brano deriva dalla necessit\u00e0 di Tarja di inserire una traccia estremamente energica nel suo album. Il testo della canzone parla dei demoni e dell'oscurit\u00e0 che giacciono dentro le persone. La versione presente nell'album vede la partecipazione della frontwoman degli Arch Enemy, Alissa White-Gluz, che canta sia in growl che clean, e del batterista dei Red Hot Chili Peppers, Chad Smith. Nel singolo sono presenti due ulteriori versioni del brano, una cantata dalla sola Tarja e un'altra che mette in primo piano Alissa White-Gluz."}
{"id": "6114749", "revid": "765341", "url": "https://it.wikipedia.org/wiki?curid=6114749", "title": "Nerkin Horatagh", "text": "Nerkin Horatagh (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di settecento abitanti e sorge quasi prossimo all'intersezione tra la strada statale che collega la capitale Stepanakert al capoluogo regionale Martakert e quella che dallo stesso si dirige verso ovest in direzione della Shahoumian. \u00c9 pressoch\u00e9 contiguo al villaggio di Tsaghkashen. "}
{"id": "6114750", "revid": "196390", "url": "https://it.wikipedia.org/wiki?curid=6114750", "title": "Pietro Badoer", "text": ""}
{"id": "6114758", "revid": "538063", "url": "https://it.wikipedia.org/wiki?curid=6114758", "title": "Jesper Karlsson", "text": "Carriera.\nClub.\nFalkenberg.\n\u00c8 cresciuto calcisticamente prima nell'IF B\u00f6ljan e poi nel , squadra in cui il 21 febbraio 2016 ha compiuto l'esordio professionistico in occasione della partita della fase a gironi della Coppa di Svezia 2015-2016 vinta per 0-2 contro il .\nIl 3 aprile 2016 ha fatto il suo esordio nell'Allsvenskan, massimo livello del campionato svedese, in occasione della sconfitta casalinga alla prima giornata contro l'. Il 17 luglio seguente ha messo a segno le sue prime due reti da professionista in occasione della trasferta pareggiata, per 3-3, contro l'. Nonostante le 7 reti di Karlsson in 27 presenze, il Falkenberg ha terminato quel campionato all'ultimo posto con soli 10 punti all'attivo in 30 giornate ed \u00e8 quindi retrocesso.\nElfsborg.\nIl 2 dicembre 2016 viene acquistato a titolo definitivo dall' in cambio di 4 milioni di corone, circa 400.000 euro. Il giocatore ha firmato un contratto quinquennale valido dal gennaio 2017 fino al dicembre 2021. L'esordio ufficiale \u00e8 arrivato il 19 febbraio 2017 in occasione del pareggio interno, per 2-2, contro l' in Coppa di Svezia. Il 23 agosto successivo ha messo a segno la sua prima rete con la maglia della sua nuova squadra in occasione del secondo turno di coppa vinto, per 3-4, contro il . La sua prima stagione in giallonero si \u00e8 chiusa con 14 presenze in campionato e 0 gol, mentre nell'Allsvenskan 2018 le partite giocate sono state 22, anche in questo caso senza reti segnate.\nNel campionato 2019 Karlsson si \u00e8 imposto come miglior marcatore stagionale dei gialloneri, con 8 gol realizzati in 25 partite. Ancora superiore \u00e8 stato il rendimento offensivo da lui ottenuto nel corso dell'Allsvenskan 2020, tuttavia l'11 settembre di quell'anno \u00e8 stata annunciata la sua cessione agli olandesi dell', anche se un accordo tra le due societ\u00e0 gli ha permesso di rimanere all'Elfsborg fino al successivo 28 settembre. Al momento della sua partenza, egli era il vice capocannoniere del campionato di Allsvenskan 2020, con un bottino personale di 11 gol e 4 assist in 22 presenze che ha contribuito a portare la squadra al momentaneo 3\u00ba posto in classifica.\nAZ Alkmaar.\nIl 28 settembre 2020 si \u00e8 dunque trasferito a tutti gli effetti dall'Elfsborg all' per una cifra riportata di 27 milioni di corone, poco pi\u00f9 di 2 milioni e mezzo di euro. Anche in questo caso, come era avvenuto in precedenza per il suo arrivo all'Elfsborg, Karlsson ha firmato un accordo di cinque anni. Dopo l\u2019esordio in Eredivisie del 4 ottobre non ha pi\u00f9 lasciato il posto nel tridente offensivo della squadra di Arne Slot mettendo a segno 11 gol e diversi assist.\nStatistiche.\nPresenze e reti nei club.\n\"Statistiche aggiornate al 1\u00ba ottobre 2018.\""}
{"id": "6114760", "revid": "124123", "url": "https://it.wikipedia.org/wiki?curid=6114760", "title": "Walter Thiel", "text": "Biografia.\nNel 1934 Thiel divenne ricercatore presso il Reichswehrministerium nell\u2019istituto del prof. Erich Schumann dell\u2019Universit\u00e0 di Berlino nel dipartimento di ricerca dell\u2019Heereswaffenamt. A partire dal 1935 venne in contatto con altri scienziati tra i quali Wernher von Braun e con Walter Dornberger che gli propose di abbandonare le ricerche teoriche per collaborare con il dipartimento degli equipaggiamenti speciali dell\u2019Heereswaffenamt per occuparsi dei test e dello sviluppo dei razzi a combustibile liquido nel sito di Kummersdorf nei pressi di Berlino. Nel 1937 pubblic\u00f2 il lavoro \u201cEmpirische und theoretische Grundlagen zur Neuberechnung von \u00d6fen und Versuchsdaten, Schie\u00dfplatz Kummersdorf Vers. West\u201d in cui descrisse decisivi miglioramenti nella progettazione dei razzi. Nel contempo Thiel continu\u00f2 a lavorare su diverse miscele di combustibili per motori a razzo. \nNel 1940 con lo spostamento del dipartimento per lo sviluppo dei motori a razzo dell\u2019Heereswaffenamt a Peenem\u00fcnde, Walter Thiel insieme alla sua famiglia si trasfer\u00ec a Karlshagen nei pressi della stessa localit\u00e0. A Peenem\u00fcnde si ritrovarono altri numerosi ingegneri aerospaziali che collaborarono con Thiel e che, successivamente, avrebbero raggiunto gli USA insieme a Von Braun.\nNel 1942, il 3 ottobre, vol\u00f2 con successo per 190 chilometri il primo razzo Aggregat 4 raggiungendo una altezza di 85\u00a0km ed una velocit\u00e0 massima di 1322 m/s. Successivamente vi furono diversi lanci falliti per cui Thiel, nonostante le sollecitazioni dei militari per mettere in produzione e in campo il razzo, rifiut\u00f2 di dichiarare il relativo motore pronto per la produzione di massa scrivendo, in una lettera a Von Braun, l\u2019Aggregat 4 pi\u00f9 simile ad un complicato prodotto di laboratorio che ad un oggetto pronto per la produzione di massa. Il 17 agosto 1943 per protesta rassegn\u00f2 oralmente le sue dimissioni dall'incarico a Peenem\u00fcnde ipotizzando il suo ritorno alla vita accademica. Durante la notte successiva, tra il 17 e il 18 agosto 1943, la Royal Air Force bombard\u00f2 pesantemente il sito di Peenem\u00fcnde ed i suoi dintorni (Operazione Hydra) uccidendo Thiel e tutta la sua famiglia (la moglie Marta, sua figlia Sigrid di 7 anni e suo figlio Sigfried di 3 anni).\nA Walter Thiel la UAI ha intitolato il cratere lunare Thiel.\nCollegamenti esterni.\nWalter Thiel - Raketeningenieur"}
{"id": "6114762", "revid": "254059", "url": "https://it.wikipedia.org/wiki?curid=6114762", "title": "Salinguerra Torelli (disambigua)", "text": ""}
{"id": "6114764", "revid": "287204", "url": "https://it.wikipedia.org/wiki?curid=6114764", "title": "Feather Your Nest", "text": ""}
{"id": "6114765", "revid": "1359186", "url": "https://it.wikipedia.org/wiki?curid=6114765", "title": "Deutschen Tourenwagen Cup", "text": ""}
{"id": "6114768", "revid": "6923", "url": "https://it.wikipedia.org/wiki?curid=6114768", "title": "Phaneroptera nana", "text": "La fanerottera nana (Phaneroptera nana ), nota anche come fanerottera meridionale, \u00e8 un ortottero della famiglia Tettigoniidae, diffuso nel bacino del Mediterraneo.\nDescrizione.\nQuesto ortottero ha una livrea verde con micropunteggiature brune, con occhi di un vistoso colore giallo arancio. Le ali, in posizione di riposo, sporgono caratteristicamente al di fuori delle tegmine. Il maschio \u00e8 leggermente pi\u00f9 piccolo della femmina (12-15\u00a0mm vs 15-18\u00a0mm); la femmina presenta un ovopositore falciforme, in posizione di riposo rivolto verso l'alto, lungo 4,5-5,5\u00a0mm..\nSi differenzia dalla congenere \"Phaneroptera falcata\" per la forma dei cerci e della placca sottogenitale.\nBiologia.\n\u00c8 una specie termofila, attiva da luglio a ottobre.\nLe uova vengono deposte tra gli strati epidermici delle foglie di varie specie di arbusti.\nDistribuzione e habitat.\nLa specie \u00e8 diffusa nel bacino del Mediterraneo. In Italia \u00e8 presente in tutta la penisola e nelle isole maggiori.\nPredilige habitat caldi e secchi; si localizza su cespugli e sulle fronde basse degli alberi, dal piano fino ai 1000 metri di altitudine."}
{"id": "6114771", "revid": "74801", "url": "https://it.wikipedia.org/wiki?curid=6114771", "title": "Buonaccorso da Montemagno il Vecchio", "text": "Apparteneva ad una importante famiglia di Pistoia, che aveva anche di alcuni diritti in Firenze. Si ritiene che fosse un giurista di professione. Come i suoi fratelli, ricopr\u00ec diversi incarichi pubblici in citt\u00e0, tra i quali quello di membro del Consiglio degli Anziani e gonfaloniere di Pistoia nel 1364, dopo essere stato podest\u00e0 del Montale nel 1348 e di Serravalle nel 1352. Fu anche fatto cavaliere il 4 dicembre 1381.\nScrisse delle poesie, che furono tuttavia spesso confuse con quelle del nipote Buonaccorso da Montemagno il Giovane, pi\u00f9 noto e pi\u00f9 prolifico. Il pi\u00f9 diffuso \u00e8 \"Erano i mie' pensier ristretti al core\", che riprende temi petrarchiani e stilnovisti di Guido Guinizzelli. Si ritiene che le sue composizioni furono occasionali e composte nella prima met\u00e0 del secolo."}
{"id": "6114772", "revid": "396816", "url": "https://it.wikipedia.org/wiki?curid=6114772", "title": "Episodi di Chicago P.D. (quarta stagione)", "text": "La quarta stagione della serie televisiva Chicago P.D., composta da 23 episodi, \u00e8 stata trasmessa sul canale statunitense NBC dal 21 settembre 2016 al 17 maggio 2017.\nIn Italia, la stagione \u00e8 andata in onda dal 3 febbraio al 7 luglio 2017 su Premium Crime, canale a pagamento della piattaforma Mediaset Premium. In chiaro su Italia 1 dal 24 luglio all'11 settembre 2018.\nPadri e figli.\nTrama.\nVoight \u00e8 ancora scosso e in preda al dolore a causa della morte del figlio Justin. Nel frattempo, le indagini sembrano concentrarsi su Linsday che \u00e8 a conoscenza di quello che \u00e8 successo tra il suo capo e l'assassino di suo figlio, e per questo la Comandante Crowley \u00e8 pronta a fare di tutto pur di scoprire la verit\u00e0 sull\u2019uomo che ha ucciso Justin. L'Intelligence nel frattempo indaga sull'omicidio di un uomo trovato carbonizzato nella sua macchina. Intanto, Burgess incontra la sua nuova partner Julie Tay, con cui inizia a costruire un legame.\nScelta sbagliata.\nTrama.\nNel giorno pi\u00f9 caldo a Chicago, Voight e la sua squadra indagano sulla sparizione di una donna, avvenuta in un noto quartiere afroamericano. Nel frattempo, la Platt viene minacciata dal comandante Fogel per la sua decisione di riassegnare la Tay al 21\u00ba Distretto. Invece Mouse ritorna negli Army Rangers.\nA pieno regime.\nTrama.\nVoight e la sua squadra indagano sulla brutale aggressione alla Platt. Poco dopo suo padre viene ucciso ed i sospetti ricadono sulla compagna, pi\u00f9 giovane di lui. Nel frattempo, dopo che Burgess ha lasciato molte informazioni chiave sul caso, la Platt decide di voler vendicare il padre.\nGang in guerra.\nTrama.\nVoight e la sua squadra indagano su una sparatoria in cui ha perso la vita un rapper di 17 anni e, pur sospettando un attacco terroristico, si ritrovano invece a dover contrastare una guerra tra gang rivali. Durante le indagini nel quartiere, Burgess individua il fratello minore di Atwater mentre visita i potenziali bersagli.\nZona di guerra.\nTrama.\nLa squadra di Voight si trova alle prese con un nuovo tipo di eroina mischiata con il Fentanyl che \u00e8 arrivata all'improvviso a Chicago, mietendo vittime su vittime, soprattutto tra giovanissimi studenti inesperti con le droghe. Dopo le prime indagini, l\u2019Intelligence scopre un giro che coinvolge altri studenti universitari, a capo dei quali c'\u00e8 un noto boss della malavita di Chinatown. Mouse \u00e8 irrequieto per non aver avuto ancora la possibilit\u00e0 di arruolarsi di nuovo nei ranger. Mentre la Platt informa la Tay che \u00e8 stata riassegnata al suo posto originale.\nUn amico.\nTrama.\nBurgess e il suo nuovo partner Matt Sorensen rispondono ad una chiamata per degli strani rumori in una casa, dove trovano un cadavere di una ragazza. L'Intelligence indaga sull'omicidio, che \u00e8 avvenuto nella casa di un famoso giocatore di baseball, vecchio amico di Olinsky. Nel frattempo, Lindsay riceve un mazzo di margherite, Halstead quindi rintraccia subito il fioraio vicino ad un penitenziario, dove il padre di Lindsay \u00e8 recluso da tempo.\n300.000 likes.\nTrama.\nVoight e la sua squadra indagano sull'omicidio del testimone chiave di un processo per stupro. Intanto Burgess e Sorensen fermano una macchina, ed a guidarla \u00e8 un uomo che indossa una gonna con le calze a rete, Sorensen pubblica un video su Facebook dell'accaduto ma viene beccato e ne paga le conseguenze con Burgess. Nel frattempo, il vice-procuratore Stone offre a Dawson un posto di detective nell'ufficio del procuratore distrettuale.\nSparo assordante.\nTrama.\nVoight e la sua squadra si trovano a dover a che fare con un cecchino che ha preso di mira e ucciso due agenti di pattuglia. Per\u00f2, durante l'indagine Sorensen decide di dimettersi piuttosto che farsi uccidere da un cecchino. Nel frattempo, dopo aver accettato l'offerta da Stone, Dawson si prepara a dirlo alla squadra, che organizza una festa d'addio. Voight d\u00e0 la possibilit\u00e0 a Burgess di entrare nell'Intelligence, che accetta subito. Inoltre, Bunny dice alla figlia che il suo padre biologico vuole incontrarla.\nOmicidio colposo.\nTrama.\nIl vigile del fuoco Severide viene accusato di aver tamponato una macchina, provocando due feriti, ma si trasforma in omicidio in cui una dei feriti, una bambina muore al Chicago Med. Voight e Lindsay credono che Severide sarebbe stato incastrato, ma sia l'Intelligence e la Squadra 51 sono convinti della sua innocenza. Nel frattempo Burgess inizia il suo primo giorno nell'Intelligence e si scontra immediatamente con Olinsky.\nSerial killer.\nTrama.\nVoight e la sua squadra indagano sull'omicidio di una giovane donna, in seguito si scopre che viene collegata ad un serial killer che ha ucciso pi\u00f9 di 10 donne. Nel frattempo, Voight assume l'agente Kenny Rixton come sostituto temporaneo di Ruzek che \u00e8 in missione sotto copertura, e Lindsay incontra suo padre biologico.\nTi piacerebbe.\nTrama.\nVoight e la sua squadra indagano sull'omicidio di un molestatore sessuale, e una ricerca sul passato della vittima mette in conflitto l'Intelligence con le Forze Speciali di Polizia. Nel frattempo, con grande sgomento di Lindsay, Halstead ottiene il DNA sul vero padre di Lindsay ma non \u00e8 lui.\nLa chiesa.\nTrama.\nL'Intelligence indaga sull'omicidio di una donna avvenuto in un parco, ma viene messa in una situazione precaria quando i sospettati del delitto trovano rifugio in una chiesa, dove il parrocchiano e il sacerdote bloccano l'ingresso alle forze dell'ordine. Intanto Rixton si mette alle spalle di Voight per interrogare un membro della banda in relazione al caso e quando Voight lo scopre, minaccia di buttarlo fuori.\nRagazze problematiche.\nTrama.\nL'Intelligence indaga sull'omicidio di una quindicenne, e scoprono che ha partecipato ad un programma per ragazze in difficolt\u00e0 e Halstead decide di andare sotto copertura nel programma. Nel frattempo, Platt riceve un avviso di morte di una precedente vittima con cui ha lavorato, ma in seguito si sente male per non ricordarla.\nUna doppia vita.\nTrama.\nVoight e la sua squadra indagano sull'incendio di una casa, con dentro un cadavere di uno sconosciuto. L'Intelligence fanno di tutto di identificare la vittima. Nel frattempo, le tensioni tra Halstead e Lindsay scoprono che i colleghi di Rixton erano stati accusati di corruzione. Intanto Ruzek ritorna da una missione sotto copertura, e Burgess, felice che lui sia ritornato, lo bacia.\nImprobabile sospettato.\nTrama.\nRuzek ritorna al termine della missione sotto copertura, ma Voight lo fa spostare al 27\u00ba Distretto per fare i turni di notte perch\u00e9 se ne \u00e8 andato senza dirgli niente. Rixton per\u00f2 sa quanto Ruzek ci tenga all'Intelligence e decide di accettare il posto alla Narcotici, lasciandolo nuovamente il posto. Intanto un vecchio amico di Lindsay, ora informatore, le dice che un uomo sta tentando di trovare un killer per far uccidere il possibile assassino della figlia. In cambio le chiede di far uscire dalla galera il fratello. Cos\u00ec Lindsay fa infiltrare Olinsky come sicario di contratto.\nVicini nel dolore.\nTrama.\nL'Intelligence indaga sull'incendio del magazzino in cui la figlia di Olinsky, Lexi, \u00e8 in condizioni critiche. Ma, purtroppo quest'ultima muore e il padre si lancia per rintracciare il sospettato.\nIl volto del diavolo.\nTrama.\nL'Intelligence indagano sul ritrovamento di una ragazza in un container che rifiuta di trovare il sospettato. Quando un video diventa virale, si rendono conto che c'\u00e8 un secondo ostaggio e lottano contro il tempo per salvarla. Nel frattempo un'ex ragazza di Halstead si presenta a Chicago, e Olinsky torna a lavorare dopo il lutto che l'ha colpito.\nUno sprazzo di luce.\nTrama.\nL'Intelligence indaga sull'omicidio di un uomo senza piet\u00e0, che riprendeva delle situazioni violente e poi andava a venderle ai media. Quando Olinsky e Ruzek trovano dei filmati nascosti, si rendono conto che la vittima stava ricattando una delle famiglie pi\u00f9 ricche di Chicago dopo aver filmato un video di stupro. Nel frattempo, Nicole, la sorella di Burgess, arriva in citt\u00e0 e si scontra con Ruzek, prima di dire alla sorella che sta per divorziare.\nSorelle.\nTrama.\nDopo una serata fuori con gli amici, la sorella di Burgess, Nicole viene drogata e stuprata. L'Intelligence si unisce per trovare i responsabili e poco dopo, la sua amica viene trovata morta per ipotermia, essendo fuggita quando i criminali presero le due donne. Lindsay e Burgess decidono di andare sotto copertura per attirare i sospetti ma, Burgess viene assalita da uno dei due criminali. Dopo aver risolto il caso, Burgess si congeda temporaneamente per occuparsi della sorella. \nIn cerca di redenzione.\nTrama.\nL'Intelligence indaga sull'omicidio di un diciottenne, scoprendo che l'arma del delitto \u00e8 la stessa usata per un caso irrisolto di 17 anni, ad occuparsi di quel caso fu Voight. Voight scava nel suo passato, diventando sospettoso del suo vecchio compagno, Denny Woods. Per\u00f2 Woods lo mette di fronte al comitato di revisione per aver disobbedito agli ordini diretti.\nFagin.\nTrama.\nLindsay e Halstead vengono chiamati per una rapina in corso in banca, mentre l'Intelligence apre l'indagine, la detective Hailey Upton della Rapine-Omicidi cerca di prendere il controllo. Tuttavia il capo Lugo concede a Voight e alla sua squadra la propriet\u00e0 del caso. Dopo questo, Voight chiede alla Upton se pu\u00f2 sostituire Burgess e accetta subito.\nUn solo soldato.\nTrama.\nL'Intelligence indaga sull'omicidio di un uomo di colore avvenuto dopo aver trasmesso il suo video in streaming su Facebook. Per\u00f2 scoprono che la vittima era stata accusata di stupro. Per\u00f2 Lindsay aggredisce il responsabile nella sala interrogatori in presenza della Upton.\nBivio.\nTrama.\nLindsay aggredisce un uomo durante un interrogatorio e deve rispondere della sua condotta a una commissione di superiori. Nel frattempo, Bunny torna a casa e trova un mafioso sul letto, senza vita e in una pozza di sangue: qualcuno gli ha sparato. Lindsay non puo\u2019 partecipare attivamente alle indagini. Alla fine per evitare il peggio, Lindsay lascia Chicago per trasferirsi a New York per lavorare nell'FBI."}
{"id": "6114773", "revid": "149485", "url": "https://it.wikipedia.org/wiki?curid=6114773", "title": "Football League Cup 2016-2017", "text": ""}
{"id": "6114779", "revid": "767487", "url": "https://it.wikipedia.org/wiki?curid=6114779", "title": "Quartieri di Edmonton", "text": "La citt\u00e0 di Edmonton, capitale dello stato dell'Alberta (Canada) \u00e8 divisa in 7 settori geografici e 375 quartieri, senza includere quelli proposti o pianificati che sono ancora da edificare.\nSettori geografici.\nSettore Mature Area.\nAltre aree:\nSettore Sud-Est.\nMill Woods.\nL'area confina a ovest con la 91\u00aa strada, a nord con Whitemud Drive, a est con la 34\u00aa strada e a sud con Anthony Henday Drive.\nAll'interno di MIll Woods vi sono 24 quartieri, racchiusi in 9 comunit\u00e0."}
{"id": "6114784", "revid": "287204", "url": "https://it.wikipedia.org/wiki?curid=6114784", "title": "Muhafaza", "text": ""}
{"id": "6114785", "revid": "287204", "url": "https://it.wikipedia.org/wiki?curid=6114785", "title": "Hafiz", "text": ""}
{"id": "6114787", "revid": "108179046", "url": "https://it.wikipedia.org/wiki?curid=6114787", "title": "Sunday Tabloid", "text": "Sunday Tabloid \u00e8 stata una trasmissione televisiva condotta da Annalisa Bruchi andata in onda ogni domenica dal 25 settembre al 20 novembre 2016 su Rai 2 nella fascia oraria del preserale.\nIl programma.\nIl programma \u00e8 un settimanale di approfondimento sul tema della politica, del costume e della cultura.\nEsso si avvale anche dei contributi di Dario Vergassola per la parte comica, di Mario Sechi per l'agenda della settimana riguardo ai temi caldi della politica mondiale e nazionale, del giornalista Davide Maria De Luca che si occupa della verifica dei fatti (\"fact checking\") e di Aldo Cazzullo.\nLa trasmissione viene soppressa dopo sole 7 puntate a causa dei bassi ascolti. Alla stessa squadra di conduttori e giornalisti, gi\u00e0 protagonisti di 2Next - Economia e Futuro, viene affidato gi\u00e0 dall'8 dicembre 2016 lo spazio della seconda serata del gioved\u00ec nel nuovo programma Night Tabloid."}
{"id": "6114788", "revid": "481666", "url": "https://it.wikipedia.org/wiki?curid=6114788", "title": "Take It from Me", "text": ""}
{"id": "6114790", "revid": "640277", "url": "https://it.wikipedia.org/wiki?curid=6114790", "title": "K2-72", "text": "K2-72 \u00e8 una stella nana rossa distante circa 228\u00a0anni luce dal sistema solare, visibile come un oggetto di magnitudine 15 nella costellazione dell'Aquario. Nel 2016, nell'ambito della seconda parte della missione Kepler, sono stati scoperti quattro pianeti orbitare attorno alla stella, di cui uno, K2-72 e, situato nella zona abitabile del sistema.\nCaratteristiche.\nK2-72 \u00e8 una piccola nana rossa di classe M meno massiccia e pi\u00f9 fredda del Sole. La sua massa e il suo raggio sono rispettivamente il 22% e il 23% di quello della nostra stella, mentre la sua temperatura superficiale \u00e8 attorno ai 3500 K. \nData la sua debole luminosit\u00e0, non \u00e8 visibile a occhio nudo o con piccoli telescopi, ma solo con telescopi professionali o amatoriali di almeno 250 mm di diametro.\nSistema planetario.\nI quattro pianeti orbitano piuttosto vicini alla propria stella, e probabilmente sono in rotazione sincrona, volgendo quindi sempre lo stesso emisfero verso la stella; inoltre sono tutti di dimensione inferiore al nostro pianeta, anche se la massa non \u00e8 al momento nota. Il quarto pianeta, e forse anche il terzo, si trovano dentro la zona abitabile, e nonostante siano in blocco mareale potrebbero avere parte della superficie con le condizioni giuste per avere acqua liquida in superficie, come lungo la zona intermedia perennemente in penombra. L'indice di similarit\u00e0 terrestre del quarto pianeta \u00e8 relativamente alto, di 0,82, che ne fa l'ottavo pianeta con l'ESI pi\u00f9 alto al momento della scoperta."}
{"id": "6114791", "revid": "122582256", "url": "https://it.wikipedia.org/wiki?curid=6114791", "title": "Shanghai Rolex Masters 2016", "text": "Lo Shanghai Rolex Masters 2016 \u00e8 stato un torneo di tennis giocato sul cemento. \u00c8 stata l'8\u00aa edizione dello Shanghai Masters, che fa parte della categoria ATP Tour Masters 1000 nell'ambito dell'ATP World Tour 2016. Il torneo si \u00e8 giocato al Qizhong Forest Sports City Arena di Shanghai, in Cina, dal 9 al 16 ottobre 2016.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati in tabellone con il ranking protetto:\nI seguenti giocatori sono passati dalle qualificazioni:\nCampioni.\nSingolare.\n Andy Murray ha sconfitto in finale Roberto Bautista Agut con il punteggio di 7\u201361, 6\u20131.\nDoppio.\n John Isner / Jack Sock hanno sconfitto in finale Henri Kontinen / John Peers con il punteggio di 6\u20134, 6\u20134."}
{"id": "6114794", "revid": "287204", "url": "https://it.wikipedia.org/wiki?curid=6114794", "title": "Generali Ladies Linz 2016", "text": "Il Generali Ladies Linz 2016 \u00e8 stato un torneo di tennis giocato sul cemento indoor. \u00c8 stata la 30\u00aa edizione del Generali Ladies Linz, che fa parte della categoria WTA International nell'ambito del WTA Tour 2016. Si \u00e8 giocato a Linz, in Austria, dal 10 al 16 ottobre 2016.\nPartecipanti.\nAltre partecipanti.\nLe seguenti giocatrici hanno ricevuto una Wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Dominika Cibulkov\u00e1 ha sconfitto in finale Viktorija Golubic con il punteggio di 6\u20133, 7\u20135.\nDoppio.\n Kiki Bertens / Johanna Larsson hanno sconfitto in finale Anna-Lena Gr\u00f6nefeld / Kv\u011bta Peschke con il punteggio di 4\u20136, 6\u20132, [10\u20137]."}
{"id": "6114796", "revid": "1494169", "url": "https://it.wikipedia.org/wiki?curid=6114796", "title": "The Jetsons", "text": ""}
{"id": "6114826", "revid": "305330", "url": "https://it.wikipedia.org/wiki?curid=6114826", "title": "Amministratori delegati", "text": ""}
{"id": "6114833", "revid": "1155185", "url": "https://it.wikipedia.org/wiki?curid=6114833", "title": "Strada comunale Asse perimetrale Vomero-Soccavo-Pianura", "text": ""}
{"id": "6114842", "revid": "729019", "url": "https://it.wikipedia.org/wiki?curid=6114842", "title": "XHCAH-FM", "text": "XHCAH-FM \u00e8 una stazione radio operante in Messico con sede nella citt\u00e0 di Cacahoat\u00e1n, nello Stato del Chiapas. Di propriet\u00e0 dell'Instituto Mexicano de la Radio, XHCAH-FM trasmette sulla frequenza 89,1 FM programmi sia a contenuto musicale che informativo sotto il nome di \"La Popular\".\nStoria.\nXECAH-AM 1350 fu lanciata il 16 settembre, 1987. La posizione di XECAH era stata adeguatamente scelta: era infatti nata per essere un'alternativa messicana alle stazioni guatemalteche ed a Voice of America, resa disponibile nell'area grazie ad un suo ripetitore sito in Belize. La maggior parte della programmazione consisteva in programmi musicali, riguardanti soprattutto la musica di marimba locale, ma erano forniti anche programmi con messaggi di pubblico servizio. Alcuni di programmi di informazione di XECAH erano trasmessi in lingua mam con lo scopo di raggiungere le piccole comunit\u00e0 che potevano ricevere la 1350 AM.\nAll'inizio degli anni novanta, XECAH trasmetteva una grande variet\u00e0 di musica, avendo aggiunto alla musica di marimba vari generi come pop, rock, ranchera e bolero. In programmazione c'erano anche programmi di informazione e cultura come En Confianza, rivolto ad un pubblico femminile, Viva M\u00e9xico, riguardante storia e costumi del Messico e del Chiapas customs and history, nonch\u00e9 il notiziario nazionale SNN da Citt\u00e0 del Messico. A partire dal 1994, XECAH trasmette 20 ore al giorno con una potenza di 5\u00a0kW.\nNel 2005, XECAH era spesso l'unico mezzo di comunicazione con le comunit\u00e0 devastate all'uragano Stan, indispensabile per fornire istruzioni di emergenza ed informazioni di salute pubblica o di percorribilit\u00e0 delle strade.\nI recenti anni 2000 hanno visto la modernizzazione dal punto di vista tecnologico della stazione radio ed un avvicinarsi del contenuto dei programmi a generi sempre pi\u00f9 regionali, inclusi la marimba. Nel 2012, XHCAH-FM 89,1 fu creata come parte della campagna di migrazione AM-FM in cui le stazioni radio messicane sono tuttora coinvolte. XHCAH trasmette in HD Radio:"}
{"id": "6114844", "revid": "1833487", "url": "https://it.wikipedia.org/wiki?curid=6114844", "title": "Vettica Minore", "text": "Vettica Minore \u00e8 una frazione del comune di Amalfi ed uno dei 5 \"casali extramoenia\" che sorgono a occidente del paese.\nStoria.\nIl toponimo Vettica Minore, nato all'epoca del ducato di Amalfi, deriverebbe dal vocabolo latino \"vectigal\" e \"Pizzula\" o \"Minor\"; sarebbe collegato ad una sorta di imposta forse di carattere agricolo. \nIl paesaggio agrario medievale era contrassegnato dalla presenza di vigneti, castagneti, e nella parte alta da boschi.\nLa frazione sorse nel Basso Medioevo, attorno alla chiesa di San Michele, in essa era presente, da prima del 1796, una Confraternita sotto il titolo della Madonna del Rosario.\nIn et\u00e0 moderna oltre alla Parrocchiale e alla cappella della Virgo Potens erano segnalate anche altre cappelle: \"Santa Croce\" sulla spiaggia del \"Rarone\", \"S. Angelo\", \"S. Giovanni de Geza\", presso la costa \"S. Nicola de Petra\" e \"S. Marco\", \"S. Pietro\" e \"Tutti i Santi\" in localit\u00e0 Dudaro, \"S. Maria\", \"S. Sebastiano\", \"S. Bartolomeo\", \"S. Luca\" e in localit\u00e0 Finestra \"S.Vito\"."}
{"id": "6114845", "revid": "1345932", "url": "https://it.wikipedia.org/wiki?curid=6114845", "title": "XECAH-AM", "text": ""}
{"id": "6114847", "revid": "481666", "url": "https://it.wikipedia.org/wiki?curid=6114847", "title": "Penrod and Sam", "text": ""}
{"id": "6114848", "revid": "53588", "url": "https://it.wikipedia.org/wiki?curid=6114848", "title": "Alberto Bobovio", "text": ""}
{"id": "6114849", "revid": "22475", "url": "https://it.wikipedia.org/wiki?curid=6114849", "title": "Storz", "text": "Lo Storz \u00e8 un tipo di raccordo antincendio inventato da Guido Storz nel 1882, che si collega utilizzando ganci e flange interbloccabili. \u00c8 ampiamente utilizzato su tubi antincendio e nelle applicazioni antincendio. \u00c8 l'accoppiamento standard sui tubi antincendio in Portogallo, Danimarca, Germania, Austria, Svizzera, Svezia, Paesi Bassi, Israele, Grecia e Australia. \nStoria.\nL'accoppiamento Storz \u00e8 stato registrato da Guido Storz nel 1882 ed \u00e8 stato approvato e prodotto dalla societ\u00e0 \"Zulauf &amp; Cie.\" Tuttavia, non trov\u00f2 la sua distribuzione tedesca nel settore antincendio fino al 1933, dopo che era stato prescritto come attacco standard per i pompieri tedeschi dopo un grande incendio a \u00d6schelbronn. Luitpold Schott ha svolto un ruolo importante nell'utilizzo di accoppiamenti in alluminio per il vigile del fuoco in Germania. I giunti sono stati descritti negli standard FEN 301-316 e dovevano essere commutati al 1943. Negli ultimi anni, i costruttori in Cina hanno cominciato a produrre raccordi Storz, componenti di sistema e tubi flessibili, che rendono disponibili prodotti Storz compatibili ad un prezzo molto vantaggioso.\nTecnologia.\nL'accoppiamento Storz \u00e8 un accoppiamento \"ermafrodito\" simmetrico, ossia i raccordi di collegamento da collegare sono identici su entrambi i lati dell'accoppiamento e possono essere collegati a piacere. Oltre a ci\u00f2, ad esempio nel caso di sistemi a vite, non \u00e8 necessario prestare attenzione all'assegnazione di filettature interne (filettatura femmina) ed esterne (filettatura masciho). Eliminando questa restrizione, la gestione del sistema Storz \u00e8 molto pi\u00f9 veloce e meno soggetta a problemi di quanto avviene nei sistemi di collegamento con connessioni a vite (Raccodi UNI). Questo \u00e8 un bene prezioso in caso di emergenza (servizio antincendio).\nA differenza dei giunti utilizzati nello spazio anglosassone, i giunti Storz non sono avvitati, ma la connessione \u00e8 fatta secondo il principio di una chiusura a baionetta. Allo stesso tempo, le zampe si impegnano in corrispondenti contorni del contro-accoppiamento e sono bloccati ruotando i due semiriggi. Contrariamente a molti altri sistemi, i raccordi Storz hanno la forma esterna circolare e senza punte e angoli, rendendola facile da impugnare e comoda da gestire oltre che insensibile alla sporcizia e all'usura. Le parti di accoppiamento Storz (raccordi di tubo flessibile e parti filettate) sono di solito realizzate in alluminio e leghe di alluminio (nei primi tempi i giunti sono stati fatti di ottone e quindi molto pi\u00f9 pesanti, che sono svantaggiati nell'uso). Le guarnizioni per questi giunti sono costituiti principalmente da gomma nitrilica. \nGli accoppiamenti Storz vengono utilizzati quasi ovunque dove vengono utilizzati tubi flessibili o stazionari che superino le dimensioni del tubo da giardino (1/2 e 3/4 di diametro nominale) Ad esempio, nell'industria, nell'agricoltura, nella costruzione, nella spedizione, nelle utilities comunali, nella fornitura e nello smaltimento, nonch\u00e9 nell'orticoltura e nella produzione di pesci. Gli accoppiamenti in ottone, in metallo fuso e in acciaio inox sono utilizzati nei settori dell'acqua potabile, della costruzione navale, della trasformazione alimentare, dell'industria chimica e di altri casi speciali. Per questi giunti sono presenti guarnizioni in EPDM, silicone, Viton e altri materiali.\nGli accoppiamenti Storz-D sono raramente utilizzati nel normale servizio antincendio, come il tubo di aspirazione per agenti di schiuma. Tuttavia, spesso si trovano in protezione antincendio stazionaria, come spruzzatura o idranti a parete.\nSistemi di accoppiamento tubo.\nAccoppiamento pressione.\nGli attacchi di pressione vengono utilizzati per collegare i tubi di pressione. Essi sono costituiti da una parte rotante dell'asta, da una barra di collegamento, da un anello di bloccaggio e da un anello di tenuta con labbro di pressione. Un vantaggio particolare del sistema Storz (a differenza di Geka, per esempio) \u00e8 il collegamento girevole della parte dell'asta e dell'ugello del tubo (con il suo labbro di tenuta), il che significa che le guarnizioni a pressione non devono essere intrecciate l'una contro l'altra durante l'accoppiamento , I raccordi Storz fino alla dimensione B possono essere collegati e scollegati manualmente senza utensili (chiave a frizione) in uno stato privo di pressione.\nIn Italia invece i raccordi Storz corrispondono ai seguenti raccordi UNI:\nIn Germania, i vigili del fuoco utilizzano i seguenti raccordi:\nInoltre, esistono ancora degli \"accoppiamenti speciali\" di accoppiamenti Storz, che non sono applicabili nei vigili del fuoco, in particolare gli accoppiamenti di tipo Storz 38 (distanza di passo 51 mm, quindi dimensioni tra D e C), particolarmente adatto per i tubi con taglia nominale 1 Pollici a 1,5 pollici. Deutsche Bahn utilizza spesso Storz 38 sui tubi per riempire i contenitori d'acqua nei treni di viaggio. Allo stesso modo, il pi\u00f9 grande accoppiamento Storz, il tipo F, utilizzato prevalentemente nell'industria dell'acqua nelle stazioni di pompe mobili. Ci sono anche altre dimensioni speciali Storz, ma sono molto rare. La dimensione Storz C \u00e8 la variante del sistema prodotta nei numeri di pezzi pi\u00f9 alti. Gli attacchi Storz sono disponibili fino al formato 12 \""}
{"id": "6114850", "revid": "767487", "url": "https://it.wikipedia.org/wiki?curid=6114850", "title": "Pietro Clerico", "text": "Pu\u00f2 essere considerato, insieme a Trotula de Ruggiero, come uno dei principali esponenti della fioritura della scuola salernitana. Probabilmente fu discepolo di Garioponto, in quanto \u00e8 possibile trovare numerose analogie tra le loro dottrine in ambito medico.\nBiografia.\nNon vi sono molte notizie sulla vita di Pietro Clerico. Una serie di documenti lo identificano come il padre di una donna di nome Gemma, futura moglie di Urso Marcesano, e di un uomo di nome Romualdo, che aveva avuto in dono dal padre una porzione di una chiesa successivamente donata ad un monastero della citt\u00e0. \nLe prime notizie sul medico salernitano risalgono al 1035 e sono sempre associate alla figura di Garioponto. Tuttavia, non \u00e8 ben chiaro quale fosse il rapporto tra Garioponto e Petrocello: probabilmente Garioponto funse da maestro mentre Pietro Clerico lo affianc\u00f2 negli ultimi anni della sua carriera, per poi tramandarne la dottrina. \u00c8 stato invece accertato il ruolo che Pietro Clerico ebbe nella fase di fioritura della scuola e di definizione del suo metodo formativo, che era basato su un corso di 9 anni suddivisi in 3 anni di logica, 5 di studi medici e 1 di pratica con un medico anziano. Come tramandano le notizie presenti all'interno dei \"Diplomi dell'Archivio Cavense\", con la sua attivit\u00e0 si procur\u00f2 una notevole fortuna, che fu poi donata in gran parte alla chiesa salernitana.Mancano notizie certe sulla sua morte, che va per\u00f2 collocata tra la fine dell'XI secolo e nei primi anni del XII secolo.\nOpere.\nAlla figura di \"Petrocello\" viene attribuita la stesura del testo \"Practica Petrocelli Salernitani\", conservato presso la Biblioth\u00e8que nationale de France di Parigi scritto su pergamena in forma irregolare tipica del XI-XII secolo. In quest'opera \u00e8 possibile individuare i cardini della medicina della scuola salernitana, in quanto vi sono enunciati i principi della teoria umorale ippocratica e delle conoscenze anatomiche del mondo classico.\u00c8 possibile notare che nei primi anni della sua storia, la scuola salernitana non aveva cognizione dei progressi del mondo arabo in ambito medico. Come nel resto d'Europa, la medicina medievale era ancora saldamente legata alle conoscenze del mondo greco-romano e la stessa scuola medica salernitana, fino alla seconda met\u00e0 dell'XI secolo, sar\u00e0 strettamente legata a tale tradizione. L'opera di Petrocello si fonda sulle conoscenze di Garioponto (molte parti del opera sono addirittura trascrizioni delle opere del maestro). Inoltre, anche dal punto di vista linguistico, all'interno delle opere di Pietro Clerico, la maggior parte delle speculazioni di carattere medico presentano una traduzione latina delle terminologie greche utilizzate in epoca ippocratica o una trascrizione della parola greca per indicare una patologia. Fra le figure classiche, \u00e8 possibile individuare una predilezione per Teodoro Prisciano: \nPer quanto concerne la trattazione medica, Pietro Clerico espone una serie di trattamenti associabili alle terapie ellenistiche o del maestro Garioponto. Anche dal punto farmacologico i rimedi utilizzati evidenziano una sorta di culto nei confronti della medicina classica:egli limita la terapia a metodologie di epoca ippocratica e galenica, mostrando perfettamente la propensione europea a non modificare le teorie classiche, considerate come il livello massimo a cui la medicina scientifica potesse giungere. Tuttavia, l'opera presenta accurate descrizioni di patologie e di tecniche mediche, quali l'arteriotomia e altre applicazioni terapeutiche cutanee. \nDal punto di vista terapeutico,\u00e8 presente un'esplicita inclinazione verso l'idroterapia:\nInfine, all'interno del Collegio di San Giovanni a Cambridge, \u00e8 stato esaminato un manoscritto in lingua francese nelle quali sono trascritte alcune ricette mediche. Di queste, gran parte collimano con le ricette per le malattie presenti all'interno del \"Practica Petrocelli Salernitani\".Di conseguenza, l'elaborazione di queste ricette sembra doversi attribuire a Pietro Clerico, mentre la traduzione in un francese antico pu\u00f2 esser opera o del \"Petrocello\" stesso o di qualche discepolo conoscitore della lingua francese."}
{"id": "6114852", "revid": "124123", "url": "https://it.wikipedia.org/wiki?curid=6114852", "title": "Larry Blyden", "text": "Nel 1972 ha vinto il Tony Award al miglior attore non protagonista in un musical per la sua performance in \"A Funny Thing Happened on the Way to the Forum\"."}
{"id": "6114863", "revid": "120779015", "url": "https://it.wikipedia.org/wiki?curid=6114863", "title": "Generali Ladies Linz 2016 - Singolare", "text": "Anastasija Pavlju\u010denkova era la detentrice del titolo ma \u00e8 stata sconfitta nei quarti di finale da Dominika Cibulkov\u00e1.\nIn finale Cibulkov\u00e1 ha sconfitto Viktorija Golubic con il punteggio di 6\u20133, 7\u20135."}
{"id": "6114885", "revid": "1573940", "url": "https://it.wikipedia.org/wiki?curid=6114885", "title": "Lenny Baker", "text": "Nel 1977 ha vinto il Drama Desk Award ed il Tony Award al miglior attore non protagonista in un musical per la sua performance nel musical \"I Love My Wife\" a Broadway. Nel 1977 ha ottenuto una candidatura al Golden Globe per il miglior attore debuttante per il film \"Stop a Greenwich Village\".\n\u00c8 morto di AIDS nel 1982."}
{"id": "6114886", "revid": "300067", "url": "https://it.wikipedia.org/wiki?curid=6114886", "title": "Campionato sudamericano femminile di pallacanestro 1952", "text": "Il 4\u00ba Campionato dell'America Meridionale Femminile di Pallacanestro (noto anche come FIBA South American Championship for Women 1952) si \u00e8 svolto dal 14 al 28 aprile 1952 ad Asunci\u00f3n, in Paraguay. Il torneo \u00e8 stato vinto dalla nazionale paraguaiana."}
{"id": "6114889", "revid": "300067", "url": "https://it.wikipedia.org/wiki?curid=6114889", "title": "FIBA South American Championship for Women 1952", "text": ""}
{"id": "6114892", "revid": "120779553", "url": "https://it.wikipedia.org/wiki?curid=6114892", "title": "Generali Ladies Linz 2016 - Doppio", "text": "Raquel Atawo e Abigail Spears erano le detentrici del titolo ma sono state sconfitte in semifinale da Anna-Lena Gr\u00f6nefeld e Kv\u011bta Peschke.\nKiki Bertens e Johanna Larsson hanno sconfitto in finale Gr\u00f6nefeld e Peschke con il punteggio di 4\u20136, 6\u20132, [10\u20137]."}
{"id": "6114902", "revid": "831312", "url": "https://it.wikipedia.org/wiki?curid=6114902", "title": "St\u00e9phane Rossetto", "text": "Carriera.\nPassato professionista a 23 anni con l'olandese Vacansoleil, nel 2010, dopo solo un anno decide di ritornare a correre per due anni a livelli dilettantistici con la squadra Cyclo Club de Nogent-sur-Oise. Nel 2013 ritorna nel grande ciclismo con la BigMat-Auber 93, dove milita per 2 anni, prima di trasferirsi in casa Cofidis. "}
{"id": "6114908", "revid": "1718925", "url": "https://it.wikipedia.org/wiki?curid=6114908", "title": "Gabriele Devecchi", "text": "Nel 1959 \u00e8 stato cofondatore (assieme a Giovanni Anceschi, Davide Boriani, Gianni Colombo e Grazia Varisco), del Gruppo T, avanguardia artistica nell'ambito dell'arte cinetica e programmata.\nBiografia.\nDopo il conseguimento della maturit\u00e0 artistica, Gabriele Devecchi inizia a lavorare presso il laboratorio di argenteria del padre. \nNel 1959 costituisce con Giovanni Anceschi, Gianni Colombo e Davide Boriani il Gruppo T, iniziando a realizzare opere cinetiche e programmate, ambienti interattivi, grafiche programmate, multipli, interventi integrati al contesto urbano. Tra le opere che rappresentano il culmine dell'arte del Gruppo T vi \u00e8 La scultura da prendere a calci.\nDal 1962 avvia collaborazioni con altri settori della progettazione: arredo, prodotto, allestimento e urban design. Inoltre partecipa attivamente alle manifestazioni arte programmata, promosse da Olivetti, in Italia e negli Usa."}
{"id": "6114912", "revid": "1359186", "url": "https://it.wikipedia.org/wiki?curid=6114912", "title": "Deutscher Tourenwagen Cup 2016", "text": "La stagione 2016 della Deutscher Tourenwagen Cup \u00e8 stata la ventunesima edizione del campionato organizzato dalla B-Marketing GmbH, la prima dalla rinominazione delle ADAC Procar Series. \u00c8 iniziata il 16 aprile a Oschersleben ed \u00e8 terminata il 9 ottobre a Spa-Francorchamps."}
{"id": "6114939", "revid": "384847", "url": "https://it.wikipedia.org/wiki?curid=6114939", "title": "Partito Democratico Catalano", "text": ""}
{"id": "6114941", "revid": "1337338", "url": "https://it.wikipedia.org/wiki?curid=6114941", "title": "Storia americana", "text": ""}
{"id": "6114943", "revid": "124593082", "url": "https://it.wikipedia.org/wiki?curid=6114943", "title": "Barbitistini", "text": "Barbitistini \u00e8 una trib\u00f9 di ortotteri della famiglia Tettigoniidae (sottofamiglia Phaneropterinae).\nDistribuzione e habitat.\nLa trib\u00f9 ha un areale eurasiatico.\nTassonomia.\nComprende i seguenti generi:"}
{"id": "6114944", "revid": "253269", "url": "https://it.wikipedia.org/wiki?curid=6114944", "title": "Frank Overton", "text": "Nel 1950 inizi\u00f2 la sua carriera prendendo parte soprattutto in ruoli televisivi; al cinema \u00e8 noto per aver recitato nel film \"Il buio oltre la siepe\" con Gregory Peck.\n\u00c8 stato sposato dal 1952 fino alla morte con la ballerina Phyllis Hill.\n\u00c8 morto nel 1967, a soli 49 anni, per un infarto."}
{"id": "6114947", "revid": "584834", "url": "https://it.wikipedia.org/wiki?curid=6114947", "title": "Mataza", "text": "Mataza (greco: \u039c\u03ac\u03c4\u03b1\u03b6\u03b1) era un'antica citt\u00e0 del thema Cappadocia, nell'attuale Turchia centro-meridionale, corrispondente all'odierno villaggio di Mazik\u00f6y (gi\u00e0 Madazi).\nStoria.\nIl villaggio viene citato nelle fonti bizantine unicamente in quanto era un possedimento del ricco Philagrios, amico di san Gregorio Nazianzeno. Presso il villaggio si trovano i resti di due antiche chiese rupestri bizantine. "}
{"id": "6114949", "revid": "1104133", "url": "https://it.wikipedia.org/wiki?curid=6114949", "title": "Innocence (Tarja Turunen)", "text": "Innocence \u00e8 un brano del soprano finlandese Tarja, estratto come primo singolo dall'album \"The Shadow Self\". Il singolo \u00e8 stato pubblicato il 24 giugno 2016, data di pubblicazione anche del relativo videoclip; il singolo \u00e8 inoltre disponibile come CD e vinile nel box set dell'edizione limitata di \"The Shadow Self\".\nDescrizione.\n\"Innocence\" \u00e8 stata scritta e composta da Tarja, Anders Wollbeck e Mattias Lindblom e prodotta da Tarja. La cantante descrive \"Innocence\" come un ritorno alle origini, dal punto di vista musicale, in quanto la riavvicina alla musica classica, dalla quale proviene, in particolar modo nell'assolo al pianoforte, strumento amatissimo dall'artista, dal quale sostiene di aver sempre tratto ispirazione.\nVideo musicale.\nIl videoclip di \"Innocence\" \u00e8 stato diretto dal regista argentino Mariano Cattaneo e girato a Buenos Aires. Nel videoclip si intervallano riprese di Tarja che canta insieme alla sua band e scene recitate da attori, rappresentanti una famiglia distrutta dalla violenza domestica. Al termine del videoclip, Tarja irrompe nella stanza e paralizza il manesco padre di famiglia con un tocco, salvando la madre e la bambina."}
{"id": "6114950", "revid": "562499", "url": "https://it.wikipedia.org/wiki?curid=6114950", "title": "Pallacanestro Trapani Sporting Club", "text": ""}
{"id": "6114952", "revid": "712828", "url": "https://it.wikipedia.org/wiki?curid=6114952", "title": "Kuu Kuu Harajuku", "text": "Kuu Kuu Harajuku \u00e8 una serie animata prodotta da Gwen Stefani e ispirata dal suo brand \"Harajuku Lovers\".\nLo show \u00e8 prodotto dal Malaysia's Vision Animation e dall'Australia's Moody Street Kids Productions con i produttori esclusivi Gillian Carr, Low Huoi Seong e Gwen Stefani. DHX Media si occupa della distribuzione mondiale dello show, mentre Mattel si occupa della distribuzione di prodotti e bambole legate ai personaggi dello show in tutto il mondo.\nIl cast include: Maggie Chretien, Daisy Masterman, Emma Taylor-Isherwood, Sally Taylor-Isherwood, Charlotte Nicdao e Danny Smith.\nNegli Stati Uniti la serie \u00e8 trasmessa su Nickelodeon dal 3 ottobre 2016, mentre in Italia su Pop dal 4 maggio 2017.\nTrama.\nLo show vede come protagoniste Gwen (Stefani) e le Harajuku Girls (Love, Angel, Music e Baby) e segue le loro avventure nel Mondo di Harajuku. Insieme le ragazze formano la band HJ5; qualsiasi evento viene sempre interrotto prima che loro possano suonare. A causa della loro adorabile ma incapace manager Rudie, alieni malvagi, politici \"NoFun\", animali-mostri arrabbiati, e altri ostacoli, le ragazze non completano mai un concerto.\nEpisodi.\nCiascun episodio \u00e8 costituito da due puntate separate."}
{"id": "6114953", "revid": "110157", "url": "https://it.wikipedia.org/wiki?curid=6114953", "title": "Requisiti Architetturalmente Significativi", "text": "I Requisiti Architetturalmente Significativi (ASR dall'inglese \"Architecturally Significant Requirements\") sono quei requisiti che hanno un impatto significativo sull'architettura di un sistema software. Sono una sottocategoria dei pi\u00f9 generali requisiti software.\nRelazione con i Requisiti Non-Funzionali.\nPer molto tempo il concetto di Requisito Architetturalmente Significativo non \u00e8 stato riconosciuto come importante nel mondo dell'ingegneria software. Parlando di architettura infatti, venivano spesso usati come elementi di sostegno i Requisiti Non-Funzionali (NFR). Ma recenti studi empirici hanno dimostrato che non tutti gli NFR influenzano l'architettura di un sistema software. E d'altro canto possono invece esserci Requisiti Funzionali che incidono sulle scelte architetturali. Ecco perch\u00e9 il concetto di ASR nel campo dei requisiti relativi all'architettura risulta di notevole importanza.\nCaratteristiche.\nI Requisiti Architetturalmente Significativi possono essere caratterizzati dai seguenti aspetti.\nCaratteristiche descrittive.\nGli ASR sono spesso difficili da definire e da articolare. Tendono ad essere espressi vagamente, inizialmente trascurati, nascosti dagli altri requisiti. Sono soggettivi, variabili e situazionali. Anche altri requisiti possono rivelare queste caratteristiche descrittive ma gli ASR lo fanno in modo unico.\nIndicatori.\nUn requisito che ha un effetto ampio, coinvolge scelte trade-off, \u00e8 rigoroso (vincolante, limitante, non negoziabile), presuppone possibilit\u00e0 di interruzione o \u00e8 difficile da raggiungere probabilmente \u00e8 un requisito architetturalmente significativo.\nPi\u00f9 precisamente, gli indicatori di ASR riportati in letteratura includono:\nL'OpenUP e Peter Eeles (IBM) forniscono ulteriori criteri di identificazione.\nAltre caratteristiche.\nQuando un requisito specifica un attributo di qualit\u00e0 del software, ne coinvolge alcune funzionalit\u00e0 basilari, impone dei vincoli al sistema e/o definisce l'ambiente nel quale il software verr\u00e0 eseguito con buona probabilit\u00e0 \u00e8 un ASR. \nDichiarazione.\nProprio come i requisiti non-funzionali e gli attributi di qualit\u00e0, gli ASRs dovrebbero essere specificati tramite una definizione SMART. Gli scenari degli attributi di qualit\u00e0 sono un modo per raggiungere la S(specificit\u00e0) e la M(misurabilit\u00e0) dei criteri SMART. Il SEI raccomanda di effettuare dei workshop sugli attributi di qualit\u00e0 (QAW, \"Quality Attribute Workshops\") per raggiungere questo obiettivo.\nImpatto.\nGli ASR sono usati nella progettazione software per guidare e giustificare le decisioni architetturali; se non vengono soddisfatti pienamente contribuiscono alla crescita del debito tecnico. Consigli su come implementare gli attributi di qualit\u00e0 del sistema (compresi gli ASR) sono disponibili pubblicamente."}
{"id": "6114956", "revid": "481666", "url": "https://it.wikipedia.org/wiki?curid=6114956", "title": "Heroes of the Street", "text": ""}
{"id": "6114957", "revid": "79227", "url": "https://it.wikipedia.org/wiki?curid=6114957", "title": "Harry Potter and the Cursed Child", "text": ""}
{"id": "6114964", "revid": "15756", "url": "https://it.wikipedia.org/wiki?curid=6114964", "title": "Flandria (ciclismo)", "text": "La Flandria era una squadra maschile belga di ciclismo su strada, attiva nel professionismo tra il 1959 e il 1979. Sponsorizzata dalla fabbrica fiamminga di biciclette Flandria, costitu\u00ec uno dei sodalizi pi\u00f9 longevi e vincenti del ciclismo di quegli anni.\nBen attrezzata soprattutto per le classiche, nei ventuno anni di attivit\u00e0 la Flandria ebbe tra le sue file tutti i pi\u00f9 forti ciclisti belgi del tempo (escluso Eddy Merckx), riuscendo a vincere cinque Giri delle Fiandre, quattro Parigi-Roubaix, quattro Liegi-Bastogne-Liegi e un Giro di Lombardia, oltre a numerose altre gare di un giorno. Nei grandi Giri la squadra ottenne moltissime vittorie di tappa e piazzamenti, e nel 1977 arriv\u00f2 a imporsi nelle classifiche generali di Giro d'Italia e Vuelta a Espa\u00f1a rispettivamente con Michel Pollentier e Freddy Maertens. La squadra venne infine dismessa nel 1979 a causa dei problemi finanziari della casa madre Flandria.\nStoria.\n1959-1962: i primi anni e le vittorie con Van Looy.\nSul finire degli anni 1950, in un periodo di grande espansione per il mercato ciclistico in tutta Europa, anche l'azienda di biciclette fiamminga Flandria (ufficialmente A.Claeys-Flandria), attiva dal 1896 a Zedelgem, decide di promuovere il proprio marchio nel ciclismo professionistico. La squadra Flandria nasce nel 1959 dall'accordo stipulato in un caff\u00e8 tra Aim\u00e9 Claeys, patron della Flandria, e l'affermato velocista L\u00e9on Van Daele. Van Daele aveva vinto la Parigi-Roubaix 1958, ma disobbedendo agli ordini del suo capitano e leader, l'\"imperatore\" Rik Van Looy: inimicatoselo, era stato per questo non confermato per la stagione seguente, dovendo quindi cercarsi una nuova formazione. Per l'annata 1959 Flandria allestisce cos\u00ec per la prima volta una squadra professionistica, la Flandria-Dr. Mann, diretta da Frans Theugels e dal manager-ciclista Alberic Schotte: alla prima stagione arrivano gi\u00e0 44 vittorie, otto delle quali, compresa la Gand-Wevelgem, con lo stesso Van Daele. Gi\u00e0 nel 1960 Theugels decide di proseguire l'attivit\u00e0 con Dr. Mann, e il team Flandria passa sotto la guida del solo Alberic Schotte, ritiratosi definitivamente dalle competizioni, \"rinascendo\" come Wiel's-Flandria. Nel biennio 1960-1961, corso in maglia bianco-verde Wiel's, per la Flandria giungono ancora molti successi, tra cui, con diversi ciclisti, una E3 Harelbeke, un Tour du Nord, due Kuurne-Bruxelles-Kuurne, due tappe al Tour de Suisse e un titolo nazionale svizzero.\nNel 1962 Flandria decide di ampliare la rosa, accorpando il gruppo belga della formazione Faema (spagnola ma di sponsor italiano), capitanato dal campione del mondo Rik Van Looy e guidato in ammiraglia da Guillaume Driessens. Dalla Faema viene ripresa anche la maglia rossa con banda bianca che caratterizzer\u00e0 il team Flandria nei due decenni seguenti. In maglia Flandria-Faema iridata il nuovo capitano Van Looy vince, nella primavera del 1962, il Giro delle Fiandre, la Gand-Wevelgem e la Parigi-Roubaix, scortato e pilotato nelle volate dalla sua \"guardia rossa\" (antesignana del moderno \"treno\"). Al seguente Tour de France, corso per la prima volta nel dopoguerra dalle squadre di club, Van Looy, pur grande favorito, \u00e8 costretto al ritiro dopo una collisione con una moto della stampa; i gradi di capitano sono rilevati da Joseph Planckaert, gi\u00e0 vincitore quell'anno di Parigi-Nizza e Liegi-Bastogne-Liegi, che veste per sette giorni la maglia gialla e conclude infine secondo, battuto dal solo Jacques Anquetil. A fine anno saranno ben 101 le vittorie della Flandria-Faema. La permanenza di Van Looy in maglia Flandria dura per\u00f2 solo un anno: contrario al maggior peso assunto da Flandria rispetto a Faema (i belgi acquisirono anche il gruppo spagnolo della Faema), lascia per accasarsi alla G.B.C. insieme ai suoi gregari e al ds Driessens.\n1963-1968: la nascita di una \"super squadra\".\nNel 1963, nonostante la dipartita di Van Looy, le vittorie per la Flandria continuano ad arrivare numerose, e cos\u00ec anche nel 1964, nonostante l'addio del gruppo spagnolo e dello sponsor Faema, e nel 1965, biennio in cui il co-sponsor del team \u00e8 il marchio Romeo. I trionfi non giungono pi\u00f9 da un solo campione, ma da pi\u00f9 protagonisti, giovani o esperti, che contribuiscono insieme a formare una vera e propria \"super squadra\": No\u00ebl For\u00e9 vince il Giro delle Fiandre 1963, Peter Post la Parigi-Roubaix 1964 (primo olandese a riuscirvi), Willy Bocklant il Tour de Romandie 1963, la Liegi-Bastogne-Liegi 1964 e la Freccia del Brabante 1965, Guido Reybrouck la Parigi-Tours 1964, e non mancano nemmeno i successi in tappe al Tour de France, al Giro d'Italia e alla Vuelta a Espa\u00f1a.\nNel 1966, con l'addio dello sponsor Romeo (che d\u00e0 vita alla nuova Romeo-Smith's), la squadra Flandria deve ridimensionarsi, rimanendo addirittura inattiva nella prima met\u00e0 di stagione. Nel 1967 si ha il pieno ritorno all'attivit\u00e0, con alcuni nomi nuovi come Walter Godefroot, Antoon Houbrechts ed Edward Sels (quest'ultimo solo per un anno), e comunque numerosi successi, tra cui quello di Godefroot alla Liegi-Bastogne-Liegi e quello di Bocklant all'E3 Prijs Vlaanderen. Anche il 1968 si caratterizza per gli ottimi risultati nelle classiche, con Godefroot capace di imporsi al Giro delle Fiandre, alla Gand-Wevelgem e alla Dwars door Belgi\u00eb (e secondo alla Parigi-Roubaix e terzo alla Liegi-Bastogne-Liegi), e il neoprofessionista Eric Leman vincitore della Kuurne-Bruxelles-Kuurne. Sono anche gli anni in cui la fabbrica Flandria si impone come primo produttore di biciclette e componentistica nell'Europa occidentale, raggiungendo una produzione annua di telai.\n1969-1972: gli anni di De Vlaeminck, Monser\u00e9 e Zoetemelk.\nDurante questo periodo la squadra decide di non presentarsi al Giro d'Italia, per puntare di pi\u00f9 sul Tour de France e sulle classiche. Nel marzo 1969 debutta quindi da professionista in squadra il ventiduenne Roger De Vlaeminck, che dimostra subito le sue qualit\u00e0 nelle classiche vincendo, all'esordio assoluto nella categoria, l'Omloop Het Volk (e qualche mese dopo anche il titolo nazionale belga). Sono comunque ancora Godefroot e Leman a mettere a referto il maggior numero di vittorie, con il primo abile a prevalere nella Parigi-Roubaix in solitaria (precedendo Eddy Merckx di pi\u00f9 di 3 minuti), nello Scheldeprijs e nella Bordeaux-Parigi dietro derny. Nel settembre dello stesso anno fa il suo esordio da professionista anche il ventunenne Jean-Pierre Monser\u00e9, che nel mese seguente, in una delle sue prime gare in maglia Flandria, riesce a vincere a sorpresa il prestigioso Giro di Lombardia. L'anno dopo, con l'addio di Godefroot (direzione Salvarani), \u00e8 De Vlaeminck a raccoglierne l'eredit\u00e0, vincendo la Liegi-Bastogne-Liegi, la Kuurne-Bruxelles-Kuurne e lo Scheldeprijs, e piazzandosi secondo, battuto dall'emergente Merckx, alla Parigi-Roubaix; anche Leman coglie il primo trionfo in una classica \"Monumento\", prevalendo in volata nel Giro delle Fiandre, mentre Monser\u00e9, pur con la maglia della Nazionale belga, d\u00e0 alla Flandria il primo titolo mondiale per professionisti della sua storia, aggiudicandosi la gara iridata di Leicester. Spicca in quel 1970 anche il debutto da \"pro\" di un altro futuro campione, Joop Zoetemelk, capace di classificarsi secondo al Tour de France (come gi\u00e0 Planckaert nel 1962), alle spalle di Merckx, pur staccato di 12'41\".\nLa stagione 1971, caratterizzata dal'arrivo dello sponsor Mars, \u00e8 segnata dalla tragedia di Jean-Pierre Mons\u00e9r\u00e9: gi\u00e0 vincitore quell'anno della Vuelta a Andaluc\u00eda e pronto per una Milano-Sanremo da protagonista, il 15 marzo il giovane campione iridato rimane ucciso in un incidente con un'auto che aveva invaso il percorso durante una kermesse in Belgio. Nonostante lo shock, nelle classiche di quella primavera Roger De Vlaeminck riesce a vincere la Harelbeke e la Freccia Vallone ed Evert Dolman fa suo (a sorpresa) il Giro delle Fiandre, quinto successo per la Flandria nella \"gara di casa\" in tredici stagioni. In luglio al Tour de France, inoltre, Leman vince tre tappe e Zoetemelk riesce a confermare la prestazione dell'anno prima, vestendo per un giorno la maglia gialla e piazzandosi infine ancora secondo in classifica generale dietro a Merckx. Nella stagione 1972, con gli addii di De Vlaeminck (all'italiana Dreher) e di Leman (alla francese Bic), unitamente alla non eccelsa prestazione di Zoetemelk al Tour de France (quinto posto a 19'09\" da Merckx), vengono a mancare alla Flandria i consueti importanti risultati. Lo stesso Zoetemelk a fine anno cambia casacca per gareggiare in Francia alla Gitane-Frig\u00e9cr\u00e8me. Ci\u00f2 nonostante, il ricambio \u00e8 immediato. Nel settembre 1972 esordisce da professionista in squadra il ventenne Freddy Maertens: insieme a Marc Demeyer, passato professionista nel settembre 1971, e a Michel Pollentier, \"pro\" dal marzo 1973, Maertens costituir\u00e0 il trio di campioni cresciuti in squadra, i cosiddetti \"Tre moschettieri\", artefice di gran parte delle vittorie della Flandria nel decennio 1970.\n1973-1976: le vittorie di Maertens, Pollentier e Demeyer.\nIl 1973 \u00e8 segnato da un'importante novit\u00e0 nel settore tecnico: per la prima volta un marchio tecnico non europeo, la giapponese Shimano, decide di investire in Europa, sponsorizzando la Flandria e montando la propria componentistica sulle biciclette belghe. In stagione giungono ottimi risultati sia nelle classiche, con Andr\u00e9 Dierickx vincitore della Freccia Vallone e del Campionato di Zurigo, e Maertens e Godefroot (rientrato dopo tre anni all'estero) secondi rispettivamente al Giro delle Fiandre e alla Parigi-Roubaix, che al Tour de France, con due successi di Godefroot e uno di Wilfried David (vincitore quell'anno anche del Tour de Romandie). Nel 1974 la squadra, su idea del patron Paul Claeys, si sdoppia in due formazioni, la belga Carpenter-Confortluxe-Flandria e la francese Merlin Plage-Shimano-Flandria, entrambe abilitate a gareggiare nelle competizioni professionistiche. La doppia pubblicit\u00e0 allo stesso marchio di biciclette suscita subito polemiche, tanto che l'invito di entrambe le squadre alla Milano-Sanremo 1974 spinge diversi gruppi sportivi francesi (e i loro marchi concorrenti) a saltare la \"Classica di primavera\" per protesta. Nelle gare successive, come la Parigi-Roubaix e il Tour de France, si giunge a un compromesso: le due squadre coprono alternativamente il marchio \"Flandria\" su maglie e biciclette; a fine anno la Flandria francese viene quindi sciolta. Dal punto di vista dei risultati, Maertens ottiene ben 35 vittorie, soprattutto in semiclassiche, brevi corse a tappe (spiccano i successi parziali e finali alla Vuelta a Andaluc\u00eda, alla Quatre Jours de Dunkerque e al Giro del Belgio) e nei criterium; Ronald De Witte e Pollentier vincono invece una tappa ciascuno al Tour de France e Demeyer lo Scheldeprijs e la Parigi-Bruxelles.\nNel 1975 il protagonista del team Flandria \u00e8 ancora Maertens: 34 sono le sue vittorie, comprese quelle nella Gand-Wevelgem, nella Parigi-Bruxelles e nella Tours-Versailles, oltre ai bis in Vuelta a Andaluc\u00eda e Giro del Belgio. Arrivano successi anche da Herman Van Springel, primo alla Bordeaux-Parigi dietro motori, e al Tour de France con le vittorie parziali di De Witte, Pollentier e Godefroot. Le prestazioni di Maertens raggiungono per\u00f2 il loro apice a partire dal 1976, sotto la direzione di Guillaume Driessens (gi\u00e0 artefice dei primi successi di Merckx): nel 1976 ottiene infatti ben 54 vittorie stagionali, eguagliando, primo e unico finora a esservi riuscito, il primato di successi stabilito proprio da Merckx nel 1971. Nella prima parte di stagione Maertens si impone, tra le altre, in sei tappe della Parigi-Nizza, alla Freccia del Brabante, all'Amstel Gold Race, alla Gand-Wevelgem, al Campionato di Zurigo, alla Quatre Jours de Dunkerque e al campionato nazionale belga. Tra giugno e luglio vince quindi ben otto frazioni del Tour de France, eguagliando, all'esordio assoluto nella corsa francese, il record di vittorie parziali in un'unica edizione di Charles P\u00e9lissier ed Eddy Merckx; in quella \"Grande Boucle\" Maertens veste inoltre dieci maglie gialle e conquista la maglia verde della classifica a punti. Conclude la stagione con i successi al Grand Prix des Nations e, soprattutto, anche se in maglia belga, ai campionati del mondo di Ostuni (secondo titolo iridato targato Flandria dopo quello di Monser\u00e9). I risultati, tanti e di qualit\u00e0, gli valgono il premio Super Prestige Pernod come miglior ciclista dell'anno. In quello stesso 1976 Pollentier vince il Giro del Belgio e Demeyer si aggiudica la Parigi-Roubaix prevalendo in una volata ristretta: la prestazione nella classica del pav\u00e9 viene immortalata nel documentario \"En For\u00e5rsdag i Helvede\" (\"Un giorno all'inferno\") del regista danese J\u00f8rgen Leth, considerato uno dei migliori film sul ciclismo mai girati.\n1977-1979: la \"marea rossa\" e gli ultimi anni.\nNel 1977 il dominio della Flandria, ora sotto la direzione di Jean de Gribaldy, si trasforma in una \"marea rossa\". La prima parte di stagione vede l'iridato Maertens ancora pi\u00f9 forma che nel 1976, e quasi sempre vincitore: il belga prevale al Trofeo Laigueglia, al Giro di Sardegna, all'Omloop Het Volk, alla Parigi-Nizza (con cinque vittorie di tappa) e alla Setmana Catalana (quattro successi parziali), piazzandosi inoltre terzo alla Parigi-Roubaix. Tra aprile e maggio corre quindi la sua prima Vuelta a Espa\u00f1a: in quella corsa riesce a vincere ben 13 delle 21 tappe in programma (anche Pollentier ne vince una), veste la maglia gialla di leader dal primo all'ultimo giorno e vince la classifica generale, quella a punti e quella dei traguardi volanti. Oltre a dare alla Flandria il primo successo in un Grande Giro, mette a segno il record (tuttora imbattuto) di vittorie parziali, tredici, in un'edizione di un grande Giro. dopo anni di assenza la squadra torna alla corsa rosa puntando su Maertens per tentare l'assalto al Giro d'Italia; il fiammingo si impone in sette delle prime undici frazioni, mostrando ancora una volta un eccellente stato di forma. Nella seconda semitappa sull'Autodromo del Mugello (aveva gi\u00e0 vinto la prima frazione), \u00e8 per\u00f2 vittima di una grave caduta che gli causa la frattura del polso e lo costringe, l'indomani, al ritiro. La \"leadership\" della squadra passa a Demeyer e Pollentier: il primo vince due tappe, il secondo rimane sempre con i migliori, stacca Francesco Moser a Cortina d'Ampezzo prendendogli la maglia rosa, e consolida infine il primato vincendo la cronometro di Binago. Il Giro d'Italia 1977 va a Pollentier, con 2'32\" su Moser. Nella seconda parte di stagione Pollentier si impone anche al Tour de Suisse e ai campionati belgi, mentre Maertens, rientrato dall'infortunio gi\u00e0 al Tour de Suisse, vince la Volta Ciclista a Catalunya. A fine anno Maertens \u00e8 ancora premiato con il Super Prestige Pernod, grazie a ben 53 trionfi; sono invece 104 le vittorie della squadra, un record nei ventidue anni di attivit\u00e0. Tra i 104 trionfi della Flandria spiccano i quattro, pur minori, ottenuti da un ventunenne neoprofessionista irlandese, Sean Kelly, futuro protagonista del ciclismo negli anni a venire.\nNel 1978 il ds Driessens viene sostituito da Alfred De Bruyne. Dopo una primavera di buoni risultati (Maertens vince Omloop Het Volk, E3 Harelbeke e Quatre Jours de Dunkerque), l'obiettivo della Flandria diventa il Tour de France, unica grande corsa, insieme alla Milano-Sanremo, assente dal vasto palmar\u00e8s rosso-bianco. Essendo Maertens un non eccelso scalatore (bens\u00ec molto pi\u00f9 adatto alle volate), la squadra decide di puntare, per la classifica generale, su Pollentier, gi\u00e0 in evidenza al Crit\u00e9rium du Dauphin\u00e9 Lib\u00e9r\u00e9 con due vittorie parziali e quella finale e al Tour de Suisse con due vittorie parziali. La squadra, arricchita da Demeyer e Kelly (all'esordio), si mette presto in evidenza, ottenendo due successi con Maertens e uno con il debuttante irlandese. Nella cruciale tappa dell'Alpe d'Huez, la sedicesima, \u00e8 quindi Pollentier a imporsi in solitaria, conquistando anche la maglia gialla di leader. Nel controllo antidoping del pomeriggio stesso, il belga viene per\u00f2 scoperto a falsare il controllo, tentando di sostituire il proprio campione di urina con uno contenente urina pulita (secondo altre fonti, non riesce semplicemente a fornire un campione, perch\u00e9 disidratato): in ogni caso, Pollentier viene immediatamente escluso dalla corsa e la vittoria gli viene revocata. Nonostante i clamorosi fatti dell'Alpe, Maertens porta la maglia verde fino a Parigi, ove sul podio finale sale un altro corridore della Flandria, il portoghese Joaquim Agostinho, terzo classificato nella generale.\nLa stagione 1979, dopo l'addio di Pollentier e Kelly, entrambi in direzione Splendor-Euro Soap, vede l'altra stella della squadra, Freddy Maertens, lontano dalle competizioni sia a causa del problema alla schiena originato dalla posizione errata in sella assunta dopo la frattura al polso del maggio 1977, sia a causa di problemi con le tasse. In squadra confluiscono, dalla dismessa C &amp; A dell'appena ritiratosi Merckx, il ds Jozef Huysmans e quattro ex gregari, ma senza particolari risultati. Sono infatti ancora Demeyer e Agostinho a ottenere i principali risultati, con il belga capace di vincere diverse frazioni di brevi corse a tappe e il portoghese di nuovo terzo al Tour de France, in un ultimo assalto, fallito, del team Flandria alla \"Grande Boucle\". La storia della squadra professionistica Flandria si conclude con la stagione 1979, dopo ventidue anni in gruppo: i problemi finanziari della casa di biciclette A.Claeys-Flandria, emersi durante il Giro d'Italia 1977 e divenuti evidenti nel biennio seguente per via degli stipendi pagati in ritardo o non pagati (come nell'intera annata 1979), portano alla dismissione del gruppo sportivo e infine, nel 1981, dopo 95 anni di attivit\u00e0, alla definitiva bancarotta della societ\u00e0 Flandria. Dopo la chiusura del team il capitano Maertens, reduce da un anno di sostanziale inattivit\u00e0, va a correre in Italia, alla Mobili San Giacomo-Benotto, ma solo nel 1981 torna ad alti livelli, vincendo anche il suo secondo titolo mondiale. Demeyer, passato alla Ijsboerke-Warncke Eis, muore nel gennaio 1982 in circostanze non chiarite (per attacco di cuore, secondo alcune fonti). Agostinho torna in Francia insieme al ds De Gribaldy, alla Puch-Campagnolo-Sem, ma anch'egli muore prematuramente, nel 1984, dopo un incidente in gara."}
{"id": "6114965", "revid": "409613", "url": "https://it.wikipedia.org/wiki?curid=6114965", "title": "Ozizala", "text": "Ozizala (greco: \u1f49\u03b6\u03b9\u03b6\u03b1\u03bb\u03b1, \u1f49\u03b6\u03b6\u03b1\u03bb\u03b1) era un antico villaggio del Thema Cappadocia, nell'attuale Turchia centro-meridionale, corrispondente all'odierno villaggio di G\u00fclp\u0131nar.\nStoria.\nPresso la localit\u00e0 di Ozizala, Anfilochio, pi\u00f9 tardi nominato vescovo di Iconio, dal 370 al 373 dopo Cristo, visse come eremita nutrendosi solo di legumi ed erbe commestibili."}
{"id": "6114967", "revid": "1573940", "url": "https://it.wikipedia.org/wiki?curid=6114967", "title": "Loxops wolstenholmei", "text": "L'akepa di Oahu, o pi\u00f9 correttamente \u2018akepa di O\u02bbahu (Loxops wolstenholmei ()) \u00e8 un uccello passeriforme estinto della famiglia Fringillidae.\nEtimologia.\nIl nome scientifico di questi uccelli, \"wolstenholmei\", venne scelto da Rothschild in omaggio a Ted Wolstenholme, assistente di Henry Palmer, il quale gli procur\u00f2 gli esemplari da lui successivamente utilizzati per la descrizione scientifica della specie.\nDescrizione.\nDimensioni.\nMisura circa 10\u00a0cm di lunghezza.\nAspetto.\nL'aspetto \u00e8 tipamente fringilliforme, massiccio e arrotondato, con grossa testa e becco conico caratteristiche punte leggermente incrociate.\nLa livrea di questi uccelli si presentava di colore rosso mattone nei maschi e giallino nelle femmine: in ambo i sessi, la parte dorsale era pi\u00f9 scura e dalle decise sfumature bruno-oliva, le remiganti primarie e la coda erano nerastre, cos\u00ec come dello stesso colore apparivano becco e zampe, mentre gli occhi erano di colore bruno scuro.\nBiologia.\nSi trattava di uccelli dalle abitudini diurne, che si muovevano in coppie o in gruppetti familiari alla ricerca di cibo.\nAlimentazione.\nIl nutrimento dell'akepa di Oahu era costituito prevalentemente da insetti ed altri piccoli invertebrati (e forse in misura minore anche da nettare), i quali venivano reperiti all'interno dei boccioli delle piante, opportunamente sondati e aperti mediante il becco appositamente conformato.\nRiproduzione.\nPoco si sa riguardo alla riproduzione di questi uccelli, tuttavia si ritiene che essa (cos\u00ec come l'intero ciclo vitale) seguisse modalit\u00e0 e tempistiche paragonabili a quelle degli altri drepanidini ed in particolare dell'akepa di Hawaii, del quale l'akepa di Oahu \u00e8 stato a lungo considerato una sottospecie.\nDistribuzione e habitat.\nCome intuibile dal nome comune, l'akepa di Oahu era endemico dell'omonima isola nell'omonimo arcipelago, della quale popolava i boschi con predominanza di specie native, in particolar modo ohia lehua e koa, fra i rami delle quali reperiva il nutrimento.\nTassonomia.\nClassificato nel 1827 da Andrew Bloxam col nome di \"Fringilla rufa\" a partire da esemplari ottenuti due anni prima, alla fine del XIX secolo Rothschild (ignaro di avere a che fare con una specie gi\u00e0 classificata in precedenza) nomin\u00f2 questi animali \"Loxops wolstenholmei\", salvo poi accorgersi dell'errore e recuperare la classificazione precedente utilizzando il nome \"Loxops rufa\". L'epiteto \"wolstenholmei\" venne per\u00f2 nuovamente utilizzato quando il nome \"Fringilla rufa\" risult\u00f2 essere un sinonimo di \"Passerella iliaca\" utilizzato da Carlo Luciano Bonaparte in precedenza, e quindi privo di validit\u00e0.\nPer lungo tempo, l'akepa di Oahu \u00e8 stato considerato una sottospecie dell'affine akepa di Hawaii, col nome di \"Loxops coccineus wolstenholmei\": le differenze cromatiche e di abitudini di costruzione del nido, oltre alle recenti analisi del DNA, hanno invece sancito la separazione dalla specie di Big Island e l'elevazione al rango di specie a s\u00e9 stante per questi uccelli.\nEstinzione.\nLo \"status\" di sottospecie dell'akepa di Hawaii ha impedito che venissero fatti studi approfonditi sull'akepa di Oahu: tuttavia, questi uccelli (in maniera simile a quanto verificatosi in tutti i drepanidini hawaiiani) hanno sofferto terribilmente durante il XX secolo a causa della distruzione dell\"'habitat\", della competizione con le specie introdotte nell'arcipelago, e soprattutto dell'arrivo di nuove malattie (vaiolo aviario e malaria aviaria), alle quali essi non erano immunizzati. Oltre agli individui catturati per le descrizioni scientifiche della specie, rispettivamente nel 1825 e nel 1893, l'ultimo avvistamento certo di questi uccelli risale al 1900, quando Perkins (grande conoscitore della fauna dell'arcipelago e rifornitore di Rothschild) ne osserv\u00f2 due individui a Wahiawa: non essendo pi\u00f9 stato osservato da allora, l'akepa di Oahu viene attualmente considerato estinto."}
{"id": "6114968", "revid": "1573940", "url": "https://it.wikipedia.org/wiki?curid=6114968", "title": "Tonkatsu DJ Agetar\u014d", "text": " \u00e8 un manga scritto da Iipyao e disegnato da Y\u016bjir\u014d Koyama, serializzato sulla webzine \"Shonen Jump+\" di Sh\u016beisha dal 22 settembre 2014. Un adattamento anime, prodotto dallo Studio Deen, \u00e8 stato trasmesso in Giappone tra il 10 aprile e il 26 giugno 2016."}
{"id": "6114971", "revid": "1543377", "url": "https://it.wikipedia.org/wiki?curid=6114971", "title": "Teste colossali olmeche", "text": "Le teste colossali olmeche sono almeno diciassette rappresentazioni monumentali in pietra di teste umane scolpite da grandi massi di basalto. Le teste risalgono almeno a prima del 900 a.C. e sono una caratteristica distintiva della civilt\u00e0 olmeca dell'antica Mesoamerica. Tutte ritraggono uomini maturi con guance carnose, nasi piatti e occhi leggermente incrociati; le loro caratteristiche fisiche corrispondono a un tipo che \u00e8 ancora comune tra gli abitanti di Tabasco e Veracruz. Le parti posteriori dei monumenti spesso sono piatte. I massi furono portati dalle montagne della Sierra de los Tuxtlas di Veracruz. Dato che le lastre di pietra estremamente grandi usate nella loro produzione furono trasportate su lunghe distanze, richiedendo una gran quantit\u00e0 di sforzi umani e di risorse, si pensa che i monumenti rappresentino ritratti di \nsingoli, potenti sovrani olmechi. Ciascuno degli esemplari conosciuti ha un copricapo caratteristico. Le teste erano variamente disposte in file o gruppi presso i principali centri olmechi, ma il metodo e la logistica usati per trasportare la pietra in questi siti rimangono oscuri.\nLa scoperta di una testa colossale a Tres Zapotes nel XIX secolo stimol\u00f2 le prime indagini archeologiche sulla cultura olmeca da parte di Matthew Stirling nel 1938. Si conoscono diciassette esemplari confermati provenienti da quattro siti all'interno dell'area nucleare olmeca sulla costa del Golfo del Messico. La maggior parte delle teste colossali furono scolpite da massi sferici, ma due provenienti da San Lorenzo Tenochtitl\u00e1n furono riscolpite da due massicci troni di pietra. Un ulteriore monumento, a Takalik Abaj in Guatemala, \u00e8 un trono che potrebbe essere stato scavato da una testa colossale. Questo \u00e8 il solo esemplare conosciuto proveniente da fuori dell'area nucleare olmeca.\nDatare i monumenti rimane difficile a causa dello spostamento di molti dai loro originari contesti anteriormente all'indagine archeologica. La maggior parte sono stati datati al Periodo preclassico inferiore (1500\u20131000\u00a0a.C.) con alcuni al Periodo preclassico medio (1000\u2013400\u00a0a.C.). Il pi\u00f9 piccolo pesa 6 tonnellate, mentre il pi\u00f9 grande si stima variamente che pesi da 40 a 50 tonnellate, sebbene sia stato abbandonato e lasciato incompleto vicino alla fonte della sua pietra.\nCivilt\u00e0 olmeca.\nLa civilt\u00e0 olmeca si svilupp\u00f2 nei bassipiani del Messico sudorientale tra il 1500 e il 400 a.C. L'area nucleare olmeca si trova sulla Costa del Golfo del Messico all'interno degli Stati di Veracruz e Tabasco, un'area che misura approssimativamente 275\u00a0km da est a ovest e si estende per circa 100\u00a0km nell'entroterra dalla costa. Gli Olmechi sono considerati la prima civilt\u00e0 a svilupparsi in Mesoamerica e l'area nucleare olmeca \u00e8 una delle sei culle della civilt\u00e0 a livello mondiale, le altre essendo la cultura di Norte Chico nel Sudamerica, la cultura di Erlitou del Fiume Giallo in Cina, la civilt\u00e0 della valle dell'Indo nel subcontinente indiano, la civilt\u00e0 dell'antico Egitto e la civilt\u00e0 sumera nell'antico Iraq. Di queste, solo la civilt\u00e0 olmeca si svilupp\u00f2 in un ambiente di foreste tropicali di bassopiano.\nGli Olmechi furono i primi abitanti delle Americhe a costruire architetture monumentali e a stabilirsi in citt\u00e0 piccole e grandi. Furono anche il primo popolo nelle Americhe a sviluppare un sofisticato stile di scultura in pietra. Nel primo decennio del XXI secolo emersero prove di una scrittura olmeca, con gli esempi pi\u00f9 antichi che risalgono intorno al 650 a.C. Esempi di alfabeto sono stati trovati su stampi per rulli e manufatti in pietra; i testi sono brevi e sono stati parzialmente decifrati in base alla loro somiglianza con altri alfabeti mesoamericani. Le prove di una societ\u00e0 complessa in via di sviluppo nell'area nucleare olmeca hanno portato a considerare gli Olmechi come la \"cultura madre\" della Mesoamerica, sebbene questo concetto rimanga controverso.\nSembra che alcuni dei sovrani olmechi abbiano svolto funzioni religiose. Alla citt\u00e0 di San Lorenzo succedette come centro principale della civilt\u00e0 La Venta nel 900 a.C. circa, con Tres Zapotes e Laguna de los Cerros che condividevano probabilmente il ruolo; altri centri urbani erano molto meno significativi. La natura e il grado del controllo esercitati dai centri su una diffusa popolazione rurale rimane poco chiara. Raffinatissima arte olmeca, fatta molto chiaramente per un'\"\u00e9lite\" sopravvive in varie forme, particolarmente nelle statuine olmeche e nelle sculture pi\u00f9 grandi come \"Il lottatore\". Le statuine sono state recuperate in grande numero e sono per la maggior parte in ceramica; esse erano presumibilmente ampiamente disponibili per la popolazione. Insieme a queste, di particolare rilevanza per le teste colossali sono le \"maschere in stile olmeco\", in pietra, cos\u00ec chiamate perch\u00e9 non sono ancora state portate alla luce in circostanze che consentono l'identificazione archeologica di un contesto olmeco. Queste evocative maschere con il volto di pietra presentano sia somiglianze sia differenze con le teste colossali. Due terzi della scultura monumentale olmeca rappresentano la forma umana e le teste colossali ricadono all'interno di questo tema essenziale dell'arte olmeca.\nDatazione.\nLe teste colossali non possono essere datate precisamente. Tuttavia, le teste di San Lorenzo furono sepolte verso il 900\u00a0a.C., indicando che il loro periodo di fabbricazione e uso era ancora anteriore. Le teste di Tres Zapotes erano state spostate dal loro contesto originario prima che fossero indagate dagli archeologi e le teste di La Venta furono trovate parzialmente esposte sulla superficie del terreno odierna. Il periodo di produzione delle teste colossali \u00e8 perci\u00f2 sconosciuto, come anche se esso si estendesse per un secolo o per un millennio. Le stime dell'orizzonte temporale durante il quale furono prodotte le teste colossali variano da 50 a 200 anni. Le teste di San Lorenzo sono ritenute le pi\u00f9 antiche, e sono quelle eseguite pi\u00f9 abilmente. Tutte le teste di pietra sono state assegnate al Periodo preclassico della cronologia mesoamericana, generalmente al Preclassico inferiore (1500\u20131000\u00a0a.C.), sebbene le due teste di Zapotes e la testa di La Cobata siano attribuite al Preclassico medio (1000\u2013400\u00a0a.C.).\nCaratteristiche.\nLe teste colossali olmeche variano in altezza da 1,47 a 3,4 m e pesano tra 6 e 50 tonnellate. Tutte le teste colossali olmeche ritraggono uomini maturi con nasi piatti e guance carnose; gli occhi tendono ad essere leggermente incrociati. Le caratteristiche fisiche generali delle teste sono di un tipo che \u00e8 ancora comune tra la gente della regione olmeca nei tempi moderni. Le parti posteriori delle teste sono spesso piatte, come se i monumenti fossero originariamente posti contro un muro. Tutti gli esempi di teste colossali olmeche indossano copricapi caratteristici che rappresentano probabilmente originali in stoffe o pelle animale. Alcuni esemplari hanno un nodo legato dietro la testa e altri sono decorati con piume. Una testa di La Venta \u00e8 decorata con la testa di un uccello. Ci sono somiglianze tra i copricapi su alcune delle teste che hanno condotto alla speculazione che specifici copricapi possano rappresentare diverse dinastie, o forse identificare specifici sovrani. La maggior parte delle teste indossa grandi tappi auricolari inseriti nei lobi delle orecchie.\nTutte le teste sono descrizioni realistiche, non idealizzate e franche degli uomini. \u00c8 probabile che fossero ritratti di sovrani viventi (o recentemente deceduti) ben noti agli scultori. Ogni testa \u00e8 distinta e realistica, mostrando caratteristiche personalizzate. Una volta si pensava che rappresentassero giocatori di pallone, sebbene questa teoria non sia pi\u00f9 ampiamente sostenuta; \u00e8 possibile, tuttavia, che esse rappresentassero sovrani equipaggiati per il gioco della palla mesoamericana. Le espressioni facciali dipinte sulle teste variano dall'austero al placido al sorridente. L'arte olmeca pi\u00f9 realistica \u00e8 quella pi\u00f9 antica, che appare improvvisamente senza antecedenti sopravvissuti, con una tendenza verso una scultura pi\u00f9 stilizzata con il progredire del tempo. Alcuni esempi sopravvissuti di scultura lignea recuperati da El Manat\u00ed dimostrano che \u00e8 probabile che gli Olmechi avessero creato molte pi\u00f9 sculture di materiali deperibili che opere scolpite nella pietra.\nAlla fine del XIX secolo, Jos\u00e9 Melgar y Serrano descrisse una testa colossale che aveva caratteristiche \"etiopi\" e speculazioni che gli Olmechi avessero origini africane riemersero nel 1960 nell'opera di Alfonso Medell\u00edn Zenil e negli anni 1970 negli scritti di Ivan van Sertima. Tale speculazione non \u00e8 presa seriamente da studiosi mesoamericani come Richard Diehl ed Ann Cyphers.\nSebbene tutte le teste colossali siano in generale simili, ci sono distinte differenze stilistiche nella loro esecuzione. Una delle teste di San Lorenzo presenta tracce di gesso e di vernice rossa, suggerendo che le teste fossero originariamente vivacemente decorate. Le teste non rappresentavano semplicemente sovrani olmechi; esse incorporavano anche il concetto stesso della sovranit\u00e0.\nFabbricazione.\nLa produzione di ciascuna testa colossale deve essere stata attentamente pianificata, dato lo sforzo richiesto per assicurare che le risorse necessarie fossero disponibili; sembra probabile che solo i sovrani olmechi pi\u00f9 potenti fossero in grado di mobilitare tali risorse. La forza lavoro avrebbe incluso scultori, lavoratori, sorveglianti, barcaioli, carpentieri e altri artigiani che producevano gli utensili per fare e spostare il monumento, in aggiunta al supporto necessario per nutrire e badare altrimenti a questi lavoratori. I cicli stagionali e agricoli e i livelli dei fiumi dovevano essere presi in considerazione per pianificare la produzione del monumento e l'intero progetto potrebbe senz'altro aver richiesto anni dall'inizio alla fine.\nL'indagine archeologica sulle officine di basalto olmeche suggerisce che le teste colossali fossero dapprima modellate approssimativamente usando la percussione diretta per togliere scaglie di pietra sia grandi sia piccole. La scultura era poi rifinita ritoccando la superficie mediante l'uso di percussori, che erano generalmente ciottoli rotondi che potevano essere dello stesso basalto del monumento, sebbene questo non accadesse sempre. Furono trovati abrasivi in corrispondenza delle officine a San Lorenzo, che indicavano il loro uso nella finitura dei dettagli minori. Le teste colossali olmeche erano foggiate come monumenti a tutto tondo con vari livelli di rilievo sulla stessa opera; esse rendevano a mostrare un rilievo pi\u00f9 alto sul volto e uno pi\u00f9 basso sui tappi auricolari e sui copricapi. Il monumento\u00a020 a San Lorenzo \u00e8 un trono estesamente danneggiato con una figura che emerge da una nicchia. I suoi fianchi erano staccati ed era stato trascinato in un'altra posizione prima di essere abbandonato. \u00c8 possibile che questo danno sia stato causato dagli stadi iniziali della riscultura del monumento in una testa colossale, ma che l'opera non sia mai stata completata.\nTutte le diciassette confermate nell'area nucleare olmeca furono scolpite in basalto estratto dalle montagne della Sierra de los Tuxtlas di Veracruz. La maggior parte erano formate da basalto grigio scuro a grana grossa noto come basalto di Cerro Cintepec dal nome di un vulcano della catena. I ricercatori hanno proposto che i grandi massi di basalto di Cerro Cintepec trovati sulle pendici sudorientali delle montagne siano la fonte della pietra per i monumenti. Questi massi si trovano in un'area interessata da grandi lahar (colate di fango vulcaniche) che trascinarono consistenti blocchi di pietra lungo le pendici della montagna, il che suggerisce che gli Olmechi non avevano bisogno di cavare il materiale grezzo per scolpire le teste. I massi approssimativamente sferici erano attentamente selezionati per imitare la forma di una testa umana. La pietra per le teste di San Lorenzo e La Venta era trasportata per una notevole distanza dalla fonte. La testa di La Cobata fu trovata sulla collina di El Vigia nella Sierra de los Tuxtlas e la pietra della Testa colossale\u00a01 di Tres Zapotes e della Testa colossale\u00a01 di Nestepe (note anche come Monumenti\u00a0A e\u00a0Q di Tres Zapotes) proveniva dalla stessa collina.\nI massi furono trasportati per 150\u00a0km dalla fonte della pietra. Il metodo esatto di trasporto di queste grandi masse di roccia \u00e8 sconosciuto, specialmente poich\u00e9 gli Olmechi erano privi di bestie da soma e di ruote funzionanti, ed \u00e8 probabile che abbiano usato il trasporto per via d'acqua tutte le volte che fosse possibile. Le correnti costiere nel Golfo del Messico e negli estuari dei fiumi potrebbero aver reso il trasporto via acqua di monumenti del peso di 20 tonnellate o pi\u00f9 poco pratico. Due sculture olmeche gravemente danneggiate rappresentano blocchi di pietra rettangolari legati con corde. Una figura umana in gran parte distrutta cavalca ogni blocco, con le gambe che pendono sul fianco. Queste sculture possono senz'altro rappresentare i sovrani olmechi che supervisionano il trasporto della pietra che sarebbe stata foggiata nei loro monumenti. Quando era necessario il trasporto via terra, \u00e8 probabile che gli Olmechi abbiano usato strade rialzate, rampe e strade per facilitare lo spostamento delle teste. Il terreno regionale presenta ostacoli significativi come paludi e piane alluvionali; evitarle avrebbe richiesto di attraversare la campagna con le colline ondulate. La costruzione di strade rialzate temporanee usando i suoli adeguati e abbondanti delle piane alluvionali avrebbe permesso un percorso diretto attraverso le piane alluvionali fino all'Altopiano del San Lorenzo. Costruzioni in terra come tumuli, piattaforme e strade rialzate dimostrano che gli Olmechi possedevano le conoscenze necessarie e potevano impegnare le risorse per costruire opere in terra su larga scala.\nLa parte posteriore piatta di molte delle teste colossali rappresentava la base piatta dei troni monumentali dai quali esse erano riadattate. Solo quattro delle diciassette teste dell'area nucleare non hanno parti posteriori appiattite, indicando la possibilit\u00e0 che la maggioranza fossero monumenti riadattati. In alternativa, le parti posteriori di questi massicci monumenti potrebbero essere stati appiattiti per facilitarne il trasporto, fornendo una forma stabile per trascinare i monumenti con delle corde. Le due teste di San Lorenzo hanno tracce di nicchie che sono caratteristiche dei troni monumentali olmechi e perci\u00f2 sono state certamente riadattate da monumenti anteriori.\nMonumenti conosciuti.\nSi conoscono diciassette esempi confermati. Un monumento ulteriore, a Takalik Abaj in Guatemala, \u00e8 un trono che potrebbe essere stato ricavato da una testa colossale. Questo \u00e8 il solo esempio conosciuto al di fuori dell'area nucleare olmeca sulla costa del Golfo del Messico. Possibili frammenti di ulteriori teste colossali sono stati recuperati a San Lorenzo e a San Fernando nel Tabasco. Si conoscono anche rozze teste colossali di pietra nell'area meridionale maya dove sono associate allo stile di scultura panciuta. Sebbene siano stati portati argomenti a favore dell'ipotesi che siano preolmechi, si ritiene generalmente che questi monumenti posteriori siano influenzati dallo stile di scultura olmeco.\nSan Lorenzo.\nLe dieci teste colossali di San Lorenzo formavano originariamente due file approssimativamente parallele che correvano da nord a sud attraverso il sito. Sebbene alcune siano state recuperate dai burroni, esse furono ritrovate vicine alle loro collocazioni originarie ed erano state sepolte dall'erosione locale. Queste teste, insieme a un numero di troni di pietra monumentali, formavano probabilmente un percorso processionale attraverso il sito, mostrando in modo potente la dua storia dinastica. Due delle teste di San Lorenzo erano state riscolpite da troni pi\u00f9 antichi.\nLa Testa colossale\u00a01 di San Lorenzo (nota anche come Monumento di San Lorenzo) era distesa rivolta verso l'alto quando fu riportata alla luce. L'erosione di un sentiero che passava in cima al monumento ne scopr\u00ec l'occhio e condusse alla scoperta del sito olmeco. La Testa colossale\u00a01 \u00e8 alta 2,84 m; misura 2,11 m di larghezza e pesa 25,3 tonnellate. Il monumento fu scoperto parzialmente sepolto al bordo di una gola da Matthew Stirling nel 1945. Quando fu scoperto era disteso sulla parte posteriore, guardando verso l'alto. Fu associato a un gran numero di vasi e statuine rotti in ceramica. La maggioranza di questi resti ceramici sono stati datati tra l'800 e il 400 a.C.; alcuni pezzi sono stati datari alla fase di Villa Alta (Tardo periodo classico, 800\u20131000 d.C.). Il copricapo possiede una semplice fascia che \u00e8 legata dietro la testa. La porzione superiore del copricapo \u00e8 decorata con un motivo a forma di U. Questo elemento scende attraverso la parte anteriore del copricapo, terminando sulla fronte. Sulla porzione frontale la testa \u00e8 decorata con cinque motivi semicircolari. La parte dello scalpo non incontra la fascia orizzontale, lasciando uno spazio tra i due pezzi. Su ciascun lato della faccia una cinghia scende dal copricapo e passa davanti all'orecchio. La fronte \u00e8 corrugata in un'espressione di preoccupazione. Le labbra sono leggermente aperte senza rivelare i denti. Le guance sono pronunciate e le orecchie sono particolarmente ben fatte. La,faccia \u00e8 leggermente asimmetrica, il che pu\u00f2 essere dovuto a un errore da parte degli scultori o pu\u00f2 riflettere accuratamente le caratteristiche fisiche del soggetto del ritratto. La testa \u00e8 stata spostata nel Museo di antropologia di Xalapa.\nLa Testa colossale\u00a02 di San Lorenzo (nota anche come Monumento\u00a02 di San Lorenzo) fu riadattata da un tono monumentale. La testa \u00e8 alta 2,69 m e misura 1,83 m di larghezza e 1,05 m d\u00ec profondit\u00e0; pesa 20 tonnellate. La Testa colossale\u00a02 fu scoperta nel 1945 quando la guida di Matthew Stirling rimosse una parte della vegetazione e del fango che la ricopriva. Il monumento fu trovato disteso sulla parte posteriore, rivolto al cielo, e fu portato alla luce nel 1946 da Stirling e Philip Drucker. Nel 1962 il monumento fu rimosso dall'altopiano di San Lorenzo al fine di metterlo in mostra come parte dell'esposizione su \"La tradizione olmeca\" al Museo di belle arti a Houston nel 1963. La Testa colossale\u00a02 di San Lorenzo \u00e8 attualmente nel Museo nazionale di antropologia a Citt\u00e0 del Messico. La testa era associata a numerosi ritrovamenti ceramici; sono stati datati ai periodi del Preclassico inferiore e del Tardo preclassico. La testa colossale\u00a02 indossa un complesso copricapo che sfoggia una fascia orizzontale legata dietro la testa; questa \u00e8 decorata con tre teste di uccello che sono collocate sopra la fronte e le tempie. La parte dello scalpo \u00e8 formata da sei strisce che corrono verso la posteriore della testa. La parte frontale del copricapo sopra la fascia orizzontale \u00e8 semplice. Due corte cinghie pendono dal copricapo davanti alle orecchie. I gioielli per le orecchie sono formati da grandi anelli quadrati o dischi incorniciati. Gli ornamenti a sinistra e destra sono diversi, con le linee radiali sul paraorecchie, una caratteristica assente sul paraorecchie destro. La testa \u00e8 gravemente danneggiata a causa di un processo di riadattamento non completato. Questo processo ha bucherellato l'intera faccia con almeno 60 cavit\u00e0 minori e 2 buchi pi\u00f9 grandi. Le caratteristiche sopravvissute sembrano raffigurare un uomo invecchiato con la fronte corrucciata in un'espressione preoccupata. Le labbra sono spesse e leggermente dischiuse per rivelare i denti; la testa ha un mento pronunciato.\nLa Testa colossale\u00a03 di San Lorenzo \u00e8 nota anche come Monumento\u00a03 di San Lorenzo. La testa misura 1,78 m di altezza per 1,63 di larghezza per 0,95 m di profondit\u00e0 e pesa 9,4 tonnellate. Essa fu scoperta in una profonda gola da Matthew Stirling nel 1946; fu trovata distesa a faccia in gi\u00f9 e il suo disseppellimento fu difficile a causa delle condizioni di umidit\u00e0 nella gola. Il monumento fu trovato 0,8\u00a0km a sudovest del tumulo principale di San Lorenzo, tuttavia la sua collocazione originaria \u00e8 sconosciuta; l'erosione della gola pu\u00f2 aver prodotto come risultato un significativo spostamento della scultura. La Testa\u00a03 \u00e8 stata spostata nel Museo di antropologia di Xalapa. Il copricapo \u00e8 complesso, con la fascia basale orizzontale formata da quattro corde orizzontali, con lembi diagonali sopra ciascun occhio. Un piccolo zucchetto sormonta il copricapo. Un grande lembo formato da quattro corde scende lungo entrambi i lati della testa, coprendo completamente le orecchie. La faccia ha una fronte tipicamente corrucciata e, insolitamente, ha palpebre chiaramente definite. Le labbra sono spesse e leggermente dischiuse; la parte anteriore del labbro inferiore si \u00e8 completamente staccata, e la parte anteriore inferiore del copricapo \u00e8 bucherellata con 27 depressioni artificiali irregolarmente distanziate.\nLa Testa colossale\u00a04 di San Lorenzo (nota anche come Monumento\u00a04 di San Lorenzo) pesa 6 tonnellate ed \u00e8 stata spostata nel Museo di antropologia di Xalapa. La Testa colossale\u00a04 \u00e8 alta 1,78 m, larga 1,17 m e profonda 0,95 m. La testa fu scoperta da Matthew Stirling nel 1946, 550 m a nordovest del tumulo principale, al bordo di una gola. Quando fu portata alla luce, fu trovata distesa sul lato destro e in ottimo stato di conservazione. I materiali ceramici portati alla luce con la testa si mescolarono con la ceramiche associate alla Testa\u00a05, rendendo difficile la datazione ceramica del monumento. Il copricapo \u00e8 decorato con una fascia orizzontale formata da quattro corde scolpite, simili a quelle della Testa\u00a03. Sul lato destro, tre tasselli scendono dalla porzione superiore del copricapo; essi terminano in un totale di otto strisce che pendono in basso attraverso la fascia orizzontale. Si ritiene che questi tasselli rappresentino capelli piuttosto che corde. Anche sul lato destro, due corde scendono attraverso l'orecchio e continuano alla base del monumento. Sul lato sinistro, tre corde verticali scendono attraverso l'orecchio. Il paraorecchie \u00e8 visibile solo sul lato destro; \u00e8 formato da un semplice disco e da un paletto. La faccia \u00e8 quella di un uomo invecchiato con la fronte corrugata, gli zigomi bassi e il mento sporgente. Le labbra sono spesse e leggermente dischiuse.\nLa Testa colossale\u00a05 di San Lorenzo \u00e8 nota anche come Monumento\u00a05 di San Lorenzo. Il monumento \u00e8 alto 1,86 m e misura 1,47 m di larghezza per 1,15 m di profondit\u00e0. Pesa 11,6 tonnellate. La testa fu scoperta da Matthew Stirling nel 1946, faccia in gi\u00f9 in una gola a sud del tumulo principale. La testa \u00e8 particolarmente ben fatta ed \u00e8 probabile che sia stata trovata vicino alla sua collocazione originaria. Le ceramiche recuperate durante il suo disseppellimento si mescolarono con quelle provenienti dallo scavo della Testa\u00a04. Le ceramiche mescolate sono state datate alle fasi di San Lorenzo e Villa Alta (approssimativamente 1400\u20131000 a.C. e 800\u20131000 d.C. rispettivamente). La Testa colossale\u00a05 \u00e8 particolarmente ben conservata, sebbene la parte posteriore della fascia del copricapo sia stata danneggiata quando la testa fu spostata dal sito archeologico. La fascia del copricapo \u00e8 posta ad angolo e ha una tacca sopra il ponte del naso. Il copricapo \u00e8 decorato con zampe di giaguaro; questa identificazione generale della decorazione \u00e8 contestata da Beatriz de la Fuente poich\u00e9 le \"zampe\" hanno tre artigli ciascuna; ella perci\u00f2 le identifica come gli artigli di un uccello da preda. Sul retro della testa, dieci strisce allacciate formano una rete decorata con motivi a disco. Due corte cinghie scendono dal copricapo davanti alle orecchie. Le orecchie sono adornate da tappi auricolari a forma di disco con paletti. Il volto \u00e8 quello di un uomo invecchiato con le rughe sotto gli occhi e attraverso il ponte del naso, e la fronte che \u00e8 corrugata. Le labbra sono leggermente dischiuse. La Testa colossale\u00a05 \u00e8 stata spostata nel Museo di antropologia di Xalapa.\nLa Testa colossale di San Lorenzo\u00a06 (nota anche come Monumento di San Lorenzo\u00a017) \u00e8 uno degli esempi minori di teste colossali, alta 1,67 metri. Misura 1,41 metri di larghezza per 1,26 metri di profondit\u00e0 e si stima che pesi tra le 8 e le 10 tonnellate. La testa fu scoperta da un bracciante agricolo locale e fu portata alla luce nel 1965 da Luis Aveleyra e Rom\u00e1n Pi\u00f1a Chan. Era crollata in un burrone sotto il suo peso e fu trovata a faccia in gi\u00f9 sul fianco sinistro. Nel 1970 fu trasportata nel Metropolitan Museum of Art di New York per l'esposizione centenaria del museo. Dopo il suo ritorno in Messico, fu posta nel Museo nazionale di antropologia a Citt\u00e0 del Messico. \u00c8 scolpita con un copricapo simile a una rete tenuto insieme da nervature scolpite. Una copertura scende da sotto il copricapo per coprire la met\u00e0 posteriore del collo. La fascia della testa \u00e8 divisa in quattro strisce e comincia sopra l'orecchio destro, estendendosi intorno all'intera testa. Una corta cinghia scende da entrambi i lati della testa verso l'orecchio. Gli ornamenti sono complessi e sono pi\u00f9 grandi sul davanti dell'orecchio che sul retro. La faccia \u00e8 quella di un maschio invecchiato con la fronte corrucciata, le rughe sotto gli occhi, le guance cadenti e profonde pieghe su entrambi i lati del naso. La faccia \u00e8 alquanto asimmetrica, probabilmente a causa di errori nell'esecuzione del monumento.\nLa Testa colossale\u00a07 di San Lorenzo (nota anche come Monumento\u00a053 di San Lorenzo) misura 2,7 metri di altezza per 1,85 metri di larghezza per 1,35 metri di profondit\u00e0 e pesa 18 tonnellate. La Testa colossale\u00a07 di San Lorenzo fu riadattata da un trono monumentale; fu scoperta da un progetto archeologico congiunto dell'Istituto nazionale di antropologia e storia e dell'Universit\u00e0 di Yale, come risultato di un rilevamento con il magnetometro. Era sepolta a una profondit\u00e0 di meno di 1 metro e ed era distesa rivolta verso l'alto, leggermente inclinata verso nord sul fianco destro. La testa \u00e8 mal conservata ed ha subito sia l'erosione sia danni deliberati. Il copricapo \u00e8 decorato con un paio di mani umane; un ornamento piumato \u00e8 scolpito dietro la fascia della testa e due dischi adornano la parte anteriore. Una corta cinghia scende dalla fascia della testa e pende davanti all'orecchio destro. La testa sfoggia grandi paraorecchie che coprono completamente i lobi delle orecchie, bench\u00e9 la grave erosione renda difficile distinguere la loro esatta forma. La faccia ha le rughe sotto il naso e le guance, le guance cadenti e gli occhi infossati; le labbra sono seriamente danneggiate e la bocca \u00e8 aperta, mostrando i denti. Nel 1986 la testa fu trasportata nel Museo di antropologia di Xalapa.\nLa Testa colossale\u00a08 di San Lorenzo (nota anche come Monumento\u00a061 di San Lorenzo) \u00e8 alta 2,2 metri; misura 1,65 metri di larghezza per 1,6 metri di profondit\u00e0 e pesa 13 tonnellate. \u00c8 uno dei pi\u00f9 raffinati esempi di testa colossale olmeca. Fu trovata distesa sul fianco a sud di un trono monumentale. Il monumento fu scoperta a una profondit\u00e0 di 5 metri durante un rilevamento con il magnetometro del sito nel 1968; \u00e8 stata datata al Preclassico inferiore. Dopo la scoperta fu inizialmente riseppellita; fu spostata nel Museo di antropologia di Xalapa nel 1986. Il copricapo \u00e8 decorato con gli artigli o zampe di un giaguaro o di un'aquila. Ha una fascia per la testa e una copertura che scende da sotto il copricapo vero e proprio dietro le orecchi. Due corte cinghie scendono davanti alle orecchie. La testa sfoggia grandi ornamenti a forma di paletti. La faccia \u00e8 quella di un uomo maturo con le guance cadenti e le rughe tra queste e il naso. La fronte \u00e8 raccolta in un'espressione accigliata. La bocca \u00e8 leggermente dischiusa per rivelare i denti. La maggior parte della testa \u00e8 scolpita in maniera realistica, l'eccezione essendo le orecchie. Queste sono stilizzate e rappresentate dalla forma di un punto interrogativo contenuto in un altro. La testa \u00e8 conservata molto bene e mostra una rifinitura raffinata.\nLa Testa colossale\u00a09 di San Lorenzo \u00e8 nota anche come Monumento\u00a066 di San Lorenzo. Misura 1,65 metri di altezza per 1,36 metri di larghezza per 1,17 metri di profondit\u00e0. La testa fu esposta nel 1982 per erosione delle gole presso San Lorenzo; fu trovata leggermente inclinata sul fianco sinistro e rivolta verso l'alto, met\u00e0 coperta dal lato crollato di una gola e bagnata da un torrente. Sebbene fosse documentata dagli archeologi, rimase per qualche tempo nel luogo della sua scoperta prima di essere spostata nel Museo di antropologia di Xalapa. Il copricapo \u00e8 costituito da un pezzo unico senza una fascia distinta. I fianchi mostrano caratteristiche che sono probabilmente tese a rappresentare capelli lunghi che pendono in fondo al monumento. I paraorecchie sono piastre rettangolari con un elemento trapezoidale aggiuntivo sul davanti. La testa \u00e8 raffigurata con indosso un anello per il naso. La faccia sta sorridendo e ha rughe sotto gli occhi e ai margini della bocca. Ha guance cadenti e occhi ampi. La bocca \u00e8 chiusa e il labbro superiore \u00e8 seriamente danneggiato. La scultura sub\u00ec qualche mutilazione nell'antichit\u00e0, con nove cavit\u00e0 scavate nella faccia e nel copricapo.\nLa Testa colossale\u00a010 di San Lorenzo (nota anche come Monumento\u00a089 di San Lorenzo) \u00e8 stata spostata nel Museo comunitario di San Lorenzo Tenochtitl\u00e1n vicino a Texistepec. \u00c8 alta 1,8 metri e misura 1,43 metri di ampiezza per 0,92 metri di profondit\u00e0; pesa 8 tonnellate. La testa fu scoperta da un rilevamento con il magnetometro nel 1994; fu trovata sepolta, distesa a faccia in su in fondo a un burrone e fu portata alla luce di Ann Cyphers. Il copricapo \u00e8 formato da 92 nervature circolari che coprono completamente la parte superiore della testa e scendono attraverso i fianchi e il retro. Sopra la testa vi \u00e8 un grande elemento che forma un piede con tre dita con lunghe unghie, probabilmente il piede di un uccello. La testa indossa grandi tappi auricolari che sporgono oltre le nervature del copricapo. I tappi hanno la forma di un quadrato arrotondato con una porzione centrale infossata circolare. La faccia \u00e8 quella di un uomo maturo con la bocca chiusa, le guance cadenti e le rughe sotto gli occhi. La bocca \u00e8 delicatamente scolpita e la testa possiede un mento pronunciato.\nLa Venta.\nTre delle teste di La Venta furono trovate in una fila che correva da est a ovest nel Complesso\u00a0I settentrionale; tre rivolte verso nord, lontano dal centro della citt\u00e0. L'altra testa fu trovata nel Complesso\u00a0B a sud della Grande Piramide, in una piazza che includeva numerose altre sculture. Quest'ultima, la prima delle teste di La Venta ad essere scoperta, fu trovata durante l'esplorazione archeologica di La Venta nel 1925; le altre tre rimasero sconosciute agli archeologi finch\u00e9 un ragazzo locale non guid\u00f2 Matthew Stirling da esse mentre stava portando alla luce la prima testa nel 1940. Furono localizzate approssimativamente 0,9\u00a0km a nord del Monumento\u00a01.\nSi ipotizza che il Monumento\u00a01 di La Venta sia il ritratto dell'ultimo sovrano di La Venta. Il Monumento\u00a01 misura 2,41 metri di altezza per 2,08 metri di larghezza per 1.95 metri di profondit\u00e0; pesa 24 tonnellate. La parte anteriore del copricapo \u00e8 decorata con tre motivi che rappresentano apparentemente gli artigli o zanne di un animale. Sopra questi simboli vi \u00e8 una decorazione angolare a forma di U che scende dallo scalpo. Su ciascun lato del monumento una cinghia scende dal copricapo, passando davanti all'orecchio. Ogni orecchio ha un ornamento sporgente che scende dal lobo dell'orecchio alla base del monumento. Le fattezze sono quelle di un uomo maturo, con le rughe intorno alla bocca, agli occhi e al naso. Il Monumento\u00a01 \u00e8 la testa meglio conservata a La Venta, ma ha subito l'erosione, particolarmente sul retro. La testa fu descritta per la prima volta da Franz Blom e Oliver La Farge che indag\u00f2 i resti di La Venta per conto dell'Universit\u00e0 Tulane nel 1925. Quando fu scoperta era semisepolta; le sue massicce dimensioni fecero s\u00ec che gli scopritori non fossero in grado di portarla completamente alla luce. Matthew Stirling disseppell\u00ec completamente il monumento nel 1940, dopo aver sgombrato la spessa vegetazione che l'aveva coperta negli anni intercorsi. Il Monumento\u00a0 \u00e8 stato spostato nel Parco Museo La Venta a Villahermosa. La testa fu trovata nel suo contesto; i ritrovamenti associati sono stati datati con il radiocarbonio tra il 1000 e il 600\u00a0a.C.\nIl Monumento\u00a02 di La Venta misura 1,63 metri di altezza per 1,35 metri di larghezza per 0,98 metri di profondit\u00e0; la testa pesa 11,8 tonnellate. La faccia ha un'espressione generalmente sorridente che rivela quattro dei denti superiori. Le guance sono sporgenti per l'azione di sorridere; il sopracciglio che \u00e8 normalmente visibile nelle altre teste \u00e8 coperto dal bordo del copricapo. La faccia \u00e8 seriamente erosa, distorcendo le fattezze. In aggiunta al grave danno dell'erosione, il labbro superiore e una parte del naso sono stati deliberatamente mutilati. La testa fu trovata nel suo contesto originario a pochi metri dall'angolo nordoccidentale della piattaforma piramidale A-2. La datazione con il radiocarbonio del contesto del monumento lo fa risalire tra il 1000 e il 600\u00a0a.C. Il Monumento\u00a02 ha subito il danno dell'erosione a causa della sua esposizione agli elementi anteriormente alla scoperta. La testa ha un copricapo sporgente, ma questo \u00e8 seriamente eroso e qualsiasi dettaglio \u00e8 stato cancellato. Una cinghia scende davanti all'orecchio su ciascun lato della testa, arrivando fino al lobo dell'orecchio. La testa \u00e8 adornata con ornamenti per le orecchie sotto forma di un disco che copre il lobo dell'orecchio, con un fermaglio o un paletto associati. I dettagli sopravvissuti del copricapo sono stilisticamente simili a quelli del Monumento\u00a0A di Tres Zapotes. La testa \u00e8 stata spostata nel Museo dello Stato di Tabasco a Villahermosa.\nIl Monumento\u00a03 di La Venta \u00e8 alto 1,98 metri e misura 1,6 metri di larghezza per 1 metro di profondit\u00e0; pesa 12.8 tonnellate. Il Monumento\u00a03 era localizzato a est del Monumento\u00a02, ma fu spostato nel Parco Museo La Venta a Villahermosa. Come le altre teste di La Venta, il suo contesto \u00e8 stato datato con il radiocarbonio tra il 1000 e il 600\u00a0a.C. Essa appare non terminata e ha subito gravi danni dalle intemperie, rendendo l'analisi difficile. Ha un grande copricapo che arriva alle sopracciglia, ma qualsiasi dettaglio si \u00e8 perso attraverso l'erosione. Le cinghie scendono davanti a ciascun orecchio e continuano alla base del monumento. Le orecchie portano grandi anelli appiattiti che si sovrappongono alle cinghie; probabilmente rappresentano ornamenti di giada di un tipo che \u00e8 stato recuperato nella regione olmeca. Sebbene la maggior dei dettagli facciali sia andata perduta, l'increspamento del ponte del naso \u00e8 ancora evidente, una caratteristica che \u00e8 comune alle espressioni corrucciate delle altre teste colossali olmeche.\nIl Monumento\u00a04 di La Venta misura 2,26 metri di altezza per 1,98 metri di larghezza per 1,86 metri di profondit\u00e0. Pesa 19,8 tonnellate. Fu trovata alcuni metri ad ovest del Monumento\u00a02 ed \u00e8 stata spostata nel Parco Museo La Venta. Come per altre teste nel gruppo, il suo contesto archeologico \u00e8 stato datato con il radiocarbonio tra il 1000 e il 600 a.C. Il copricapo \u00e8 elaborato e, sebbene danneggiato, vari dettagli sono ancora discernibili. La base del copricapo \u00e8 formata da tre strisce orizzontali che corrono sulla fronte. Un lato \u00e8 decorato con un motivo a doppio disco che potrebbe essere stato ripetuto sull'altro; se \u00e8 cos\u00ec, il danno sul lato destro ne ha cancellato qualsiasi traccia. La cima del copricapo \u00e8 decorata con il piede artigliato di un uccello da preda. Ogni cinghia o treccia di capelli scende su entrambi i lati della faccia, dal copricapo alla base del monumento. Sopravvive solo solo un tappo auricolare; \u00e8 piatto, a forma di quadrato arrotondato, ed \u00e8 decorato con un motivo a croce. Le orecchie sono state completamente distrutte dall'erosione e le labbra sono danneggiate. Le fattezze sopravvissute mostrano un corrugamento e un increspamento intorno al naso e alle guance. La testa mostra denti sporgenti.\nTres Zapotes.\nLe due teste di Tres Zapotes, con la testa di La Cobata, sono stilisticamente distinte dagli altri esempi conosciuti. Beatriz de la Fuente le vede come una tarda sopravvivenza regionale di una tradizione pi\u00f9 antica, mentre altri studiosi sostengono che sono semplicemente il tipo di variante regionale da attendersi in un insediamento di frontiera. Queste teste sono scolpite con copricapi relativamente semplici; hanno proporzioni tozze, ampie tratti facciali distintivi. Le due teste di Tres Zapotes sono i pi\u00f9 antichi monumenti di pietra conosciuti provenienti dal sito. La scoperta di una delle teste di Tres Zapotes nel diciannovesimo secolo condusse alle prime indagini archeologiche della cultura olmeca, condotte da Matthew Stirling nel 1938.\nIl Monumento\u00a0A di Tres Zapotes (noto anche come Testa colossale\u00a01 di Tres Zapotes) fu la prima testa colossale ad essere trovata, scoperta per caso a met\u00e0 del XIX secolo, 1\u00a0km a nord del moderno villaggio di Tres Zapotes. Dopo la sua scoperta rimase semisepolta finch\u00e9 non fu portato alla luce da Matthew Stirling nel 1939. A un certo punto fu spostata nella piazza del moderno villaggio, probabilmente all'inizio degli anni 1960. Da allora \u00e8 stata spostata nel Museo comunitario di Tres Zapotes. Il Monumento A \u00e8 alto 1,47 metri; misura 1,5 metri di larghezza per 1,45 metri di profondit\u00e0, e si stima che pesi 7,8 tonnellate. La testa \u00e8 scolpita con un semplice copricapo con una ampia fascia che per il resto \u00e8 disadorna, e indossa ornamenti rettangolari per le orecchie che sporgono in avanti sulle guance. La faccia \u00e8 intagliata con pieghe profonde tra le guance e il naso e intorno alla bocca; la fronte \u00e8 corrugata in un'espressione preoccupata. Il labbro superiore ha subito danni recenti, con la porzione sinistra che si sta sfaldando.\nIl Monumento\u00a0Q di Tres Zapotes (noto anche come Testa di Nestape e Testa colossale\u00a02 di Tres Zapotes) misura 1,45 metei di altezza per 1,34 metri di larghezza per 1,26 metri di profondi e pesa 8,5 tonnellate. La sua data esatta di scoperta \u00e8 ignota, ma si stima che sia stato intorno agli anni 1940, quando fu colpita dai macchinari che venivano usati per sgombrare la vegetazione dalla collina di Nestape. Il Monumento\u00a0Q fu l'undicesima testa colossale ad essere scoperta. Fu spostata nella piazza di Santiago Tuxtla nel 1951 e rimane l\u00e0 ancora oggi. Il Monumento\u00a0Q fu descritto per la prima volta da Williams ed Heizer in un articolo pubblicato nel 1965. Il copricapo \u00e8 decorato con un ornamento frontale a forma di lingua, e il retro della testa \u00e8 scolpito con sette trecce di capelli legate con tasselli. Una cinghia scende da ciascun lato del copricapo, passando sulle orecchie e alla base del monumento. La faccia ha pieghe pronunciate intorno al naso, alla bocca e agli occhi.\nLa Cobata.\nLa regione di La Cobata era la fonte del basalto usato per scolpire tutte le teste colossali nell'area nucleare olmeca. La testa colossale di La Cobata fu scoperta nel 1970 e fu la quindicesima ad essere registrata. Fu scoperta in un passo di montagna nella Sierra de los Tuxtlas, sul lato nord del vulcano di El Vigia vicino a Santiago Tuxtla. La testa era in gran parte sepolta quando fu trovata; gli scavi scoprirono un'offerta del Classico tardo (600\u2013900 d.C.) associata alla testa, consistente in un vaso in ceramica e in coltello di ossidiana lungo 12 centimetri posto con la punta a nord verso la testa. Si crede che l'offerta sia stata depositata molto tempo dopo che la testa era stata scolpita. La testa di La Cobata \u00e8 stata spostata dalla sua ubicazione originaria nella piazza principale di Santiago.\nLa testa di La Cobata \u00e8 la pi\u00f9 grande testa conosciuta: \u00e8 pi\u00f9 o meno rotonda e misura 3 per 3 metri per 3,4 metri di altezza. Si stima che questa massiccia scultura pesi 40 tonnellate. Essa \u00e8 stilisticamente distinta dagli altri esempi, e Beatriz de la Fuente la colloc\u00f2 tardi nel quadro olmeco. Le caratteristiche della scultura hanno condotto alcuni ricercatori a suggerire che rappresenti una persona deceduta. Norman Hammond sostiene che le apparenti differenze stilistiche del monumento derivano dal suo stato incompleto piuttosto che dalla sua produzione tarda. Gli occhi del monumento sono chiusi, il naso \u00e8 appiattito e manca delle narici e la bocca non \u00e8 scolpita in maniera realistica. Il copricapo \u00e8 sotto forma di una semplice fascia orizzontale.\nLa localizzazione originaria della testa di La Cobata non era un sito archeologico primario ed \u00e8 probabile che la testa sia stata abbandonata nella sua sede o durante il trasporto alla sua destinazione prevista. Varie caratteristiche della testa suggeriscono che essa fosse incompleta, quali una mancanza di simmetria sotto la bocca e un'area di pietra grezza sotto la base. La roccia non era stata rimossa intorno agli orecchini come per le altre teste, e non si restringe verso la base. Grandi parti del monumento sembrano essere sbozzate senza rifinire i dettagli. Anche l'orecchino di destra appare incompleto; la porzione anteriore \u00e8 contrassegnata da una linea scolpita, mentre la porzione posteriore \u00e8 stata scolpita in rilievo, probabilmente indicando che anche la guancia destra e la zona degli occhi erano incolpevoli. La testa di La Cobata fu quasi certamente scolpita da un masso grezzo piuttosto che essere scolpita da un trono.\nTakalik Abaj.\nIl Monumento\u00a023 di Takalik Abaj risale al Periodo preclassico medio, e si trova a Takalik Abaj, un'importante citt\u00e0 alle pendici della costa pacifica guatemalteca, nel moderno dipartimento di Retalhuleu. Sembra essere una testa colossale olmeca riscolpita in una scultura in una figura di nicchia. Se in origine era una testa colossale allora sarebbe il suo esempio conosciuto da fuori dell'area nucleare olmeca.\nIl Monumento\u00a023 \u00e8 scolpito in andesite e ricade a met\u00e0 dell'intervallo dimensionale per le teste colossali confermate. \u00c8 alta 1,84 metri e misura 1,2 metri di larghezza per 1,56 metri di profondit\u00e0. Come gli esempi dell'area nucleare olmeca, il monumento mostra una parte posteriore piatta. Lee Parsons contesta l'identificazione di John Graham del Monumento\u00a023 come una testa colossale riscolpita; egli vede gli ornamenti laterali, identificati da Graham come orecchie, piuttosto come gli occhi arricciati di un mostro dalle fauci spalancate con lo sguardo fisso verso l'alto. Ribattendo a questo, James Porter ha asserito che la riscultura della faccia di una testa colossale in una nicchia \u00e8 chiaramente evidente.\nIl Monumento\u00a023 fu danneggiata a met\u00e0 del XX secolo da un muratore locale che tent\u00f2 di romperne la porzione superiore esposta usando uno scalpello d'acciaio. Come risultato, la cima \u00e8 frammentata, sebbene i pezzi rotti siano stati recuperati dagli archeologi e rimessi a posto.\nCollezioni.\nTutte le 17 teste colossali confermate rimangono in Messico. Due teste di San Lorenzo sono in mostra permanente al Museo nazionale di antropologia a Citt\u00e0 del Messico. Sette delle teste di San Lorenzo sono in mostra nel Museo di antropologia di Xalapa. Cinque di esse sono nella Sala 1, una \u00e8 nella Sala 2, e una \u00e8 nel Patio 1. La testa rimanente di San Lorenzo \u00e8 nel Museo comunitario di San Lorenzo Tenochtitl\u00e1n vicino a Texistepec. Tutte le quattro teste di La Venta sono ora a Villahermosa, la capitale dello stato di Tabasco. Tre sono nel Parco-Museo La Venta e una \u00e8 nel Museo dello Stato di Tabasco. Due teste sono in mostra nella piazza di Santiago Tuxtla; una di Tres Zapotes e la Testa di La Cobata. L'altra testa di Tres Zapotes \u00e8 nel Museo comunitario di Tres Zapotes.\nParecchie teste colossali sono state prestate ad esposizioni temporanee all'estero; la Testa colossale\u00a06 di San Lorenzo fu prestata al Metropolitan Museum of Art di New York nel 1970. Le teste colossali 4 e 8 di San Lorenzo furono date in prestito all'esposizione \"Olmec Art of Ancient Mexico\" (\"Arte olmeca dell'antico Messico\") nella National Gallery of Art di Washington, che si svolse dal 30 giugno al 20 ottobre 1996. La Testa colossale\u00a04 di San Lorenzo fu prestata di nuovo nel 2005, questa volta al de Young Museum di San Francisco. Al de Young Museum furono prestate le teste colossali 5 e 9 di San Lorenzo per la sua esposizione \"Olmec: Colossal Masterworks of Ancient Mexico\" (\"Olmechi: Capolavori colossali dell'antico Messico\"), che si svolse dal 19 febbraio all'8 maggio 2011.\nVandalismo.\nIl 12 gennaio 2009, almeno tre persone, compresi due messicani e uno statunitense, entrarono nel Parco-Museo La Venta a Villahermosa e danneggiarono quasi 30 reperti archeologici, tra i quali le quattro teste colossali di La Venta. I vandali erano tutti membri di una chiesa evangelica e sembra che stessero eseguendo un presunto rituale precolombiano, durante il quale furono gettati sulle teste sali, succo d'uva e olio. Si stim\u00f2 che sarebbero stati necessari 300.000 pesos (21.900 dollari) per riparare il danno, e che il processo di restauro sarebbe durato almeno quattro mesi. I tre vandali furono rilasciati subito dopo il loro arresto dopo aver pagato 330.000 pesos ciascuno.\nRiproduzioni.\nSebbene non tutte siano state poste da lui, la maggior parte delle riproduzioni di teste colossali nel mondo furono poste sotto la direzione di Miguel Alem\u00e1n Velasco, ex governatore dello stato di Veracruz. La seguente \u00e8 una lista di riproduzioni e delle loro ubicazioni all'interno degli Stati Uniti:\nIl Messico don\u00f2 una riproduzione in resina di una testa colossale olmeca al Belgio; \u00e8 in mostra nel Museo del Cinquantenario di Bruxelles.\nNel febbraio 2010, la Secretar\u00eda de Relaciones Exteriores messicana (Segretariato degli affari esteri) annunci\u00f2 che l'Istituto nazionale di antropologia e storia avrebbe donato la riproduzione di una testa colossale olmeca all'Etiopia, da porre a Piazza del Messico ad Addis Abeba."}
{"id": "6114973", "revid": "1543377", "url": "https://it.wikipedia.org/wiki?curid=6114973", "title": "Bruce Gray", "text": "Biografia.\nCarriera.\nGray \u00e8 noto al pubblico canadese per la sua interpretazione dell'investitore finanziario Adam Cunningham nella serie televisiva \"Traders\" (della Global, per il quale ha vinto un \"Gemini Award\" nel 1998), per il ruolo di padre dello sposo ne \"Il mio grosso grasso matrimonio greco\" e per quello del fantasma del padre di Joe nella serie televisiva di successo \"Medium\".\nHa interpretato altri ruoli popolari negli Stati Uniti d'America, come quello del Maresciallo del cielo Dienes in \"Starship Troopers - Fanteria dello spazio\", quello del Giudice associato della Corte suprema degli Stati Uniti d'America Anthony Kennedy nel film del 2008 \"Recount\" e quello del filosofo vulcaniano Surak in '. \u00c8 apparso numerose volte in ' e \"\" nei panni dell'ammiraglio Chekote.\nHa preso parte alla popolare serie TV \"Queer as Folk\", interpretando in alcuni episodi il milionario gay George Schickel.\nGray \u00e8 stato inoltre il volto del leader di una fittizia organizzazione anti-Amsterdam in una campagna pubblicitaria per la birra Amstel."}
{"id": "6115006", "revid": "217591", "url": "https://it.wikipedia.org/wiki?curid=6115006", "title": "Momoasson", "text": "Momoasson (greco: \u039c\u03bf\u03bc\u03bf\u03ac\u03c3\u03c3\u03bf\u03bd, \u039c\u03b1\u03bc\u03af\u03c3\u03b1, \u039c\u03b1\u03bc\u03af\u03c3\u03c3\u03bf\u03c2) era un antico villaggio del Thema Cappadocia, nell'attuale Turchia centro-meridionale, corrispondente all'odierno villaggio di G\u00f6k\u00e7e (gi\u00e0 Mamasun).\nStoria.\nIl villaggio era famoso in epoca tardo-romana e bizantina, in quanto era una stazione di passaggio per i pellegrini che si recavano a Gerusalemme. Inoltre, la localit\u00e0 era legata al culto del martire San Mamete di Cesarea, conosciuto anche come San Mama o San Mamante, il quale, secondo la tradizione, era nato qui. Nel villaggio, infatti, esisteva un santuario dedicato al culto del Santo che era ancora in funzione nel secolo XI, come attesta Niceta di Serres, metropolita di Eraclea. Nei dintorni della localit\u00e0 si trova un'antica chiesa rupestre bizantina."}
{"id": "6115007", "revid": "1959168", "url": "https://it.wikipedia.org/wiki?curid=6115007", "title": "Andr\u00e9 Harris", "text": ""}
{"id": "6115008", "revid": "1314824", "url": "https://it.wikipedia.org/wiki?curid=6115008", "title": "Il vuoto intorno", "text": ""}
{"id": "6115009", "revid": "120818483", "url": "https://it.wikipedia.org/wiki?curid=6115009", "title": "Hydro-Qu\u00e9bec", "text": "Hydro-Qu\u00e9bec \u00e8 un'azienda statale canadese che gestisce la generazione, trasmissione e distribuzione dell'elettricit\u00e0 nella provincia del Qu\u00e9bec.\nNel 2011, l'elettricit\u00e0 ha rappresentato circa il 40% di tutta l'energia usata nella provincia, di cui il 99% generata dall'acqua.\nFu fondata il 14 aprile 1944 ed ha sede a Montr\u00e9al. Nel 2015 ha pagato 2,36 milioni di dollari canadesi in dividendi al suo unico azionista: il governo del Quebec. Le sue tariffe elettriche residenziali sono tra le pi\u00f9 basse in Nord America.\nPi\u00f9 del 40% delle risorse idriche del Canada sono in Quebec e Hydro-Qu\u00e9bec \u00e8 il 4\u00b0 pi\u00f9 grande produttore idroelettrico al mondo.\nPresidenti.\nDal 1944 al 1978, il management di Hydro-Qu\u00e9bec consiste di 5 commissari, uno dei quali agente come presidente."}
{"id": "6115010", "revid": "287204", "url": "https://it.wikipedia.org/wiki?curid=6115010", "title": "La storia di una capinera (film)", "text": ""}
{"id": "6115011", "revid": "180559", "url": "https://it.wikipedia.org/wiki?curid=6115011", "title": "Campionato sudamericano femminile di pallacanestro 1954", "text": "Il 5\u00ba Campionato dell'America Meridionale Femminile di Pallacanestro (noto anche come FIBA South American Championship for Women 1954) si \u00e8 svolto dal 15 al 24 luglio 1954 a San Paolo, in Brasile. Il torneo \u00e8 stato vinto dalla nazionale brasiliana."}
{"id": "6115013", "revid": "113552293", "url": "https://it.wikipedia.org/wiki?curid=6115013", "title": "NetBIOS su TCP", "text": "NetBIOS su TCP/IP (NBT, o a volte NetBT) \u00e8 un protocollo di rete che permette alle applicazioni che si basano su chiamate API al NetBIOS di poter essere utilizzate su reti TCP/IP.\nIl NetBIOS \u00e8 stato sviluppato negli anni 1980, per gestire le comunicazioni su reti molto piccole (di circa una dozzina di computer). Alcune applicazioni utilizzano ancora il NetBIOS, e non sono ben scalabili nelle reti di oggi, con centinaia di computer, specialmente quando sono utilizzati pacchetti di rete NBF. Quando opportunamente configurato, l'NBT permette alle applicazioni di essere attive su vaste reti TCP/IP (all'interno dell'intera Internet) senza dover apportare modifiche al software, bench\u00e9 sia soggetto verosimilmente a problemi di sicurezza.\nL'NBT \u00e8 definito dai documenti standard RFC 1001 e 1002.\nServizi.\nIl NetBIOS fornisce tre diversi servizi:\nIl NBT implementa tutti i seguenti servizi.\nServizio dei Nomi.\nNel NetBIOS, ogni partecipante deve registrarsi sulla rete utilizzando un nome unico di almeno 15 caratteri. Nelle vecchie reti ereditate (legacy networks), quando una nuova applicazione voleva registrare un suo nome, doveva trasmettere un messaggio in broadcast che diceva \"C'\u00e8 qualcuno attualmente che sta utilizzando quel nome?\" ed attendere una eventuale risposta. Se non riceveva alcuna risposta di ritorno allora era sicura che quel nome non era in uso. Comunque, il tempo di attesa era di alcuni secondi, rendendo la registrazione del nome un processo molto lungo, l'unico modo per sapere se un nome era registrato era quello di non ricevere alcuna risposta.\nL'NBT pu\u00f2 implementare un repositori centrale, o \"Servizio dei Nomi (\"Name Service\"), che memorizza tutte le registrazioni dei nomi. Un'applicazione che vuole registrare un nome dovrebbe quindi contattare il server dei nomi (che ha un indirizzo di rete conosciuto) e chiedere se il nome \u00e8 gi\u00e0 registrato, inviando un pacchetto \"Name Query\".\nQuesto metodo \u00e8 molto veloce, poich\u00e9 il server dei nomi risponde immediatamente in modo negativo se il nome non \u00e8 gi\u00e0 presente nel database, il che significa che \u00e8 disponibile. Il servizio dei nomi, secondo le specifiche RFCs 1001 e 1002, \u00e8 chiamato \"NetBIOS Naming Service\" o NBNS. Microsoft WINS \u00e8 un'implementazione del NBNS. Va ricordato che a causa del costante sviluppo nel modo in cui il servizio dei nomi gestisce i conflitti, i nomi di gruppo (\"Group Names\") variano da produttore a produttore e possono essere differenti in base alla versione, ad esempio per l'introduzione di un service pack.\nI formati di pacchetto del Name Service sono identici al DNS. Le differenze sostanziali sono nell'aggiunta della query NetBIOS \"Node Status\", e i pacchetti di registrazione dinamica e segnalazione di conflitto. Questi sono incapsulati nel UDP. In seguito l'implementazione ha incluso una parte opzionale del nome, detta \"Scope\", rendendo il nome NetBIOS gerarchico come il DNS, ma \u00e8 usato raramente.\nInoltre, per iniziare una sessione o per inviare un datagramma ad un particolare host anzich\u00e9 diffondere il datagramma in broadcast, NBT dovr\u00e0 determinare l'Indirizzo IP dell'host per un dato nome NetBIOS; questo si ottiene diffondendo in broadcast un pacchetto \"Name Query\", e/o inviandolo ad un server dei Nomi NetBIOS. La risposta sar\u00e0 l'Indirizzo IP dell'host risulta registrato sul server con quel nome.\n\u00c8 interessante notare che il NBNS \u00e8 uno dei primi servizi distribuiti e dinamici e propriamente peer-to-peer per la registrazione dei nomi. Il protocollo NBNS \u00e8 stato criticato a seguito di una errata preconfigurazione dello stesso da parte di Microsoft nei primi sistemi operativi: \ncos\u00ec il protocollo si \u00e8 guadagnato la cattiva fama di essere troppo presente (chiacchierone,'chatty') creando con molto traffico nelle reti dovuto alla continua registrazione dinamica dei nomi in diversi protocolli contemporaneamente (IPX/SPX, NBF and TCP/IP), invece il problema era imputabile al fatto che gli utenti lasciavano in una configurazione sbagliata (predefinita da Microsoft) le proprie macchine collegate in rete, creando cos\u00ec dei problemi alle proprie reti. \nI principi implementati nel NBNS sono stati reimplementati pi\u00f9 volte, anche in sistemi come ZeroConf and MobileIP.\nServizio di distribuzione Datagrammi.\nLa modalit\u00e0 Datagramma \u00e8 non orientata alla connessione (\"connectionless\"); i datagrammi NetBIOS sono inviati in UDP. Un datagramma viene inviato con pacchetto \"Direct Unique\" o \"Direct Group\" se \u00e8 stato inviato ad un particolare nome NetBIOS, oppure con pacchetto \"Broadcast\" se \u00e8 stato inviato a tutti i nomi NetBIOS della rete.\nServizio di Sessione.\nLa modalit\u00e0 di Sessione consente a due computer di stabilire una connessione per una \"conversazione\", permette di gestire messaggi pi\u00f9 grandi, e fornisce una gestione degli errori per garantire l'integrit\u00e0 dei messaggi.\nLe sessioni vengono stabilite con lo scambio di pacchetti. Il computer che inizia la sessione tenta di creare una connessione TCP sulla porta 139 del computer con il quale intende stabilire la sessione. Se la connessione viene creata con successo, il computer che ha iniziato la sessione invia sulla connessione un pacchetto \"Session Request\" con i nomi NetBIOS dell'applicazione che sta iniziando la sessione ed il nome NetBIOS del computer con il quale deve essere stabilita la sessione. Il computer con il quale la sessione deve essere stabilita risponder\u00e0 con un \"Positive Session Response\", che indica pu\u00f2 essere stabilita la sessione, altrimenti con un \"Negative Session Response\" che indica che la sessione non pu\u00f2 essere stabilita (oppure poich\u00e9 il computer non si aspettava sessioni a quel nome, o poich\u00e9 non c'erano risorse disponibili per stabilire una sessione con quel nome).\nStabilita una sessione i dati sono trasmessi in pacchetti \"Session Message\". Il TCP gestisce il controllo di flusso e ritrasmissione di tutti i pacchetti di servizio di sessione, e la divisione del flusso dei dati sul quale sono trasmessi i pacchetti in datagrammi IP abbastanza piccoli da adattarsi alla grandezza dei pacchetti del Link-Layer.\nLe sessioni vengono chiuse con la chiusura della connessione TCP\nVulnerabilit\u00e0 nella Sicurezza.\nI server Web sono tipicamente, ma non esclusivamente, il primo punto d'impatto dei vettori d'attacco tramite internet. Le porte di rete (LAN) Local area network, progettualmente, danno informazione e spesso diventano conseguentemente obbiettivo della maggior parte degli attacchi su reti Client-Server.\nMolti servizi che sono vulnerabili a questi tipi di attacco, possono essere disabilitati senza problemi, in funzione dell'impatto organizzativo sui workflow. Questo \u00e8 maggiormente vero nel caso di servizi di rete incentrati per natura in reti Intranet.\nTra i protocolli di rete sono che si dimostrano particolarmente vulnerabili nel fornire questi servizi ci sono: il protocollo Server Message Block (SMB) ed il NetBIOS over TCP/IP. Entrambi i servizi possono rivelare quantit\u00e0 di informazioni dettagliate e vitali in termini di sicurezza al riguardo delle reti esposte. Quando non confinati, i protocolli NetBIOS over TCP/IP and SMB forniscono vettori ricorrenti per attacchi malevoli sulla rete. Specificamente, il NetBIOS fornisce ai malintensionati i mezzi per mappare la rete e spostarsi liberamente nella intranet compromessa. Per quanto riguarda i server Web pubblici, nessun di questi servizi NBT e SMB, sono necessari al corretto funzionamento di un server web pubblico e la disabilitazione di entrambi in questi scenari pu\u00f2 migliorare di molto il livello di sicurezza di una rete.\nDiminuzione dell'importanza nelle reti Client-Server post-NT.\nIn relazione alle reti di tipo client-server su sistemi successivi a MS-Windows 2000/NT, il NetBIOS sta effettivamente diventando un protocollo obsoleto. Il NetBIOS era inoltre sviluppato per reti LAN non instradabili. Nella maggioranza delle reti create dopo l'anno 2000 con sistemi Windows 2000 o successivi, il NetBIOS effettivamente offre una retro-compatibilit\u00e0 con dispositivi di rete che hanno una compatibilit\u00e0 precedente al DNS. Il ruolo centrale del NetBIOS nelle reti Client-Server (ed anche in quelle reti in cui sono collegate tra loro periferiche hardware che precedono l'introduzione della compatibilit\u00e0 DNS) \u00e8 quello di fornire la risoluzione dei nomi per i computer e per le periferiche di rete. Inoltre, permette all'hardware di rete di poter essere acceduto e condiviso, e rende possibile la mappatura e la navigazione delle cartelle di rete, delle condivisioni e delle stampanti condivise, dei fax, ecc. Nella sua capacit\u00e0 primaria, agisce come un protocollo dello strato sessione spostato sopra il TCP/IP per fornire la risoluzione dei nomi ai computer ed alle cartelle condivise. In finale, le reti Client-Server basate su Windows 2000, e successive, non hanno bisogno di questi mezzi poco sicuri per la risoluzione dei nomi e l'indirizzamento o l'accesso alle cartelle condivise in rete.\nRisoluzione dei problemi relativi al NetBIOS.\nNbtstat.\nil comando Nbtstat \u00e8 stato creato per fornire un aiuto alla risoluzione di problemi relativi alla risoluzione dei nomi NetBIOS. Quando una rete funziona normalmente, il NetBIOS over TCP/IP (NetBT) risolve i nomi NetBIOS in indirizzi IP. Questo viene ottenuto attraverso diverse opzioni per la risoluzione dei nomi NetBIOS, inclusa la cache locale di ricerca, la richiesta al server WINS, i pacchetti broadcast, la ricerca nel file LMHOSTS, la ricerca nel file Hosts, e la richiesta al server DNS.\nIl comando nbtstat rimuove e corregge gli inserimenti precaricati utilizzando un numero di opzioni switch case-sensitive (con caratteri Maiuscolo-minuscolo). Il comando nbtstat -a &lt; name &gt; esegue un comando di richiesta di stato all'interfaccia NetBIOS del computer con il nome specificato nel campo &lt; name&gt;. Il \ncomando di stato dell'interfaccia riporta la tabella locale dei nomi NetBIOS per quel computer, oltre all'indirizzo di rete fisica (MAC address) della scheda di rete (interfaccia). il comando nbtstat -A &lt; IP address &gt; esegue la stessa funzione utilizzando un indirizzo IP di destinazione anzich\u00e9 un nome da risolvere in indirizzo IP.\nNbtstat \u00e8 uno strumento diagnostico per il NetBIOS over TCP/IP. \u00c8 incluso in molte versioni di sistemi operativi Microsoft Windows. Il suo scopo primario \u00e8 quello di fornire informazioni che aiutino a risolvere i problemi nella risoluzione dei nomi NetBIOS.[1]\nPath: C:\\Windows\\System32\\nbtstat.exe\nAmbienti operativi: 32-bit\nProcessore di comandi, cmd-Shell : C:\\Windows\\System32\\cmd.exe, e non C:\\Windows\\SysWOW64\\cmd.exe\nCi sono molti comandi simili ad Nbtstat e che permettono molte opzioni come: ricerca nella cache locale, richiesta WINS Server, richiesta broadcast, ricerca in file LMHOSTS, e ricerca in file Hosts. Non \u00e8 utilizzato per richieste al server DNS.\nSintassi.\n nbtstat [-a RemoteName] [-A IPAddress] [-c] [-n] [-r] [-R] [-RR] [-s] [-S] [Interval]\nI parametri comuni sono:\nnbtstat -c: Elenca la memoria cache di NBT dei nomi remoti [computer] e dei relativi indirizzi IP.\nnbtstat -n: Elenca i nomi NetBIOS locali.\nnbtstat -r: Elenca i nomi risolti mediante broadcast e WINS.\nnbtstat -R: Cancella il contenuto della tabella dei nomi cache remota e la ricarica.\nnbtstat -RR: Invia pacchetti di rilascio di nomi a WINS e quindi avvia l'aggiornamento\nnbtstat -s: Elenca la tabella delle sessioni che converte gli indirizzi IP di destinazione in nomi computer NETBIOS.\nnbtstat -S: Elenca la tabella delle sessioni con gli indirizzi IP di destinazione."}
{"id": "6115014", "revid": "300067", "url": "https://it.wikipedia.org/wiki?curid=6115014", "title": "FIBA South American Championship for Women 1954", "text": ""}
{"id": "6115016", "revid": "767487", "url": "https://it.wikipedia.org/wiki?curid=6115016", "title": "Carminho", "text": " \nFiglia della fadista Teresa Siqueira, . Interpreta anche altri generi musicali, come la musica popolare portoghese, la m\u00fasica popular brasileira, il jazz, il pop e il rock.\nBiografia.\nNacque il 20 agosto del 1984, a Lisbona, figlia di Nuno Maria Bello Rebelo de Andrade e di Maria Teresa da C\u00e2mara de Siqueira Archer de Carvalho, cantante portoghese di fado.\nAll'et\u00e0 di due anni la sua famiglia si trasferisce in un piccolo villaggio dell'Algarve, dove si abitua ad ascoltare gli album di sua madre, sua principale ispirazione musicale, cos\u00ec come altri cantanti di fado che i suoi genitori ascoltavano e cantavano. ricord\u00f2 la cantante in una intervista. Venne introdotta alla musica brasiliana con l'ascolto di colonne sonore di diverse telenovelas, soprattutto attraverso le canzoni di Chico Buarque, Elis Regina, Milton Nascimento, Tom Jobim e Vin\u00edcius de Morais. Compiuti dodici anni la famiglia ritorna a Lisbona. Inizialmente abitano nel Bairro Alto, ma poco dopo si trasferirono al Campo de Ourique.\n\u00c8 in quel periodo che sua madre decide di prendere in gestione la Casa de Fados, \"A Taverna do Embu\u00e7ado\", che appartenne a \"Jo\u00e3o Ferreira Rosa\". Situata in un altro quartiere popolare di Lisbona, Alfama, pi\u00f9 precisamente nella \"Travessa do Embu\u00e7ado,\" Carminho entra in contatto in quello spazio con alcuni dei principali interpreti del Fado, come \"Jo\u00e3o Ferreira Rosa\", \"Jo\u00e3o Braga\", \"Carlos Zel o Caman\u00e9\". In una festa organizzata al \"Coliseu dos Recreios\", la giovane stessa chieder\u00e0 ai genitori di cantare. \"\"Ho detto che volevo cantare, ma mio padre mi disse di no, perch\u00e9 non voleva fare figuracce. Ma ho insistito, cos\u00ec lui disse che potevo cantare solo se Paquito, che in quel periodo suonava all'embu\u00e7ado, avesse approvato. Paquito, il chitarrista della taverna, si rese conto che sapevo reggere il tempo ed ero intonata: \"Perch\u00e9 non dovresti farla cantare? disse, riferendosi al padre\". Volevo cantare il Fado do Embu\u00e7ado e nient'altro, e riusc\u00ec a cantarlo. Mi adoravano, perch\u00e9 era come avere una mascotte, una bambina dalla gonna svolazzante che cantava il Fado do Embu\u00e7ado. A partire da quel momento, ogni volta che vi era una giornata particolare mia madre mi portava all'Embu\u00e7ado\",\" racconta. A partire dai 15 anni, Carminho inizi\u00f2 a cantare regolarmente nella Casa de Fado di famiglia. Parallelamente all'attivit\u00e0 come fadista, Carminho si \u00e8 diplomata in Marketing e Pubblicit\u00e0 presso lo IADE di Lisbona.\nCarminho ha cantato in diverse case di fado come, \"A Taverna do Embu\u00e7ado\", \"Petisqueira de Alc\u00e2ntara\" e \"Mesa de Frades\". \u00c8 stata in Svizzera durante i quindici giorni dedicati al Portogallo e ha collaborato, nel 2003, con il gruppo \"Tert\u00falia de Fado Tradicional\" incidendo quattro canzoni, \"Toca pr'\u00e1 unha\", \"O vento agitou o trigo\", \"Fado pombalinho\" e \"O fado da Mouraria,\" contenute nell'album, \"Saudades do Fado\".\nHa partecipato negli spettacoli della \"Fiera del Toro\" realizzati nel 2003 e 2004 a Santar\u00e9m, mentre alle cerimonie di adesione di Malta all'Unione Europea si esib\u00ec sull'isola, su invito dell'Ambasciata Portoghese.\nNel 2005 canta al \"Teatro Cam\u00f5es\", offerto dal presidente della Turchia al presidente Jorge Sampaio. Ancora nel 2005 riceve il \"pr\u00e9mio Am\u00e1lia\", nella categoria \"Revela\u00e7\u00e3o Feminina\".\nNel 2006 collabora alle registrazioni del disco, \"O Ter\u00e7o Cantado,\" ricevendo la benedizione apostolica di Papa Benedetto XVI. Le canzoni sono di \"Ramon Galarza,\" mentre le voci sono dei fratelli, Carmo Rebelo de Andrade e Francisco Rebelo de Andrade, partecipanti del programma \"Opera\u00e7\u00e3o Triunfo\" e Festival RTP da Can\u00e7\u00e3o.\nNel 2007 partecipa al film \"Fados\" di Carlos Saura. Il disco con la colonna sonora include il singolo, \"Casa de Fados\" con la partecipazione di Vicente da C\u00e2mara, Maria da Nazar\u00e9, Ana Sofia Varela, \"Carminho\", \"Ricardo Ribeiro e Pedro Moutinho\".\nNel maggio del 2008 partecipa ad un concerto di \"Tiago Bettencourt\", esibendosi anche nella Casa da M\u00fasica, nell\"'Expo Zaragoza 2008\". Viene invitata allo spettacolo commemorativo dei 45 anni di carriera di Carlos do Carmo, nel Pavilh\u00e3o Atl\u00e2ntico. In quello stesso anno interpreta, \"Gritava contra o sil\u00eancio\", estratto del racconto di Sophia de Mello Breyner Andersen, nel primo disco di inediti di Jo\u00e3o Gilberto.\nNel 2009 viene segnalata dal sito \"Cotonete\" come rivelazione dell'anno. Il disco di esordio \"Fado\", venne pubblicato il 1\u00ba giugno del 2009.\nPartecipa nella campagna del 2011 del \"Pirilampo M\u00e1gico\", incidendo la canzone, \"Ser feliz\" con Ney Matogrosso. \u00c8 uno dei personaggi famosi ad essere stati invitati per il disco, \"Os fados e as can\u00e7\u00f5es do Alvim\" di Fernando Alvim. Collabora anche con Pablo Albor\u00e1n nel tema di grande successo in Spagna e Portogallo, \"Perdon\u00e1me\", ed anche in \"Lusa\" di Pedro Lu\u00eds.\nNel marzo del 2012 pubblica il suo secondo disco, \"Alma\". L'edizione brasiliana include i duetti con Chico Buarque, per il brano, \"Carolina\", Milton Nascimento, per il brano, \"Cais,\" e Nana Caymmi per il brano, \"Contrato de separa\u00e7\u00e3o\". L'album \"Canto\" viene pubblicato nel 2014. Il disco vede la partecipazione di Marisa Monte. iL 27 gennaio del 2015 venne nominata Commendatrice dell'Ordem do Infante D. Henrique."}
{"id": "6115017", "revid": "767487", "url": "https://it.wikipedia.org/wiki?curid=6115017", "title": "Carol Decker", "text": "Nota soprattutto come frontwoman della band T'Pau, arrivata al successo nei tardi anni ottanta con pezzi pop-dance come \"China In Your Hand\", ha inciso anche alcuni singoli da solista. Come attrice ha lavorato soprattutto in serie tv.\nHa due figli, Scarlett e Dylan, nati rispettivamente nel 1998 e 2002. Il loro padre \u00e8 il ristoratore Richard Coates, che ha sposato nel 2007."}
{"id": "6115019", "revid": "481666", "url": "https://it.wikipedia.org/wiki?curid=6115019", "title": "Forgive and Forget", "text": ""}
{"id": "6115021", "revid": "415140", "url": "https://it.wikipedia.org/wiki?curid=6115021", "title": "Thomas Power", "text": ""}
{"id": "6115025", "revid": "1314824", "url": "https://it.wikipedia.org/wiki?curid=6115025", "title": "Vamos gringo!", "text": ""}
{"id": "6115026", "revid": "869710", "url": "https://it.wikipedia.org/wiki?curid=6115026", "title": "Liz Gillies", "text": ""}
{"id": "6115027", "revid": "254059", "url": "https://it.wikipedia.org/wiki?curid=6115027", "title": "Casa La scala", "text": "Casa La scala (detta anche Villa Bloc) a San Felice del Benaco, in localit\u00e0 Portese del Garda (provincia di Brescia), \u00e8 una villa costruita dal 1956 al 1958 su progetto di Vittoriano Vigan\u00f2 per l'artista francese Andr\u00e9 Bloc.\nStoria.\nVerso la seconda met\u00e0 degli anni cinquanta Vittoriano Vigan\u00f2 svilupp\u00f2 il progetto di una dimora situata nelle sponde occidentali del lago di Garda per l'amico Andr\u00e9 Bloc, editore, scultore e architetto francese che aveva fondato nel 1930 la rivista \"L'Architecture d'Aujourd'hui\", alla quale Vigan\u00f2 collaborava all'epoca con alcuni articoli.\nLa residenza, situata poco fuori del piccolo borgo di Portese nel comune di San Felice del Benaco, prende il nome \"La scala\" per la lunga scalinata che porta dalla villa alla riva del lago per un ripido e scosceso declivio fino a un piccolo pontile adibito all'attracco di piccole imbarcazioni.\nDescrizione.\nLa villa sorge isolata su una terrazza naturale sul lago di Garda, circondata da vigneti e uliveti.\nLa struttura principale della villa \u00e8 formata da due piastre trapezoidali in cemento armato, una per la base e una per la copertura piana. La base non \u00e8 appoggiata a terra, ma sostenuta a sbalzo sul promontorio da una trave centrale in cemento armato, a sua volta sostenuta da pilastri in acciaio. La casa \u00e8 in tal modo proiettata a sbalzo sul lago per oltre met\u00e0 della propria superficie, ricordando le opere di Frank Lloyd Wright, come la Casa sulla cascata.\nLe fondamenta poggiano su di un piccolo altopiano leggermente in pendenza dove, grazie a dei pilotis, si \u00e8 ottenuto un piano calpestabile, raggiungibile dal prospetto nord con una scala e dal prospetto est con una larga gradinata che immette anche sul giardino adiacente.\nCaratteristico dell'edificio \u00e8 l'utilizzo per le pareti perimetrali di grandi vetrate scorrevoli continue con telai metallici, che conferiscono una sensazione di spazio, di luce dalle ampie verande e l'impressione di essere a bordo di una nave da crociera da cui osservare le acque sottostanti del lago. Le vetrate sono oscurate da tende veneziane.\nAl piano terra solo la cucina, il bagno e la camera degli ospiti sono separate da setti murari, che forniscono sostegno alla copertura. La rimanente parte della superficie \u00e8 occupata da un'ampia zona giorno affacciata a est, sud e ovest e da un vano minore adibito a camera da letto, affacciato a est sul lago.\nAl di sotto della sporgenza trovano posto lo studio dell'artista, una veranda e una terrazza.\nLa villa \u00e8 collegata al lago da una lunga scalinata, che si sviluppa attorno a una grande trave in cemento a un'altezza di circa 40 metri, nella quale sono infissi cento gradini, realizzati in lamiera di acciaio come il parapetto."}
{"id": "6115029", "revid": "1315817", "url": "https://it.wikipedia.org/wiki?curid=6115029", "title": "Villa Bloc", "text": ""}
{"id": "6115030", "revid": "657000", "url": "https://it.wikipedia.org/wiki?curid=6115030", "title": "Udon no kuni no kin'iro kemari", "text": " \u00e8 un manga scritto e disegnato da Nodoka Shinomaru, serializzato sul \"Monthly Comic @ Bunch\" di Shinch\u014dsha dal 21 giugno 2012. Un adattamento anime, prodotto da Liden Films, \u00e8 stato trasmesso tra l'8 ottobre e il 24 dicembre 2016.\nMedia.\nManga.\nIl manga, scritto e disegnato da Nodoka Shinomaru, ha iniziato la serializzazione sulla rivista \"Monthly Comic @ Bunch\" di Shinch\u014dsha il 21 giugno 2012. Il primo volume \"tank\u014dbon\" \u00e8 stato pubblicato l'8 dicembre 2012 e al 7 settembre 2018 ne sono stati messi in vendita in tutto undici.\nAnime.\nAnnunciato il 10 febbraio 2016 sulla rivista \"Animage\" di Tokuma Shoten, un adattamento anime di dodici episodi, prodotto da Liden Films per la regia di Yoshihide Ibata, \u00e8 andato in onda dall'8 ottobre al 24 dicembre 2016. Le sigle di apertura e chiusura sono rispettivamente \"S.O.S.\" dei Weaver e \"Sweet Darwin\" dei Goodwarp. In varie parti del mondo gli episodi sono stati trasmessi in streaming, in contemporanea col Giappone, da Crunchyroll."}
{"id": "6115033", "revid": "481666", "url": "https://it.wikipedia.org/wiki?curid=6115033", "title": "Daughters of Today", "text": ""}
{"id": "6115051", "revid": "124123", "url": "https://it.wikipedia.org/wiki?curid=6115051", "title": "Edward John Thye", "text": " Fu il 26\u00ba governatore del Minnesota e senatore degli Stati Uniti.\nBiografia.\nEdward Thye nacque in una fattoria del Dakota del Sud da Andrew John Thye e Bertha Wangan. Suo padre era un agricoltore nato in Norvegia e trasferitosi negli Stati Uniti nel 1872. Uno dei suoi otto fratelli fu Ted Thye (1890 - 1966), noto wrestler professionista.\nNel 1904, Thye e la sua famiglia si trasferirono a Northfield, nel Minnesota, dove cominci\u00f2 i primi studi. Nel 1913, Thye studi\u00f2 alla Tractor and Internal Combustion School di Minneapolis e si laure\u00f2 all'American Business College nel 1916. Con l'entrata in guerra degli Stati Uniti, Thye si arruol\u00f2 come privato negli United States Army Air Corps nel 1917. Combatt\u00e9 in Francia, e in seguito fu promosso a sottotenente.\nCarriera.\nDopo la guerra, Thye torn\u00f2 in Minnesota nel 1919 e trov\u00f2 lavoro presso la Deere &amp; Webber Company di Minneapolis come operaio. Nel 1921 si spos\u00f2 con Hazel Ramage, dalla quale ebbe una figlia chiamata Jean Roberta. Il matrimonio dur\u00f2 fino al 1936, anno della morte della sua consorte. Continu\u00f2 a lavorare alla Deere fino al 1922, quando divent\u00f2 direttore e proprietario di un caseificio di Northfield.\nNel 1925, Thye fu eletto al consiglio comunale di Sciota e poi ricopr\u00ec vari ruoli all'interno di varie istituzioni e aziende. Negli anni trenta divent\u00f2 amico di Harold Stassen, aiutandolo nella campagna elettorale per le elezioni di governatore del Minnesota del 1938.\nGovernatore del Minnesota.\nThye fu eletto vicegovernatore del Minnesota nel novembre 1942 (con Stassen come governatore). Nello stesso mese, si rispos\u00f2 con Myrtle Ennor Oliver, con la quale rimase sposato fino alla sua morte. Il 27 aprile 1943, il governatore Stassen diede le dimissioni per arruolarsi nella United States Navy e Thye divenne governatore. Nel novembre 1944 vinse le elezioni come governatore con una larghissima maggioranza.\nThye, assieme al senatore del Minnesota Henrik Shipstead, appoggi\u00f2 alle elezioni presidenziali del 1944 il governatore di New York Thomas Dewey, il quale fu sconfitto dal presidente Franklin Delano Roosevelt.\nDurante la sua amministrazione, Thye istitu\u00ec il dipartimento di aeronautica, la commissione di pianificazione post-guerra e la commissione dei diritti umani.\nSenatore.\nThye fu eletto senatore nel 1946 dopo aver sconfitto il senatore in carica Henrik Shipstead alle primarie repubblicane e il candidato democratico, Theodore Jorgenson. Fu senatore dal 1947 al 1959 per sei legislature. Perse la rielezione nel 1958 contro il democratico Eugene McCarthy.\nMorte.\nThye mor\u00ec il 28 agosto 1969 a Northfield, nel Minnesota. Fu sepolto nell'Oaklawn Cemetery di Northfield."}
{"id": "6115066", "revid": "54354", "url": "https://it.wikipedia.org/wiki?curid=6115066", "title": "Hydro Quebec", "text": ""}
{"id": "6115068", "revid": "481666", "url": "https://it.wikipedia.org/wiki?curid=6115068", "title": "The Chorus Lady", "text": ""}
{"id": "6115069", "revid": "125070240", "url": "https://it.wikipedia.org/wiki?curid=6115069", "title": "Personaggi di Victorious", "text": "Questa voce raccoglie un approfondimento sui personaggi della serie televisiva \"Victorious\".\nPersonaggi principali.\nTori Vega.\nVictoria \"Tori\" Vega (interpretata da Victoria Justice): \u00e8 la protagonista sedicenne della serie, nonch\u00e9 sorella minore di Trina. Avendo sostituito sua sorella ad un evento che l'avrebbe fatta notare da diversi produttori discografici, \u00e8 stata ammessa alla Hollywood Arts. Cantante ed attrice di talento, \u00e8 una delle migliori amiche di Andr\u00e9. Sebbene possa apparire fragile, \u00e8 una ragazza molto determinata. Gi\u00e0 al suo primo giorno nella nuova scuola, ha avuto un rapporto contrastato con Jade: in alcune occasioni, le due si sono comunque trovate a collaborare l'una con l'altra, In passato, nella vecchia scuola, \u00e8 stata fidanzata con Daniel. Ha anche cantato l'inno americano in diretta televisiva. Nonostante l'et\u00e0, non ha ancora conseguito la patente di guida. Di origini latine, \u00e8 allergica alla gerbere: il suo gruppo sanguigno \u00e8 0 negativo, cos\u00ec come quello di Robbie.\nTrina Vega.\nKatrina \"Trina\" Vega (interpretata da Daniella Monet): diciottenne, \u00e8 la sorella maggiore di Tori. Frequenta la Hollywood Arts, sebbene non sembri avere talento particolare per il canto o per la recitazione. Viene rivelato che fu ammessa a scuola soltanto perch\u00e9 il professor Sikowitz, durante il provino della ragazza, aveva allucinazioni provocate dal latte di cocco avariato. Dal carattere vanitoso ed egocentrico, non perde l'occasione di cercare di impressionare qualche produttore famoso che la lanci la sua \"carriera\" o di corteggiare ragazzi che le piacciono venendo per\u00f2 sempre respinta. La sua personalit\u00e0 complicata le impedisce di far parte del gruppo, risultando antipatica soprattutto a Jade.\nAndr\u00e9 Harris.\nAndrew \"Andr\u00e9\" Harris (interpretato da Leon Thomas III) vive con sua nonna. Compositore e musicista di talento, \u00e8 uno dei migliori amici di Tori (per la quale ha composto diversi brani) e Robbie. La convivenza con la nonna non \u00e8 facile, in quanto l'anziana urla spesso e ha frequenti visioni. Oltre che nella musica, eccelle anche nella recitazione. Pare vantare un discreto successo con le ragazze, che sembrano essere colpite dal suo talento. Ha avuto, per breve tempo, una cotta per Jade.\nBeck Oliver.\nBecly \"Beck\" Oliver (interpretato da Avan Jogia): canadese, \u00e8 il fidanzato di Jade. Il suo aspetto e i capelli lisci lo rendono molto popolare, in particolare tra le ragazze. La sua popolarit\u00e0 rende tuttavia difficile il rapporto con Jade, per la gelosia di quest'ultima. La coppia si \u00e8 infatti separata in pi\u00f9 di un'occasione, ricomponendosi comunque in seguito. Beck \u00e8 un cantante ed attore di talento, oltre che un buon amico di Andr\u00e9 e Robbie. Vive in un camper, vicino alla casa dei suoi genitori, dove pu\u00f2 seguire lo stile di vita che preferisce.\nCat Valentine.\nCatarina \"Cat\" Valentine (interpretata da Ariana Grande): caratterizzata dai capelli rossi, \u00e8 una ragazza dall'atteggiamento bizzarro e spesso infantile. Ha l'abitudine di pronunciare frasi strane in momenti casuali, lasciando stupito chi la ascolta oppure di raccontare fatti relativi a suo fratello (che, con evidenti problemi psichici, \u00e8 stato ricoverato pi\u00f9 volte in ospedali specifici). Sembra nutrire sentimenti d'amore verso Robbie, per altro ricambiati. Nonostante sia vegetariana, cucina pietanze a base di carne senza problemi. \u00c8 solita usare l'espressione:\u00abCosa vorresti dire?\u00bb quando si sente offesa. Per un breve periodo \u00e8 stata fidanzata con Daniel, l'ex ragazzo di Tori. Ha una dipendenza alimentare dai bibbles.\nJade West.\nJadelyn \"Jade\" West (interpretata da Elizabeth Gillies): \u00e8 la fidanzata di Beck. Cinica, sarcastica e molto gelosa del suo ragazzo: ci\u00f2 causa momentanei scioglimenti della coppia. Jade non sopporta in particolare che Beck frequenti altre ragazze: nel periodo in cui non erano fidanzati ha per\u00f2 dichiarato di non essere disturbata dal fatto che lui esca con donne. Il suo carattere, apparentemente duro, nasconde una fragilit\u00e0 dovuta probabilmente all'infanzia difficile. Ha un brutto rapporto con suo padre, il quale non approva che lei studi recitazione e canto. Odia il mare per via di una brutta esperienza avuta con un delfino anni prima. Ha un rapporto contrastato con Tori (anche se ha collaborato con lei in alcune occasioni e ne ha richiesto l'aiuto) mentre non sopporta Trina.\nRobbie Shapiro.\nRobert \"Robbie\" Shapiro (interpretato da Matt Bennett): bravo ventriloquo, ha nel suo pupazzo Rex una sorta di amico. \u00c8 abile in campo tecnologico e musicale. Eccelle anche in tecnica teatrale, dove ha ottenuto il punteggio di 99/100 all'esame: ha poi insegnato la materia a Tori, che lo ha superato per un punto. Amico di Andr\u00e9 e Beck, durante l'infanzia fu vittima di bullismo. Sembra essere innamorato di Cat, la quale ricambia parzialmente i suoi sentimenti. Conserva inoltre figure, a grandezza naturale, della ragazza senza che lei lo sappia. Secondo quanto dichiarato da Rex il suo sedere \u00e8 asimmetrico, mentre la sua gola rientrerebbe in misure normali. Il suo gruppo sanguigno \u00e8 0 negativo.\n\u00c8 celiaco e vegetariano. Si chiama come l'avvocato di O.J. Simpson Robert Shapiro\nRex Powers.\nRex Powers \u00e8 il pupazzo ventriloquo di Robbie, molto pi\u00f9 sveglio e sfrontato del padrone. Non ha remore nel dichiararsi, specialmente davanti alle belle ragazze. Nonostante i suoi metodi, Robbie non riesce a separarsi da lui: arriva a venderlo a Francis, per poi pentirsi dello scambio dopo un solo giorno. Rischia di andare distrutto dopo un incidente con macchinari, ma Tori lo \"rivitalizza\". Provando antipatia per Trina, che lo aveva chiamato \u00abstupido pupazzo\u00bb, ha sabotato lo scenario di una recita finendo per fare del male alla ragazza. Rex pu\u00f2 essere quindi descritto come la parte repressa di Robbie: se infatti il ragazzo ha di solito un comportamento timido, insicuro ed impacciato, Rex \u00e8 lo strumento con il quale Robbie \u00e8 in grado di esprimere determinazione, rabbia, sfrontatezza e coraggio.\nErwin Sikowitz.\nErwin Sikowitz (interpretato da Eric Lange): \u00e8 il professore di recitazione della scuola. All'inizio Tori lo scambia per un barbone a causa del suo look trasandato. Adora bere il latte di cocco e si fabbrica il burro da solo. Per quanto sembri bizzarro, i suoi metodi di insegnamento finiscono sempre per rivelarsi efficaci. Oltre a insegnare recitazione ai ragazzi, d\u00e0 anche lezioni di vita e li aiuta molto spesso; per questo \u00e8 il professore preferito di Tori e degli altri ragazzi. Inoltre, \u00e8 curioso vedere che, sebbene all'interno della classe di Tori e dei suoi amici siano presenti altri ragazzi, la maggior parte dei compiti assegnati da Sikowitz sono destinati unicamente ai protagonisti. Ha l'abitudine di pronunciare la frase \"Buon Ghandi!\" nei momenti di sorpresa o stupore.\nPersonaggi secondari.\nSinjin Van Cleef.\nSinjin Van Cleef (interpretato da Michael Eric Reid): stereotipo del nerd, \u00e8 uno studente strano ed impacciato. Esperto di tecnologia, rivela di conoscere anche il mondo animale e di essere appassionato di auto da corsa. Ha hobby strani, come collezionare i denti di presidenti del passato e decorare il suo armadietto con cibo masticato. Non \u00e8 un membro fisso del gruppo di Tori, al quale si \u00e8 aggiunto saltuariamente.\nSignora Lee.\nSignora Lee (interpretata da Susan Chuang) \u00c8 la proprietaria del ristorante cinese Wok e poi del ristorante giapponese Nozu, \u00e8 molto dura con i protagonisti perch\u00e9 loro hanno legato la figlia al soffitto di un teatro, poich\u00e9 non volevano che interpretasse il ruolo da protagonista nello spettacolo teatrale.\nMason Thornesmith.\nMason Thornesmith (interpretato da Charles Shaughnessy) \u00e8 il produttore dei \"Platinum Music Awards\", ai quali Tori ha preso parte. Le condizioni dettate da lui e dal suo staff alla ragazza la portano a litigare con i propri amici, sebbene lo spettacolo convinca il ricco impresario delle qualit\u00e0 di Tori.\nFrancis Thornesmith.\nFrancis Thornesmith (interpretato da Cole Jensen) \u00e8 il figlio dodicenne di Mason, prepotente e viziato. Per un solo giorno, ha scambiato il suo pupazzo (Goonther) con Rex: Robbie, per\u00f2, si \u00e8 subito pentito. Francis \u00e8 stato poi distratto da Rhoda Hellberg, una bambina che lo ha baciato, permettendo a Cat e Robbie di recuperare Rex.\nDavid e Holly Vega.\nDavid Vega e Holly (interpretati da Jim Pirri e Jennifer Carta): sono i genitori di Trina e Tori. Poliziotto lui e casalinga lei, hanno entrambi un'aria svagata e distratta.\nFratello di Cat.\nNon \u00e8 mai apparso nel corso della serie, anche se viene spesso menzionato dalla sorella. Mentalmente instabile, \u00e8 stato ricoverato almeno due volte in strutture psichiatriche e ha dovuto seguire terapie. Il suo nome e l'et\u00e0 non vengono rivelati, a differenza dei fatti strani che lo riguardano. \u00c8 vegetariano.\nCharlotte Harris.\nCharlotte Harris (interpretata da Marilyn Harris): \u00e8 la nonna di Andr\u00e9, con cui il ragazzo vive. \u00c8 solita avere visioni ed urlare contro chiunque le capiti a tiro. Possiede un pappagallo, di nome Larry, che il nipote ha usato per girare un film.\nLane Alexander.\nLane Alexander (interpretato da Lane Napper): afroamericano, \u00e8 il consulente ed assistente scolastico della Hollywood Arts. Si occupa di questioni disciplinari, oltre che di risolvere problemi tra studenti. Ha un nipote (Devin) che, interessato da un video in cui Tori e i suoi amici cantavano indossando vestiti a forma di cibo, ha chiesto gli autografi di Tori e Jade: quest'ultima ha scritto una parolaccia, della quale il ragazzo ha chiesto il significato senza ricevere spiegazione.\nFawn Liebowitz.\nFawn Liebowitz, conosciuta anche come Ponnie la pazza, (interpretata da Jennette McCurdy): frequentava la Hollywood Arts, da cui venne espulsa per i suoi comportamenti strani e le minacce. Portava strani oggetti nello zaino e aveva l'abitudine di chiamare \u00abDebby\u00bb tutti quanti. Cerca di vendicarsi su Tori (con la quale non aveva mai avuto legami) tormentandola: viene infine arrestata, ricomparendo tuttavia poco dopo.\nFestus.\nFestus \u00e8 il proprietario del Grub Truck, il chiosco alimentare della Hollywood Arts. Originario di Yerba, invita Tori e i suoi amici a recarsi in vacanza sull'isola dove risiede suo fratello, Sgrodis."}
{"id": "6115071", "revid": "224230", "url": "https://it.wikipedia.org/wiki?curid=6115071", "title": "Ferruccio Pergolesi", "text": "Biografia.\nDopo aver conseguito la laurea in Giurisprudenza, nel 1929 divenne professore di Diritto del lavoro presso l'Universit\u00e0 di Urbino. Nel 1934 pass\u00f2 ad insegnare la stessa materia all'Universit\u00e0 di Ferrara. Nel 1938 si trasfer\u00ec all'Universit\u00e0 di Bologna presso le cui facolt\u00e0 di Giurisprudenza e di Economia e Commercio tenne la cattedra di Diritto costituzionale. Pubblica sulla rivista \"Politica Sociale\" l'articolo La disciplina degli impiegati sindacali in Libia, n. 11-12, settembre-ottobre 1939, pp.\u00a0340\u2013341.\nSi vide costretto a ritirarsi dall'insegnamento nel 1967 per motivi di salute.\nFu autore di numerosi saggi e monografie di Diritto pubblico tra le quali vale la pena ricordare \"Sistema delle fonti normative\" e \"Tendenze sociali nelle costituzioni contemporanee\".\nDi valori cattolici e politicamente vicino alla Democrazia Cristiana, fu uno degli intellettuali che insieme a Sergio Paronetto, Ezio Vanoni, Pasquale Saraceno, Giuseppe Capograssi e Vittore Branca nel luglio del 1943 parteciparono alla redazione del Codice di Camaldoli."}
{"id": "6115080", "revid": "22416", "url": "https://it.wikipedia.org/wiki?curid=6115080", "title": "Stazione di Campanasissa", "text": "La stazione di Campanasissa era una stazione ferroviaria posta nel comune di Siliqua, lungo la linea che collegava quest'ultimo centro con Calasetta.\nStoria.\nLa stazione fu realizzata negli anni venti del Novecento nell'ambito del progetto di una rete ferroviaria a scartamento ridotto per il Sulcis-Iglesiente portato avanti all'epoca dalla Ferrovie Meridionali Sarde. Situata in posizione isolata a ridosso di un'area forestale tra Siliqua e Nuxis, la struttura trae il nome dal valico di Campanasissa in cui venne edificata. I lavori di costruzione della linea e dello scalo (realizzato in trincea) furono eseguiti tra il 1923 ed il 1926: il 13 maggio di quest'ultimo anno l'impianto e la ferrovia vennero inaugurati, con l'avvio dell'esercizio ferroviario lungo la linea il 23 maggio successivo. Lo scalo in origine nacque con caratteristiche di fermata, venendo trasformato successivamente in una stazione a tutti gli effetti.\nLa peculiarit\u00e0 di quest'isolato scalo nell'ottica della ferrovia era l'essere posto sul culmine della linea, in una parte del tracciato che orograficamente presentava dislivelli sino al 25\u2030: all'epoca della trazione a vapore le locomotive necessitavano quindi del rifornimento idrico al termine della salita, posto per l'appunto a Campanasissa nel cui impianto era possibile questa operazione. L'attivit\u00e0 ferroviaria nella stazione prosegu\u00ec sino al 13 luglio 1968, data di sospensione \"provvisoria\" del servizio ferroviario tra le stazioni di Siliqua e Narcao dovuta alla realizzazione della diga di Bau Pressiu, il cui omonimo lago artificiale avrebbe poi sommerso un breve tratto di linea a circa un chilometro di distanza dallo scalo. Per questo sino alla realizzazione di una variante che aggirasse a monte il nuovo bacino idrico le relazioni interessanti la stazione furono espletate da autolinee sostitutive delle FMS che osservavano fermata dinanzi al bivio di accesso all'impianto.\nLa situazione del tronco ferroviario tra Siliqua e Narcao rest\u00f2 invariata per i sei anni successivi, in cui la variante di Bau Pressiu non and\u00f2 oltre la fase progettuale. Nel 1974 infine si giunse alla decisione di chiudere definitivamente l'intera rete FMS a partire dal 1\u00ba settembre di quello stesso anno, convertendo le relazioni in autocorse sostitutive, sempre a cura delle Ferrovie Meridionali Sarde. Ci\u00f2 pose fine alla possibilit\u00e0 di reimpiego ferroviario della stazione di Campanasissa, che fu successivamente dismessa e abbandonata (pur restando sede di una fermata delle autolinee sostitutive FMS ed in seguito ARST).\nA inizio anni dieci l'area della stazione \u00e8 stata riconvertita da privati in un punto di ristoro, con la casa cantoniera posta all'ingresso dell'impianto ristrutturata per ospitare un'attivit\u00e0 ristorativa.\nStrutture e impianti.\nDal 1968 la stazione non \u00e8 pi\u00f9 attiva e l'infrastruttura ferroviaria in essa presente \u00e8 stata smantellata negli anni successivi.\nAl momento della chiusura l'infrastruttura ferroviaria dell'impianto era quella tipica delle stazioni di seconda classe delle FMS, con la presenza di due binari a scartamento ridotto (950 mm) compresi tra il fabbricato viaggiatori ed una parte rocciosa, con in aggiunta un tronchino che terminava a fianco di un piano caricatore sul lato nord dell'edificio principale, non pi\u00f9 presente in loco. I binari passanti erano dotati negli ultimi anni di attivit\u00e0 di banchine per l'accesso ai treni.\nL'impianto era dotato di un fabbricato viaggiatori a pianta pressoch\u00e9 quadrata esteso su due piani pi\u00f9 tetto a falde in laterizi, con due accessi sul lato binari, di cui permangono i muri perimetrali: nell'edificio era inoltre ospitata la locale direzione movimento. Pochi metri pi\u00f9 a nord era situata la casa cantoniera numero nove (doppia) della linea, riconvertita in struttura di ristoro.\nMovimento.\nNel periodo in cui fu attiva la stazione era servita dai treni passeggeri delle Ferrovie Meridionali Sarde.\nServizi.\nL'impianto era dotato di una biglietteria a sportello e di una sala d'attesa."}
{"id": "6115086", "revid": "1318658", "url": "https://it.wikipedia.org/wiki?curid=6115086", "title": "Tipasa di Mauretania", "text": "Tipasa di Mauretania \u00e8 un'antica citt\u00e0 del regno di Mauretania (poi provincia romana di Mauretania) i cui resti si trovano nell'omonima moderna citt\u00e0 costiera, in Algeria, a circa 68\u00a0km ad ovest di Algeri. \nConserva resti indigeni, punici, romani e bizantini, datati tra il VI secolo a.C. e il VI secolo d.C., riflettendo in modo significativo i contatti tra queste diverse culture.\nIl sito archeologico \u00e8 compreso tra i Patrimoni dell'umanit\u00e0 dell'UNESCO dal 1982 e dal 2002 inserita nella lista dei siti in pericolo.\nStoria.\nNel VI secolo a.C. i Cartaginesi fondarono un emporio su un promontorio affacciato sul mare sotto il monte Chenoua. Da questa origine deriva il toponimo della citt\u00e0, che significa in lingua fenicia \"passaggio\" o \"scalo\". Al VI-V secolo a.C. appartengono i materiali dei corredi funerari della necropoli punica, con tombe a camera e a fossa, rinvenuta presso il porto.\nLo scalo offriva un rifugio ai naviganti tra \"Icosium\" (oggi Algeri) e Cesarea di Mauretania (oggi Cherchell), nella rotta verso le Colonne d'Ercole (oggi Gibilterra). Si svilupp\u00f2 fino a divenire nel II secolo a.C. una vera e propria citt\u00e0 di cultura punica, testimoniata ad esempio dalle stele con il simbolo di Tanit, dal ritrovamento di alcune monete cartaginesi, con il cavallo e la palma da dattero e soprattutto dalle grandi necropoli, tra le pi\u00f9 antiche ed estese del mondo punico\nDopo la seconda guerra punica fu sottoposta al regno di Numidia, come testimoniano le numerose monete di Massinissa, di Giuba II e di suo figlio Tolomeo di Mauretania e i ritrovamenti di frammenti di ceramica a vernice nera e di lucerne ellenistiche. La citt\u00e0 era sul percorso tra la capitale del regno di Giuba II e di suo figlio Tolomeo (Cesarea, situata circa 20\u00a0km pi\u00f9 ad est) e il grande mausoleo reale (\"tombeau de la Chr\u00e9tienne\" o \"Kbour-er-Roumia\").\nDopo l'annessione del regno di Mauretania (anno 44), sotto l'imperatore Claudio. la citt\u00e0 appartenne alla provincia romana della Mauretania cesariense. Nel 46 divenne colonia di diritto latino.\nLa citt\u00e0 romana occupava inizialmente la collina dove oggi si trova un faro, che dominava il porto. Era cinta da mura, pi\u00f9 tardi andate in disuso, e comprendeva una piazza forense, una basilica civile e un tempio capitolino. Si estese in seguito anche nella pianura sottostante e sulle colline ad est e ad ovest, dove sorsero numerosi edifici pubblici e domus private. Divenne colonia di diritto romano sotto Adriano, con il nome di \"Colonia Aelia Augusta Tipasensium\". \nLa seconda cinta muraria di circa 2.300\u00a0m, che incluse l'ampliamento, fu edificata sotto l'imperatore Antonino Pio nel 147, nel quadro della guerra contro i Mauri.\nAlla fine del II secolo raggiunse l'apogeo: in quest'epoca ebbe probabilmente una popolazione di 20.000 abitanti.\nIl cristianesimo vi penetr\u00f2 abbastanza presto: l'iscrizione cristiana di Rasinia Seconda, morta nel 237, \u00e8 la pi\u00f9 antica iscrizione cristiana datata in Africa. In citt\u00e0 sorsero numerose basiliche cristiane e diverse necropoli si svilupparono presso i luoghi sacri.\nA met\u00e0 del IV secolo fu interessata dallo scisma donatista e tra il 371 e il 375 dalla rivolta di Firmo, durante la quale per\u00f2 non fu conquistata o saccheggiata. \nNel 430 fu distrutta dai Vandali di Genserico. Durante il regno del figlio di questi, Unnerico, i cristiani non ariani vennero perseguitati e in gran numero si rifugiarono via mare in Spagna.\nDopo la riconquista bizantina dell'Africa, nel 534, numerosi edifici subirono lavori di ingrandimento o di riparazione e riadattamento.\nIn seguito la citt\u00e0 cadde in abbandono e dagli Arabi prese il nome di \"Tefassed,\" (\"distrutta\").\nNell'Ottocento si ebbero le prime notizie delle rovine e vi si svolsero i primi scavi archeologici. La prima guida della citt\u00e0 antica venne pubblicata da St\u00e9phane Gsell nel 1894. Nel 1946 Jean Baradez prosegu\u00ec gli scavi con metodi pi\u00f9 aggiornati e costitu\u00ec le prime collezioni del museo.\nDescrizione.\nIl sito della citt\u00e0 antica non \u00e8 interamente scavato: sono visibili due nuclei principali di resti antichi: \nIl museo si trova tra questi due nuclei, presso il porto.\nParco archeologico.\nL'impianto cittadino si imposta sull'antica strada che conduce da \"Icosium\" (Algeri) a Cesarea (Cherchell), che all'interno della citt\u00e0 ne diviene il decumano massimo, largo 14\u00a0m.\nL'entrata del parco nazionale di Tipasa si trova sul lato est della citt\u00e0 antica. \nPrima dell'ingresso, un sentiero a gradini sale verso la parte pi\u00f9 antica della citt\u00e0, sulla cima del promontorio, con il foro e la basilica civile. Presso l'ingresso sono visibili i resti dell'anfiteatro. Percorrendo quindi il decumano massimo verso ovest si incontrano due templi preceduti da corte, un ninfeo (fontana monumentale) e quindi il teatro romano, presso la porta di Cesarea.\nDa qui un sentiero conduce alla grande basilica cristiana con necropoli e quindi scende ai quartieri residenziali sulla riva del mare. \nMuseo.\nIl piccolo museo \u00e8 costituito da un patio e da una sala. Il primo ospita stele, urne, ceramiche e a centro una scultura di fanciullo con l'anfora e una fontana.\nL'unica sala del museo ospita il mosaico dei prigionieri, proveniente dall'abside della basilica civile presso il foro. Sono inoltre esposti vetri, ceramiche puniche, berbere e romane, alcune sculture e due sarcofagi in marmo, di cui uno con raffigurazione del mito di Pelope e di Enomao.\nGiardino archeologico e grandi terme.\nAd est del parco archeologico \u00e8 annesso un giardino archeologico, che fu realizzato privatamente e in seguito acquisito per donazione. Vi sono conservati elementi architettonici, anfore, giare e sarcofagi.\nIl giardino ospita inoltre i resti murari delle Grandi terme, con resti murari che raggiungono l'altezza di 9\u00a0m. Il complesso \u00e8 stato scavato solo parzialmente ed \u00e8 in parte occupato da costruzioni moderne. Si conserva il mosaico pavimentale del frigidarium, visibile 4\u00a0m al di sotto del livello attuale della strada.\nCollina di Santa Salsa.\nSecondo la leggenda agiografica santa Salsa sarebbe stata una giovinetta di quattordici anni, convertitasi alla fede cristiana mentre i suoi genitori erano restati pagani. Dopo aver gettato in mare la testa di un idolo in bronzo a forma di dragone, sarebbe stata lapidata e gettata in mare. Tuttavia il corpo venne raccolto da un marinaio guidato da un sogno e seppellita in una cappella su una collina fuori dalle mura ad est della citt\u00e0. Secondo la leggenda, inoltre, Firmo, durante la sua rivolta, avrebbe invano pregato sulla tomba per ottenere la caduta della citt\u00e0, che allora stava assediando.\nNecropoli orientale.\nLa collina orientale fuori dalle antiche mura cittadine verso est \u00e8 denominata \"Koudiat Zarzour\", oppure \"collina di Santa Salsa\". Ospita un cimitero con numerosi sarcofagi.\nLa necropoli sorse in epoca pagana e ne sopravvivono alcune tomba a cupola semicircolare o a colombario.\nGli scavi all'interno di questo edificio hanno riportato in luce sarcofagi e lucerne con simboli cristiani. In particolare lungo il muro sud dell'edificio era presenti14 sarcofagi inseriti in un recinto, un probabile \"martyrion\".\nBasilica di Santa Salsa.\nA circa 300\u00a0m fuori dalle mura cittadine, sulla sommit\u00e0 della collina, dove si trovava una necropoli pagana, fu inizialmente edificata una piccola cappella, destinata ad ospitare la tomba di santa Salsa, nell'ambito di un sepolcro familiare. Successivamente la cappella venne progressivamente ingrandita e trasformata in chiesa.\nIn una prima fase l'edificio sacro, costruito in blocchi di pietra, era di forma quadrata, di circa 15\u00a0m di lato all'esterno, con l'ingresso ad est, secondo l'uso, e con un'abside sul lato opposto. All'interno una navata centrale, larga 7,5\u00a0m era limitata da pilastri sormontati da archi; le due navate laterali erano larghe 2,50\u00a0m a sinistra e 2,80\u00a0m a destra. Al centro si trovava una tomba sormontata da un cippo semicilindrico con l'iscrizione di Fabia Salsa, una pagana forse antenata della santa.\nNel V secolo la navata centrale fu decorata con un mosaico pavimentale, con un'iscrizione verso l'asbide che ricorda Potenzio, probabilmente un vescovo locale dell'epoca.\nNella prima met\u00e0 del VI secolo la chiesa fu ingrandita fino a raggiungere 30\u00a0m di lunghezza e le navate laterali furono sormontate da matronei, raggiungibili da scale collocate ai lati dell'ingresso. Una porta ricavata nel muro sul lato sinistro conduceva ad un'area in pendio e una camera quadrangolare racchiuse un altare. Sul lato opposto della chiesa venne realizzato un recinto funerario.\nLa tomba fu ricoperta da uno zoccolo rivestito da lastre di marmo, circondato da una recinzione, sul quale fu poggiato un sarcofago marmoreo del III secolo con la raffigurazione del mito di Selene ed Endimione, in seguito distrutto e ridotto a piccoli pezzi"}
{"id": "6115103", "revid": "92723", "url": "https://it.wikipedia.org/wiki?curid=6115103", "title": "Gokuj\u014d. Gokurakuin Joshi K\u014dry\u014d Monogatari", "text": " \u00e8 un manga di Maya Miyazaki. Incentrata sulle vicende di alcune ragazze di un collegio femminile, la serie risulta composta da episodi comici con scene di velato \"yuri\" e \"sh\u014djo-ai\".\nNel 2012 ne \u00e8 stato prodotto un adattamento animato da 12 episodi. Annunciata la trasmissione sull'emittente Chukyo TV, alcune puntate furono all'ultimo momento trasmesse in streaming perch\u00e9 contenenti scene troppo esplicite.\nTrama.\nL'anime narra in brevi episodi la vita quotidiana di Aya e delle sue amiche, scandita da avventure demenziali, malintesi, scene piccanti o di velato erotismo."}
{"id": "6115106", "revid": "481666", "url": "https://it.wikipedia.org/wiki?curid=6115106", "title": "Warming Up", "text": ""}
{"id": "6115108", "revid": "936348", "url": "https://it.wikipedia.org/wiki?curid=6115108", "title": "Gokujyo", "text": ""}
{"id": "6115109", "revid": "73843", "url": "https://it.wikipedia.org/wiki?curid=6115109", "title": "XHYUC-FM", "text": "XHYUC-FM \u00e8 una stazione radio operante in Messico con sede nella citt\u00e0 di M\u00e9rida, nello Stato dello Yucat\u00e1n. Di propriet\u00e0 dell'Instituto Mexicano de la Radio, XHYUC-FM trasmette, sulla frequenza 92,9 FM e sotto il nome di \"Yucat\u00e1n FM\", programmi musicali che propongono vecchi successi.\nStoria.\nXHYUC fu creata nel 1990 come \"Radio Solidaridad\", grazie ad un accordo tra l'IMER e il governo dello stato dello Yucat\u00e1n. All'inizio la programmazione, la stazione puntava a un pubblico appartenente a diverse fasce di et\u00e0, con programmi che esaltavano in particolar modo la musica sudamericana e caraibica. Tale programmazione fu utilizzata dal 1990 fino al 2002 e ancora dal 2004 al 2005. Nell'intervallo 2002-2004, XHYUC pu\u00f2 a conquistare, sotto il nome di \"Est\u00e9reo 92.9\", un pubblico pi\u00f9 giovane e, dal 2005, la stazione ha optato per trasmissioni che ripropongono vecchi successi.\nXHYUC-FM trasmette in HD Radio."}
{"id": "6115118", "revid": "1305772", "url": "https://it.wikipedia.org/wiki?curid=6115118", "title": "It's a Knockout", "text": "It's a Knockout \u00e8 un videogioco sportivo multievento, con discipline fantasiose e demenziali, pubblicato nel 1986 per Amstrad CPC, Commodore 64 e ZX Spectrum dalla Ocean Software. Prende il nome, con licenza, dal programma televisivo della BBC \"It's a Knockout\", versione britannica di \"Giochi senza frontiere\".\nIl videogioco ottenne generalmente recensioni negative dalle riviste dell'epoca.\nModalit\u00e0 di gioco.\nIl gioco consiste sempre nell'affrontare tutte le discipline con 6 concorrenti, corrispondenti ai paesi europei Regno Unito, Germania, Francia, Italia, Belgio e Paesi Bassi. Ciascuna nazione pu\u00f2 essere controllata da un giocatore, altrimenti i suoi risultati vengono calcolati dal computer. Tutti gli eventi vengono affrontati da un giocatore alla volta, con l'obiettivo di fare pi\u00f9 punti possibile prima dello scadere del tempo. Gli eventi si susseguono in ordine prestabilito, eccetto il \"Bronte Bash\" che viene affrontato da una sola nazione a caso alla volta tra un evento e l'altro.\nGli eventi sono i seguenti:"}
{"id": "6115126", "revid": "104458", "url": "https://it.wikipedia.org/wiki?curid=6115126", "title": "Lago di Achen", "text": ""}
{"id": "6115128", "revid": "486946", "url": "https://it.wikipedia.org/wiki?curid=6115128", "title": "Flandria-Velda-Lano", "text": ""}
{"id": "6115129", "revid": "76963", "url": "https://it.wikipedia.org/wiki?curid=6115129", "title": "Elizabeth Norment", "text": "Biografia.\nLaureata a Yale, apparve in numerosi film e serie televisive. Raggiunse popolarit\u00e0 negli ultimi anni, nella serie Netflix \"House of Cards\", nel ruolo di Nancy Kaufberger. Mor\u00ec di cancro a 61 anni al \"Memorial Sloan Kettering Cancer Center di New York\"."}
{"id": "6115130", "revid": "486946", "url": "https://it.wikipedia.org/wiki?curid=6115130", "title": "Flandria-Velda", "text": ""}
{"id": "6115132", "revid": "729019", "url": "https://it.wikipedia.org/wiki?curid=6115132", "title": "XHUAR-FM", "text": "XHUAR-FM \u00e8 una stazione radio operante in Messico con sede nella citt\u00e0 di Ciudad Ju\u00e1rez, nello stato di Chihuahua. Di propriet\u00e0 dell'Instituto Mexicano de la Radio, XHUAR-FM trasmette sulla frequenza 106,7 FM programmi sia a contenuto musicale (con una prevalenza della musica Rock) che informativo sotto il nome di \"Orbita 106.7\".\nStoria.\nXHUAR-FM fu creata il 1\u00ba luglio 1986 come \"Est\u00e9reo Norte\" con lo scopo di offrire una alternativa messicana ai media americanizzati presenti nell'area. Agli inizi degli anni '90 la stazione proponeva una programmazione con trasmissioni musicali orientati ad una musica lenta (ballad music) finch\u00e9 nel 1993 la programmazione vir\u00f2 verso la musica rock diminuendo anche lo spazio riservato ai programmi di informazione.\nNel 1996, la stazione adott\u00f2 il nome di \u00d3rbita e la programmazione allora in uso alla stazione, sempre di propriet\u00e0 di IMER, XHOF-FM di Citt\u00e0 del Messico e nel 1999 le trasmissioni divennero continuative, ventiquattro ore su ventiquattro. XHUAR-FM trasmette tre canali in HD Radio"}
{"id": "6115134", "revid": "486946", "url": "https://it.wikipedia.org/wiki?curid=6115134", "title": "Carpenter-Confortluxe-Flandria", "text": ""}
{"id": "6115135", "revid": "104458", "url": "https://it.wikipedia.org/wiki?curid=6115135", "title": "Achental", "text": ""}
{"id": "6115136", "revid": "486946", "url": "https://it.wikipedia.org/wiki?curid=6115136", "title": "Flandria-Carpenter-Shimano", "text": ""}
{"id": "6115137", "revid": "486946", "url": "https://it.wikipedia.org/wiki?curid=6115137", "title": "Beaulieu-Flandria", "text": ""}
{"id": "6115138", "revid": "486946", "url": "https://it.wikipedia.org/wiki?curid=6115138", "title": "Flandria-Mars", "text": ""}
{"id": "6115139", "revid": "62004", "url": "https://it.wikipedia.org/wiki?curid=6115139", "title": "Faema-Faemino", "text": ""}
{"id": "6115149", "revid": "486946", "url": "https://it.wikipedia.org/wiki?curid=6115149", "title": "Flandria-De Clerck-Kr\u00fcger", "text": ""}
{"id": "6115150", "revid": "486946", "url": "https://it.wikipedia.org/wiki?curid=6115150", "title": "Flandria-Velda-Latina Assicurazioni", "text": ""}
{"id": "6115151", "revid": "486946", "url": "https://it.wikipedia.org/wiki?curid=6115151", "title": "Flandria-Romeo", "text": ""}
{"id": "6115152", "revid": "486946", "url": "https://it.wikipedia.org/wiki?curid=6115152", "title": "Flandria-Rom\u00e9o", "text": ""}
{"id": "6115153", "revid": "486946", "url": "https://it.wikipedia.org/wiki?curid=6115153", "title": "Flandria-Faema", "text": ""}
{"id": "6115154", "revid": "123296486", "url": "https://it.wikipedia.org/wiki?curid=6115154", "title": "O tu qui servas armis ista moenia", "text": "Il cosiddetto Ritmo delle scolte modenesi (o \"Canto\" o \"Poema delle scolte modenesi\"), indicato anche tramite il primo verso (O tu qui servas armis ista moenia), \u00e8 una composizione lirica latina anonima composta sul finire del IX secolo per incoraggiare le sentinelle (\"scolte\") che montavano di guardia sulle mura di Modena. \nIl poema contiene interpolazioni posteriori (versi 11-16, 25-26, 30-34), ma la sua notazione musicale \u00e8 sopravvissuta. \nMostra una decisa influenza della poesia virgiliana, e della poesia classica in generale, ma \u00e8 di particolare interesse per l'uso sapiente della metrica classica che si incontra con quella accentuativa, dato che il trimetro giambico equivale ad un quinario piano unito ad un senario sdrucciolo.\nIl latinista britannico Peter Godman la defin\u00ec di una \"bellezza incantevole\".\nFrancesco Novati sugger\u00ec che la canzone sia stata scritta da un monaco all'interno della sua cella ascoltando l'eco delle cantilene delle guardie di ronda sulle mura. Tale interpretazione romantica \u00e8 stata superata: circa alla stessa epoca della composizione di tale poema, le mura di Modena vennero rafforzate per la minaccia magiara, e negli stessi manoscritti contenenti il canto delle scolte sono conservate preghiere di supplica per la salvezza dalle razzie ungare.\nNel canto rientrano quindi la tradizione ecclesiastica delle veglie liturgiche (che \u00e8 noto si tenessero a Modena all'epoca) e quella militare delle \"vigiliae murorum\" (sentinelle). Venne con ogni probabilit\u00e0 composto per l'uso durante le messe che precedevano l'invio degli uomini ai turni di guardia.\nIl poeta invoca la benedizione di Cristo, della Vergine, e San Giovanni Evangelista, cui venne consacrata in citt\u00e0 una cappella il 26 luglio 881, data che consente di collocare il poema in tale contesto storico. La cappella di Santa Maria e San Giovanni si trovava accanto ad una porta cittadina, dove probabilmente le guardie si radunavano e si univano ai religiosi nel canto di tale inno. \nIl poeta cita due episodi dell'antichit\u00e0 classica per incoraggiare le guardie: la Guerra di Troia, e come la citt\u00e0 si salv\u00f2 mentre Ettore montava di guardia; e le oche sacre del Campidoglio (riportate da Virgilio e Servio), che avevano difeso Roma dai Galli.\nI versi 17\u201318 del canto (\"Pro qua virtute facta est argentea / Et a Romanis adorata ut dea\") sembrano essere un'invenzione dell'autore, basata sulla sua lettura di Servio - o piuttosto di Isidoro di Siviglia, che copi\u00f2 e tramand\u00f2 l'opera di Servio.\nTesto.\nLa versione tramandata del testo si trova nel Codice O.I.4 \"Isidori Mercatoris Decretalium Collectio\" (foglio 154v), conservato nella biblioteca Capitolare del Duomo di Modena.\nLa pergamena del resto mostra aggiunte e correzioni: ad esempio dopo la parola \"Romulea\" si legge, scritto con differente mano: \nDue versi ai quali, sul fondo del foglio, lo stesso amanuense aggiunge:\nAlla stessa mano si deve del resto la parola \"teothocos\" (Madre di Dio), scritta sopra una rasura.\nInfine, accanto alla riga 22, una terza mano scrive un richiamo a due fogli seguenti, sui quali si trovano alcuni versi inneggianti a e alla protezione dagli Ungari, versi scritti palesemente per farne un'aggiunta all'Inno delle scolte: "}
{"id": "6115155", "revid": "486946", "url": "https://it.wikipedia.org/wiki?curid=6115155", "title": "Wiel's-Flandria", "text": ""}
{"id": "6115156", "revid": "486946", "url": "https://it.wikipedia.org/wiki?curid=6115156", "title": "Flandria-Dr. Mann", "text": ""}
{"id": "6115157", "revid": "486946", "url": "https://it.wikipedia.org/wiki?curid=6115157", "title": "Flandria-De Clerck", "text": ""}
{"id": "6115158", "revid": "486946", "url": "https://it.wikipedia.org/wiki?curid=6115158", "title": "Flandria-Beaulieu", "text": ""}
{"id": "6115159", "revid": "486946", "url": "https://it.wikipedia.org/wiki?curid=6115159", "title": "Flandria-Faema-Cl\u00e9ment", "text": ""}
{"id": "6115163", "revid": "124123", "url": "https://it.wikipedia.org/wiki?curid=6115163", "title": "Persone di nome Hassan", "text": ""}
{"id": "6115164", "revid": "124123", "url": "https://it.wikipedia.org/wiki?curid=6115164", "title": "Persone di nome Kenny", "text": ""}
{"id": "6115165", "revid": "287204", "url": "https://it.wikipedia.org/wiki?curid=6115165", "title": "XHSCO-FM", "text": "XHSCO-FM \u00e8 una stazione radio operante in Messico con sede nelle citt\u00e0 di Salina Cruz, nello Stato di Oaxaca. Di propriet\u00e0 dell'Instituto Mexicano de la Radio, XHSCO-FM trasmette sulla frequenza 96,3 FM programmi sia a contenuto musicale che informativo sotto il nome di \"Est\u00e9reo Istmo\".\nStoria.\nAgli inizi degli anni '80, PEMEX inizi\u00f2 a valutare l'idea di costruire una stazione radio nella regione dell'Istmo, luogo ricco di aziende petrolifere, al fine di connettere la regione e l'industria del petrolio. Nel 1982 la frequenza 96,3\u00a0MHz fu assegnata a PEMEX e nel 1985 fu lanciata XHGAS-FM. Tuttavia, PEMEX, che trasmetteva sulla frequenza 96.3 FM musica per 10 ore al giorno, non si rivel\u00f2 in grado mantenere in onda la stazione. Periodi sempre pi\u00f9 lunghi di silenzio, misero in pericolo la sopravvivenza della stazione e cos\u00ec, nel 1987, PEMEX la cedette ad IMER. IMER cambio la programmazione della stazione inserendo programmi di notizie ed informazioni, preziosissimi per una regione relativamente isolata e lontana dai centri economici e politici. Nel 1989, IMER cambio l'indicativo di chiamata della stazione nell'attuale XHSCO-FM e le confer\u00ec il suo attuale nome e la sua attuale programmazione.\nXHSCO-FM trasmette in HD Radio."}
{"id": "6115196", "revid": "2032913", "url": "https://it.wikipedia.org/wiki?curid=6115196", "title": "Angel Eyes (drama coreano)", "text": "Angel Eyes (, lett. \"Occhi d'angelo\") \u00e8 un serial televisivo sudcoreano trasmesso su SBS dal 5 aprile al 15 giugno 2014.\nTrama.\nYoon Soo-wan e Park Dong-joo erano il primo amore l'uno dell'altra, ma sono stati costretti a separarsi a causa di circostanze familiari dolorose. Soo-wan, che era cieca, alla fine subisce un intervento chirurgico di trapianto dell'occhio che le restituisce la vista. Dodici anni dopo, Soo-wan lavora in ambulanza, mentre Dong-joo \u00e8 un chirurgo. Si sono incontrati di nuovo, ma la donna \u00e8 fidanzata con un neurochirurgo, Kang Ji-woon. Sapendo questo, Dong-joo ha deciso di tacere e non rivelarle la sua identit\u00e0."}
{"id": "6115203", "revid": "785616", "url": "https://it.wikipedia.org/wiki?curid=6115203", "title": "Assunzione di massa dei neolaureati in Giappone", "text": "L' \u00e8 la consuetudine adottata dalle aziende giapponesi di assumere periodicamente e contemporaneamente i giovani che hanno appena conseguito una laurea, specialmente se ottenuta nelle universit\u00e0 pi\u00f9 prestigiose.\nPrassi di assunzione.\nIn Giappone la maggior parte degli studenti inizia a cercare lavoro un anno prima della laurea o del diploma, alla ricerca delle cosiddette , con la speranza che queste verranno tramutate in delle sei mesi pi\u00f9 tardi, assicurando loro un posto di lavoro al momento del conseguimento del diploma o della laurea. Gli studenti universitari giapponesi generalmente vanno alla ricerca di un lavoro una volta entrati nel terzo anno di studi. Il governo permette alle aziende di iniziare i colloqui per individuare i candidati pi\u00f9 adatti a partire dal 1\u00ba aprile, all'inizio del quarto anno. Le offerte di lavoro vengono poi formalizzate a partire dal 1\u00ba aprile dell'anno successivo. A causa di ci\u00f2, ambire a una buona posizione senza fare parte di questo processo o in qualsiasi altro periodo dell'anno, o pi\u00f9 tardi nella vita, \u00e8 estremamente difficile.\nDal momento che le aziende preferiscono assumere i neolaureati, gli studenti che falliscono nell'ottenere un posto di lavoro e che rimangono quindi disoccupati spesso scelgono di continuare gli studi per un altro anno. Secondo un sondaggio riferito al 2014, quasi l'80% dei neolaureati in cerca lavoro aveva difficolt\u00e0 a ottenere un posto di lavoro. Questo va in contrasto con l'usanza delle grandi compagnie giapponesi di assumere i nuovi impiegati prendendo in considerazione la loro . Il prestigio delle universit\u00e0 e delle scuole superiori che uno studente frequenta ha un effetto marcato sulle possibilit\u00e0 di trovare un lavoro ambito una volta raggiunta l'et\u00e0 adulta. Le grandi aziende, in particolare, preferiscono assumere nuovi laureati usciti dalle universit\u00e0 pi\u00f9 prestigiose \"in massa\" per sostituire i lavoratori che vanno in pensione e far guadagnare loro esperienza direttamente sul posto di lavoro, e il numero pu\u00f2 variare notevolmente da un anno all'altro. Le aziende possono offrire altri posti di lavoro in seguito, ma coloro che non sono riusciti a rientrare nel ciclo di assunzioni annuale avranno poche possibilit\u00e0 di guadagnarsi una posizione lavorativa rispettabile, perch\u00e9 saranno scavalcati nelle gerarchie dai neolaureati.\nCritiche.\nQuesta pratica \u00e8 vista come causa di diversi problemi sociali e contribuisce a produrre un gran numero di freeter e neet nel Giappone moderno. Gli studenti che non prendono una decisione circa il loro futuro prima del conseguimento della laurea devono poi spesso affrontare grandi difficolt\u00e0 alla ricerca di un posto di lavoro, in quanto la maggior parte delle aziende giapponesi preferisce assumere gli studenti in programma di laurearsi in primavera. Migliaia di giovani giapponesi sono cos\u00ec costretti a ripiegare nella continuazione degli studi, in lavori part-time, o a fare affidamento sulle indennit\u00e0 di disoccupazione, invece di partecipare pienamente all'economia nazionale.\nSecondo alcuni esperti, come per esempio il professore Mitsuru Wakabayashi dell'Universit\u00e0 di Nagoya, questo sistema, unito al concetto dello , produce mercati chiusi di lavoro dove la ricollocazione professionale \u00e8 problematica, e gli impiegati tendono a obbedire a qualsiasi richiesta irragionevole da parte delle loro aziende pur di non essere licenziati. Secondo Yuki Honda, dell'Universit\u00e0 di Tokyo, tale pratica contribuisce ad aumentare la pressione sui giovani giapponesi, che vedono la scelta del lavoro post-laurea come decisiva per il prosieguo della loro vita. Un sondaggio riferito al 2013 stimava che uno studente universitario su cinque pensa al suicidio durante tale processo. Secondo uno studio del 2019, un neolaureato su tre prende invece in considerazione di cambiare lavoro nei primi cinque anni.\nLo psicologo Ken Mogi sottolinea inoltre che limitare le opportunit\u00e0 di lavoro potrebbe portare a una violazione dei diritti umani in quanto le aziende giapponesi sono restie nell'assumere personale competente al di fuori di questo sistema."}
{"id": "6115205", "revid": "447535", "url": "https://it.wikipedia.org/wiki?curid=6115205", "title": "Milik", "text": ""}
{"id": "6115211", "revid": "83718059", "url": "https://it.wikipedia.org/wiki?curid=6115211", "title": "August St\u00fcler", "text": ""}
{"id": "6115212", "revid": "83718061", "url": "https://it.wikipedia.org/wiki?curid=6115212", "title": "St\u00fcler", "text": ""}
{"id": "6115222", "revid": "3115", "url": "https://it.wikipedia.org/wiki?curid=6115222", "title": "Grotta di Punta Niedda", "text": "La grotta di Punta Niedda (\"Punta nera\" in italiano) \u00e8 un piccolo anfratto naturale scavato nell'andesite situato nel territorio del comune di Portoscuso, nella provincia del Sud Sardegna.\nLa grotta, profonda circa 4,5 metri e alta 1, si compone di due camere separate, chiuse all'ingresso da un muretto a secco. Al suo interno nel 1942 furono rinvenuti i resti di 6 individui e un corredo funebre composto da collane, oggetti in rame e bronzo e ceramiche appartenenti alla cultura di Bonnanaro (prima met\u00e0 del II millennio a.C.)."}
{"id": "6115235", "revid": "205250", "url": "https://it.wikipedia.org/wiki?curid=6115235", "title": "Johann Georg Tralles", "text": "Biografia.\nJohann Georg Tralles intraprese gli studi universitari presso l'Universit\u00e0 Georg-August di Gottinga a partire dal 1783. Divenne professore presso l'Universit\u00e0 di Berna nel 1785, e successivamente professore di matematica presso l'Universit\u00e0 Humboldt di Berlino. \nNel 1798 fu il rappresentante della Svizzera nel comitato pesi e misure per al definizione del sistema metrico. Dal 1803 al 1805 collabor\u00f2 alla stesura della mappa topografica del Cantone di Berna.\nIl 2 luglio 1819 scopr\u00ec, a Berlino, la Grande Cometa del 1819, denominata C/1819 N1 o cometa Tralles a lui intitolata.\nInvent\u00f2 un particolare densimetro per la misura della quantit\u00e0 di alcol in un liquido.\nA Johann Georg Tralles la UAI ha intitolato il cratere lunare Tralles"}
{"id": "6115236", "revid": "767487", "url": "https://it.wikipedia.org/wiki?curid=6115236", "title": "T'amo amore t'amo", "text": "T'amo amore t'amo \u00e8 il trentunesimo album del cantante napoletano Salvo Nicolosi, del 2004"}
{"id": "6115240", "revid": "599013", "url": "https://it.wikipedia.org/wiki?curid=6115240", "title": "Sanni Franssi", "text": "Carriera.\nDopo quattro anni al , con il quale ha vinto tre campionati nazionali finlandesi e due coppe di Finlandia, una stagione alle elvetiche dello e una nuova breve comparsa al PK-35 Vantaa, nel settembre 2017 si accasa alle italiane della . Nelle due stagioni successive, gioca in Danimarca, al . Nel 2020 si sposta in Spagna, alla ."}
{"id": "6115259", "revid": "144796", "url": "https://it.wikipedia.org/wiki?curid=6115259", "title": "Guerra dei Nove anni", "text": ""}
{"id": "6115261", "revid": "599013", "url": "https://it.wikipedia.org/wiki?curid=6115261", "title": "Julian Kristoffersen", "text": "Carriera.\nClub.\n\u00d8rn-Horten.\nKristoffersen ha cominciato la propria carriera con la maglia dell'\u00d8rn-Horten. Il 4 agosto 2012 ha effettuato il proprio debutto in 2. divisjon, terzo livello del campionato norvegese, sostituendo Evan Patros nella sconfitta per 3-1 maturata sul campo del Brumunddal. \u00c8 stata l'unica presenza stagionale del giocatore, con l'\u00d8rn-Horten che ha chiuso l'annata con la retrocessione in 3. divisjon.\nIl 17 marzo 2013 ha segnato la prima rete con questa maglia, contribuendo al successo per 0-8 sul campo dello Stoppen, in una sfida valida per il primo turno di qualificazione al Norgesmesterskapet 2013.\nCopenaghen.\nA luglio 2013, Kristoffersen \u00e8 stato acquistato dai danesi del Copenaghen, in cambio di un conguaglio economico. Il giocatore ha firmato un contratto triennale e sarebbe stato aggregato alla \"School of Excellence\", formazione giovanile del club. Ha passato circa tre anni in questa squadra.\nIl 19 marzo 2016 \u00e8 stato convocato dall'allenatore St\u00e5le Solbakken per la sfida di campionato che la prima squadra avrebbe affrontato in trasferta sul campo del Nordsj\u00e6lland. Il 20 marzo ha cos\u00ec effettuato il proprio esordio nella Superligaen, subentrando a Youssef Toutouh nel corso del secondo tempo della sfida, terminata con una sconfitta del Copenaghen per 2-0. Ha giocato 2 partite nella massima divisione locale nel corso di quella stessa stagione, terminata con la vittoria finale del Copenaghen.\nIl 9 settembre 2016 \u00e8 stato aggregato stabilmente alla prima squadra, vestendo la maglia numero 37. Si \u00e8 svincolato dal Copenaghen al termine del campionato 2016-2017.\nDjurg\u00e5rden.\nL'8 agosto 2017, gli svedesi del Djurg\u00e5rden hanno reso noto l'ingaggio di Kristoffersen, che si \u00e8 legato al nuovo club con un contratto triennale: ha scelto di vestire la maglia numero 21. Ha esordito in squadra il 23 agosto, schierato titolare nella vittoria per 1-4 in casa del Gamla Upsala, sfida valida per l'edizione stagionale della Svenska Cupen: \u00e8 stato autore di una delle reti in favore della sua squadra. Nel 2018 invece non \u00e8 stato mai utilizzato in prima squadra fino all'11 giugno, giorno in cui \u00e8 stata ufficializzata la sua cessione a titolo definitivo nonostante i tre anni di contratto sottoscritti l'estate precedente.\nSalernitana e prestito al Cosenza.\nIl 2 febbraio 2021 firma per la .Con la squadra campana riesce a trovare la promozione in massima serie. Esordisce in Serie A il 29 agosto, nella rocambolesca sconfitta per 0-4 in casa contro la Roma.\nIl 31 agosto successivo, tuttavia, viene ceduto in prestito al , scendendo nuovamente di categoria.\nNazionale.\nKristoffersen ha rappresentato la Norvegia a livello Under-16, Under-17, Under-18 e Under-21. Per quanto concerne quest'ultima selezione, ha ricevuto la prima convocazione in data 6 ottobre 2016, selezionato dal commissario tecnico Leif Gunnar Smerud a seguito del forfait di Veton Berisha, in vista delle sfide contro Svizzera e Kazakistan, rispettivamente del 7 e 11 ottobre successivi. Nella prima di queste ha cos\u00ec effettuato il proprio esordio, subentrando a Ghayas Zahid nei minuti finali della gara, vinta dagli scandinavi per 2-1.\nStatistiche.\nPresenze e reti nei club.\n\"Statistiche aggiornate al 10 gennaio 2022.\""}
{"id": "6115264", "revid": "15756", "url": "https://it.wikipedia.org/wiki?curid=6115264", "title": "Ron Cephas Jones", "text": "Biografia.\nCarriera.\nJones lavora attivamente sia in ambito televisivo che cinematografico, nel 1999 recita nel film di Woody Allen \"Accordi e disaccordi\", mentre nel 2002 prende parte a \"Paid in Full\". Dal 2015 al 2016 interpreta il ruolo dell'hacker Leslie Romero nella serie USA Network \"Mr. Robot\".\nNel 2016 recita la parte di Bobby Fish nella serie del Marvel Cinematic Universe \"Luke Cage\", interpretando il ruolo fino al 2018. Inoltre diventer\u00e0 uno dei protagonisti di \"This Is Us\" interpretando il ruolo di William Hill.\nReciter\u00e0 insieme a Nina Dobrev in \"Dog Days\", un film del 2018, inoltre, sempre nello stesso anno, prender\u00e0 parte al film \"Venom\".\nVita privata.\nJones e la cantante jazz di origine britannica Kim Leslie hanno una figlia, Jasmine Cephas Jones\nDoppiatori italiani.\nNelle versioni in italiano, Ron Cephas Jones \u00e8 stato doppiato da:"}
{"id": "6115266", "revid": "123111282", "url": "https://it.wikipedia.org/wiki?curid=6115266", "title": "Missing Film Festival", "text": "Il Missing Film Festival, progetto speciale dei Cinecircoli giovanili socioculturali ideato e organizzato da Giancarlo Giraud (Club Amici del Cinema di Genova), \u00e8 un festival cinematografico a carattere nazionale nato con lo scopo di dare visibilit\u00e0 ad opere prime e seconde del cinema italiano, indipendenti o poco distribuite.\nNelle scorse edizioni il Missing Film Festival ha contribuito al successo di Il vento fa il suo giro di Giorgio Diritti, e alla promozione di film come Jimmy della collina di Enrico Pau, Tu devi essere il lupo di Vittorio Moroni, L\u2019estate di mio fratello di Pietro Reggiani e Puccini e la fanciulla di Paolo Benvenuti.\nPremio C.G.S. Lanterna magica al Festival del Cinema di Venezia.\nAll'interno della Mostra internazionale d'arte cinematografica di Venezia, la Giuria C.G.S. \u2013 Cinecircoli giovanili socioculturali (in collaborazione con il Comitato per la Cinematografia dei Ragazzi CCR) assegna il Premio \u201cLanterna Magica\u201d all\u2019opera pi\u00f9 vicina per tematiche e linguaggi al mondo giovanile contemporaneo."}
{"id": "6115267", "revid": "120042062", "url": "https://it.wikipedia.org/wiki?curid=6115267", "title": "James Joyce's The Dead", "text": "James Joyce's The Dead \u00e8 un musical con libretto di Richard Nelson e colonna sonora di Shaun Davey, tratto da \"I morti\", il racconto che conclude \"Gente di Dublino\" di James Joyce.\nTrama.\nGabriel Conroy e la moglie Gretta si recano all'annuale ballo delle signorine Morkan, Julia e Kate, le zie di Gabriel. Durante la festa, Gabriel incontra persone diverse con diverse opinioni sul suo lavoro, ma la serata passa in allegria all'insegna di musica e balli tradizionali irlandesi. Tornati in albergo, Gabriel nota che la moglie \u00e8 molto commossa e quando le chiede il motivo Gretta racconta che alla festa ha sentito una canzone che le ha riportato in mente un ragazzo, Michael Furey. Michael era un diciassettenne innamorato di lei molti anni prima e la sera prima che Gretta lasciasse la casa dei genitori per tornare in collegio il ragazzo aveva passato tutta la notte fuori dalla finestra di lei, sotto una pioggia scosciante. Poco dopo Greta appresa che Michael si era ammalato ed era morto. Come il racconto, il musical si conclude con l'immagine della neve che cade \"sopra i vivi e sopra i morti\".\nProduzioni principali.\nIl musical debutt\u00f2 alla Playwrights Horizon nell'Off Broadway di New York il 28 ottobre 1999 e rimase in scena per esattamente un mese. Diretto da Jack Hofsiss e da Richard Nelson (autore del libretto), il musical si avvalse di un cast che comprendeva affermate e future star di Broadway: Blair Brown (Gretta), Christopher Walken (Gabriel), Marni Nixon (zia Kate), Sally Ann Howes (zia Julia), Emily Skinner (Mary Jane), Alice Ripley (Molly Ivors), Stephen Spinella (Freddy), Donna Lynne Champlin (Mary Jane Morkan) e Daisy Eagan (Rita).\nIl musical debutt\u00f2 a Broadway nel gennaio del 2000 e rimase in scena per 120 repliche prima di chiudere il 16 aprile dello stesso anno; il cast dell'Off Broadway torn\u00f2 a recitare anche nella produzione di Broadway. Il musical fu candidato a cinque Tony Awards, tra cui miglior musical, vincendo il premio per il miglior libretto. Il cast di Broadway e dell'Off Broadway ha ricoperto ancora i rispettivi ruoli nella produzione di Los Angeles tra il luglio ed il settembre del 2000. Da ottobre a novembre dello stesso anno il musical and\u00f2 in scena a Washington, dove Stephen Bogardus rimpiazz\u00f2 Walken e Faith Prince sostitu\u00ec Blair Brown."}
{"id": "6115286", "revid": "125470276", "url": "https://it.wikipedia.org/wiki?curid=6115286", "title": "Chikao \u014ctsuka", "text": "\u00c8 noto soprattutto per avere doppiato Capitan Uncino nell'anime \"Peter Pan\", il Dr. Eggman in \"Sonic the Hedgehog,\" Goemon Ishikawa nella prima stagione di \"Lupin III\", Maestro Xehanort di Kingdom Hearts, Gol D. Roger in \"One Piece\", Jinpachi Mishima di Tekken, Piedmon e Apokarimon in \"Digimon Adventure\" e Big Boss in \"\".\nEra il padre di Akio e H\u014dch\u016b \u014ctsuka, anche loro doppiatori. \nMentre stava tornando dalla festa dell'anno nuovo della Aoni Productions, \u014ctsuka cadde e venne ricoverato in ospedale e mor\u00ec il 15 gennaio del 2015 all'et\u00e0 di ottantacinque anni dopo un infarto dovuta a una Cardiopatia ischemica."}
{"id": "6115287", "revid": "16758", "url": "https://it.wikipedia.org/wiki?curid=6115287", "title": "Campionato mondiale maschile di hockey su slittino 2015", "text": ""}
{"id": "6115288", "revid": "599013", "url": "https://it.wikipedia.org/wiki?curid=6115288", "title": "James Parsons", "text": "Biografia.\nParsons fece il suo esordio nel rugby professionistico con la maglia di North Harbour nella stagione 2009 del National Provincial Championship. Dopo tre annate giocate nel campionato provinciale neozelandese, fu inserito, dal tecnico Pat Lam, nel gruppo di preparazione della franchigia dei Blues per il Super Rugby 2012; torneo nel quale debutt\u00f2 nell'incontro con gli Highlanders. A partire dal Super Rugby 2013 entr\u00f2 a far parte in pianta stabile della rosa dei Blues, diventandone capitano nell'aprile del 2016 al posto di Jerome Kaino. Venne eletto miglior giocatore della franchigia di Auckland nel Super Rugby 2016.\nIl debutto a livello internazionale di Parsons avvenne inizialmente con la maglia dei Barbarians in un test contro una selezione australiana nel novembre del 2014. La sua prestazione con la maglia del club ad inviti e i molteplici infortuni che colpirono la rosa degli \"All blacks\", in quel momento impegnati in un tour nelle isole britanniche, gli fecero ottenere la convocazione con la nazionale neozelandese; esord\u00ec, come titolare, nella partita contro la Scozia il 15 novembre 2014. Ottenne la sua seconda presenza con gli \"All blacks\" nell'incontro con l'Australia, valido per il secondo turno del The Rugby Championship 2016."}
{"id": "6115293", "revid": "767487", "url": "https://it.wikipedia.org/wiki?curid=6115293", "title": "Jayne County", "text": " Cantante del gruppo proto-punk Wayne County &amp; the Electric Chairs, si \u00e8 fatta notare per le sue performance sul palco scandalose e imprevedibili."}
{"id": "6115295", "revid": "767487", "url": "https://it.wikipedia.org/wiki?curid=6115295", "title": "Benvenuti nel ghetto (film)", "text": "Benvenuti nel ghetto \u00e8 un film documentario di Maurizio Fantoni Minnella prodotto da FreeZone nel 2011.\nIl film \u00e8 stato distribuito in home video all'interno del libro Io non mi arrendo di Don Andrea Gallo e Maurizio Fantoni Minnella, edito da Baldini e Castoldi nel 2013.\nTrama.\nViene comunemente chiamato Ghetto il quadrilatero di vicoli oscuri nella Genova medievale, stretto tra via del Campo e piazza della Nunziata, a poche decine di metri dalla leggendaria via Pr\u00e8 e dalla casa che fu di Giuseppe Mazzini. Ma anche Babele di voci, di lingue, paesi e destini. In questo quartiere dentro la Citt\u00e0 Vecchia, tra le pi\u00f9 grandi dfel Mediterraneo, vive e opera la pi\u00f9 numerosa comunit\u00e0 transgender italiana. Organizzata in associazione, consta di circa 40 persone di et\u00e0 diversa che ogni giorno convivono con migranti di origine maghrebina, pakistana, ecuadoriana o a residenti italiani giunti qui da altri luoghi. Un osservatorio sociale dal nome emblematico GhettUp voluto da Andrea Gallo, nel cuore del quartiere cerca di affrontare le problematiche quotidiane come l\u2019igiene, la sicurezza, i diritti di tutti e la microviolenza che affliggono il quartiere stesso e i suoi abitanti. Nel raccontare alcune delle molte storie legate ad un lembo negletto di territorio urbano che \u00e8 ancora sconosciuto dalla maggior parte degli abitanti della citt\u00e0, il film si trasforma in un atto d\u2019amore verso Genova e insieme un omaggio a Fabrizio De Andr\u00e8.\nAccoglienza.\nIl film \u00e8 stato presentato in anteprima, alla presenza di Don Gallo, al Palazzo Ducale di Genova."}
{"id": "6115297", "revid": "125484371", "url": "https://it.wikipedia.org/wiki?curid=6115297", "title": "Rhosllannerchrugog", "text": "Rhosllan(n)erchrugog \u00e8 un villaggio con \"status\" di comunit\u00e0 (\"community\") del Galles nord-orientale, facente parte del distretto di contea di Wrexham e situato al confine con l'Inghilterra. Il villaggio conta una popolazione di circa abitanti, mentre l'intera comunit\u00e0 conta una popolazione di circa abitanti.\nSi tratta di un ex-centro minerario.\nGeografia fisica.\nRhosllan(n)erchrugog si trova nella parte sud-orientale del distretto di contea di Wrexham, tra le localit\u00e0 di Wrexham/Rhostyllen e Ruabon (rispettivamente a sud/sud-ovest delle prime due e a nord della seconda) ed \u00e8 situato in una collina che si affaccia sulla valle di Maelor.\nOrigini del nome.\nIl toponimo \"Rhosllan(n)erchrugog\" \u00e8 formato dai termini gallesi \"rhos\", che significa \"palude\", \"llanerch\", che significa \"radura\", e \"grugog\", che significa \"erica\". Il suo significato \u00e8 quindi quello di \"palude della radura di eriche\".\nStoria.\nNel corso del XVIII secolo, venne aperta in loco una miniera per l'estrazione del carbone, che contribu\u00ec notevolmente allo sviluppo economico del villaggio."}
{"id": "6115298", "revid": "736476", "url": "https://it.wikipedia.org/wiki?curid=6115298", "title": "Rhosllanerchrugog", "text": ""}
{"id": "6115299", "revid": "36426", "url": "https://it.wikipedia.org/wiki?curid=6115299", "title": "Associazione d'Irrigazione Ovest Sesia", "text": "L\u2019Associazione d\u2019Irrigazione Ovest Sesia venne costituita con la legge n.1575 firmata da Vittorio Emanuele II il 3 luglio 1853 votata alla camera nella seduta del 15 giugno 1853 riunendo, nella forma privatistica ancora in vigore, i proprietari dei beni rurali nel territorio compreso tra la Dora Baltea, il Sesia e il Po.\nStoria.\nFondazione.\nL\u2019Associazione d\u2019Irrigazione Ovest Sesia nasce, su iniziativa di Camillo Benso Conte di Cavour, per porre rimedio al diffuso disordine irriguo esistente in Piemonte. Infatti nonostante la presenza di un notevole complesso di opere di irrigazione, la molteplicit\u00e0 delle gestioni e la mancanza di coordinamento determinavano forti sprechi della ricchezza idrica e impedivano la crescita dell\u2019agricoltura.\nL\u2019associazione venne costituita con la legge n.1575 del 3 luglio 1853 con il nome di \"Associazione d\u2019Irrigazione dell\u2019Agro all\u2019Ovest del Sesia\", riunendo, nella forma privatistica ancora oggi in vigore, i proprietari dei beni rurali nel territorio compreso tra la Dora Baltea, il Sesia e il Po.\nCon l'approvazione della Legge Regionale 9/8/1999 N\u00b021 e con atto costitutivo del 25/11/2000 decreto n\u00ba11 del Presidente della Giunta Regionale del Piemonte modificato con Decreto della Giunta Regionale del 16/02/2005 n\u00ba414-5592 l\u2019Associazione varia la propria ragione sociale divenendo: \"Associazione d\u2019Irrigazione Ovest Sesia Consorzio di Irrigazione e Bonifica\".\n\"\u00abL\u2019esperimento che vi \u00e8 proposto ed a cui prendono parte 3500 agricoltori riuniti in associazione, voi dovete approvarlo,\"\n\"non solo in vista dei vantaggi economici e finanziari che esso reca, ma altres\u00ec perch\u00e9 \u00e8 un gran fatto, un fatto nuovo,\" \n\"non solo in questo paese, ma oserei dire in tutta l\u2019Europa.\"\n\"Se questo riesce, l\u2019esempio produrr\u00e0 un immenso effetto sugli agricoltori di altre Provincie e\" \n\"far\u00e0 s\u00ec che non sar\u00e0 difficile il costituire associazioni agricole, non solo allo scopo di irrigare terreni,\" \n\"ma nell\u2019intento di compiere imprese di utilit\u00e0 grandissima dell\u2019agricoltura.\u00bb\"\nParlamento Subalpino, presentazione della legge 1575, 3 luglio 1853 alla Camera dei deputati\nSviluppo.\nLa ricchezza di acque che solcavano il terreno, costitu\u00ec un elemento fondamentale nei secoli per lo stabilirsi delle varie popolazioni nella Pianura Padana gi\u00e0 a partire dal IV secolo a. C.\nMa solo con l\u2019evolversi del processo di cristianizzazione e quindi con l\u2019avvento delle comunit\u00e0 monastiche e dei liberi comuni si assistette ad una notevole evoluzione del territorio.\nDal XIII al XIV secolo, infatti, vennero costruite le rogge comunali derivate dal fiume Sesia.\nNel XV secolo il Marchese del Monferrato, inizi\u00f2 il canale del Rotto (portata 10.000 l/sec. ed una lunghezza di 12\u00a0km) da un cedimento delle sponde della Dora Baltea in comune di Saluggia, e Amedeo VIII Duca di Savoia diede avvio, secondo il disegno di Leonardo da Vinci, al Naviglio d\u2019Ivrea (portata 25.000 l/sec. ed una lunghezza di 73\u00a0km) denominato la \u201cVia del Sale\u201d per il trasporto delle derrate (salgemma) tra Ivrea e Vercelli.\nI canali venivano realizzati per diversi scopi: per dotare le citt\u00e0 dell\u2019acqua necessaria agli usi domestici, per il servizio di fognatura, per azionare i mulini e le prime manifatture ed opifici, per alimentare i fossati delle mura difensive cittadine, per il trasporto delle persone e delle merci ed infine per l\u2019irrigazione delle limitate coltivazioni prossime ai centri abitati.\nMa il maggiore impulso alla trasformazione dell\u2019ambiente e del paesaggio fino al suo aspetto attuale, venne con l\u2019introduzione e la diffusione della coltura del riso.\nEssa venne introdotta verso la fine del XV sec.nell\u2019allora Granducato di Milano che abbracciava anche la citt\u00e0 di Vercelli.\nQuesto elemento fisico-colturale determin\u00f2 l\u2019avvio del grande intervento di bonifica idraulica che ha caratterizzato il XVI ed i secoli seguenti nel territorio tra Dora Baltea, Ticino e Po.\nMa lo sviluppo cos\u00ec impetuoso che aveva caratterizzato il XVI sec. ebbe per\u00f2 una grave sosta gi\u00e0 a per l\u2019aggravarsi della situazione politica.\nSolo con il tramonto del Seicento riprese la costruzione di nuovi canali\nInfatti dal 1785 al 1792 vennero costruiti il canale di Cigliano, derivato dalla Dora Baltea con una portata di 16.000 l/s ed una lunghezza di 31\u00a0km (ampliato nel 1859 ad una portata di 55.000\u00a0l/s e da allora denominato canale Depretis), il suo diramatore Naviletto di Saluggia; il Naviletto della Mandria e numerosi altri canali.\nSorse per\u00f2 un nuovo problema: la difficolt\u00e0 sempre crescente che incontrava il servizio di distribuzione delle acque di irrigazione ad assicurare a tutti la quantit\u00e0 necessaria di acqua per le coltivazioni nei tempi opportuni.\nIl Governo Piemontese usava affidare la gestione dei canali ad appaltatori privati i quali perseguivano, ovviamente, l\u2019obiettivo del massimo profitto a danno dello stato di manutenzione della rete dei canal.\nPer porre rimedio a tale disastrosa situazione, il Conte Camillo Benso di Cavour intu\u00ec ed attu\u00f2 il disegno della costituzione di una Associazione di utenti: l\u2019Associazione d\u2019irrigazione dell\u2019Agro all\u2019 Ovest del Sesia, attraverso cui dare direttamente agli agricoltori la gestione delle acque. La vera svolta in ambito irriguo fu la costruzione del Canale Cavour, nato da una felice intuizione del crescentinese Francesco Rossi, il quale percorse a piedi tutta la pianura da Crescentino arrivando fino al Ticino misurando \u201cle quote del terreno\u201d per dimostrare che la nostra Pianura non era cos\u00ec piatta come sembrava ma che in realt\u00e0 si trattava di un piano inclinato che degrada dolcemente dalle alture biellesi al fiume Po.\nNonostante la geniale idea il merito della costruzione del canale fu attribuita erroneamente solo all\u2019ingegnere che lo progett\u00f2: l\u2019ing. Carlo No\u00e8.\nVenne costruito in soli 3 anni dal 1863 al 1866 con una derivazione dal fiume Po\u2019 in comune di Chivasso e termina nel Ticino dopo aver percorso 83\u00a0km.\nNel 1868 venne costruito il sussidiario canale Farini lungo solo 3\u00a0km con il compito di integrare le acque del Canale Cavour quando nei mesi estivi la portata del fiume Po \u00e8 insufficiente a differenza della Dora Baltea che \u00e8 invece sovrabbondante.\nL\u2019acqua del Cavour, oltre ad integrare tutti i canali gi\u00e0 esistenti nel vercellese, alimenta anche i canali del Novarese gestititi dall\u2019Associazione d\u2019Irrigazione Est Sesia.\nOrganizzazione.\nElementi costitutivi.\nIl consorzio si compone di 59 distretti irrigui, ognuno dei quali ha una sua amministrazione autonoma sotto il controllo tecnico-amministrativo della direzione generale. Uno statuto, approvato dai componenti organi pubblici, regola i rapporti sia tra le amministrazioni distrettuali e la Direzione, sia fra i singoli consorziati tra di loro.\nAltres\u00ec i \"tenimenti isolati\" e le zone servite da \"luci libere\" compongono il consorzio.\nI \"tenimenti isolati\" a loro volta sono costituiti da singole propriet\u00e0 aventi superficie e caratteristiche tali da poter essere irrigati senza interferenze con il sistema irriguo distrettuale.\nLe zone servite da \"luci libere\" invece, sono costituite da terreni con caratteristiche tali da non consentire la costituzione di regolari distretti autonomi: all\u2019irrigazione di esse provvede direttamente la Direzione Consorziale.\nGli organi.\nGli organi rappresentativi e deliberativi del consorzio sono liberamente eletti dai consorziati.\nI consorziati di ciascun distretto nominano una propria amministrazione; i presidenti di tali amministrazioni distrettuali formano poi l\u2019assemblea elettiva.\nL\u2019assemblea elettiva nomina a sua volta nel proprio seno il presidente del consorzio, il consiglio direttivo ed il collegio dei revisori dei conti.\nIl tribunale arbitrale, interno al consorzio, giudica delle eventuali controversie e contestazioni che possono insorgere. Possono infatti sorgere contestazioni fra i consorziati, i consorziati con i distretti o il consorzio, fra i distretti stessi o, infine, fra il consorzio ed i distretti.\nLa gestione.\nLa gestione irrigua del comprensorio si esplica attraverso il consorzio ed i distretti irrigui di cui si compone.\nIl consorzio provvede direttamente a quanto interessa la generalit\u00e0 dei consorziati.\nPertanto essa, a mezzo di proprio personale tecnico-amministrativo e salariato, provvede: alla manutenzione dei canali ed alla gestione delle acque irrigue, alla raccolta delle colature ed alla loro successiva riutilizzazione ed a dispensare le acque ai singoli Distretti.\nAl servizio irriguo provvedono gli acquaioli che giornalmente comunicano alla direzione le portate controllate a mezzo di oltre 1.100 edifici di misura (modelli o modellatori).\nAttivit\u00e0.\nIrrigazione.\nL\u2019acqua utilizzata per l\u2019irrigazione del comprensorio viene derivata dai fiumi che lo delimitano e lo solcano, per essere immessa in un insieme di corsi d\u2019acqua che raggiungono uno sviluppo complessivo di circa 9.000\u00a0km. La rete irrigua principale \u00e8 per la maggior parte costituita da canali un tempo di pertinenza dell\u2019Amministrazione Generale dei Canali Demaniali d\u2019Irrigazione (Canali Cavour).\nIn seguito per effetto della legge n. 984 del 27 dicembre 1977, tale complesso di opere venne dato in consegna ai consorzi di Irrigazione Ovest Sesia ed Est Sesia per la sua gestione. Si tratta del maggior sistema irriguo del Paese che serve il territorio di pianura esteso tra i fiumi Dora Baltea, Po e Ticino, per una superficie complessiva di oltre di 140.000 ettari tra Piemonte e Lombardia. Per la gestione dei Canali di interesse comune l\u2019Associazione Ovest Sesia di Vercelli ed Est Sesia di Novara hanno costituito nel 1978 la Coutenza Canali Cavour.\nGrazie alla pendenza naturale del territorio e alla natura del sottosuolo, costituito da un\u2019alternanza di strati di materiale sabbioso-ghiaioso, permeabile all\u2019acqua, e di strati argillosi impermeabili, \u00e8 possibile praticare un tipo di irrigazione che utilizza i metodi dello scorrimento e della sommersione che consentono il riuso delle acque percolate nel terreno. Infatti per la natura del sottosuolo le percolazioni dei campi irrigati vanno ad alimentare la prima falda idrica sotterranea che, pi\u00f9 a valle, riaffiora attraverso risorgive e fontanili. La falda freatica esercita quindi una funzione di accumulo di enormi volumi di acqua che in lento movimento raggiungono i fiumi dai quali erano stati prelevati tutto quanto viene prelevato dai fiumi a monte viene nuovamente restituito agli stessi fiumi pi\u00f9 a valle.\nLa sommersione dei terreni che avviene infatti da monte verso valle, deve essere effettuata entro tempi prefissati.\nDifesa del suolo.\nL\u2019associazione opera svolgendo attivit\u00e0 di difesa idraulica del territorio. Accanto all\u2019ordinaria funzione irrigua, stabilisce il sistema operativo per convogliare le acque piovane fino ai grandi fiumi.\nEnergia da fonti rinnovabili.\nL\u2019associazione opera nel settore della produzione di energia rinnovabile, in particolare della produzione idroelettrica, sfruttando i \"salti d'acqua\" della propria rete di canali, con impianti di taglia variabile tra i 100\u00a0kW e i 500\u00a0MW. \nOvest Sesia opera altres\u00ec attraverso la partecipazione a societ\u00e0 per lo sviluppo di piccole centrali idroelettriche.\nDidattica.\nSvolge attivit\u00e0 didattica presso le scuole al fine di sensibilizzare a proposito del proprio territorio."}
{"id": "6115302", "revid": "339392", "url": "https://it.wikipedia.org/wiki?curid=6115302", "title": "Congettura di Soul", "text": ""}
{"id": "6115303", "revid": "83734401", "url": "https://it.wikipedia.org/wiki?curid=6115303", "title": "Chikao Ohtsuka", "text": ""}
{"id": "6115311", "revid": "287204", "url": "https://it.wikipedia.org/wiki?curid=6115311", "title": "Chikao Otsuka", "text": ""}
{"id": "6115315", "revid": "287204", "url": "https://it.wikipedia.org/wiki?curid=6115315", "title": "Deviation", "text": ""}
{"id": "6115320", "revid": "767487", "url": "https://it.wikipedia.org/wiki?curid=6115320", "title": "Veronika Pincov\u00e1", "text": "Pi\u00f9 volte convocata nella nazionale ceca, tra il 2007 me il 2014 ha collezionato 35 presenze siglando 4 reti."}
{"id": "6115322", "revid": "110157", "url": "https://it.wikipedia.org/wiki?curid=6115322", "title": "Provida solersque", "text": "Provida solersque \u00e8 una bolla di papa Pio VII pubblicata il 16 agosto 1821, con la quale il pontefice riorganizz\u00f2 le circoscrizioni ecclesiastiche del regno di W\u00fcrttemberg, dei granducati di Baden e di Assia, dell'elettorato d'Assia, del ducato di Nassau e della citt\u00e0 libera di Francoforte sul Meno.\nAppartiene ad un gruppo di documenti pontifici noti in storiografia come Bolle di circoscrizione (in tedesco: \"Zirkumskriptionsbulle\"), ossia un insieme di bolle pubblicate dai papi tra il 1818 e il 1824, con le quali la Santa Sede riorganizz\u00f2 le circoscrizioni ecclesiastiche nella maggior parte degli Stati della Confederazione germanica in seguito ai cambiamenti politici decisi dal congresso di Vienna.\nContenuto.\nLa bolla \u00e8 il frutto di negoziati, svoltosi a Roma, tra la Santa Sede e i plenipotenziari del Regno di W\u00fcrttemberg, dei Granducati di Baden e di Assia, dell'Elettorato d'Assia, del Ducato di Nassau e della citt\u00e0 libera di Francoforte sul Meno, a cui si aggiunsero rappresentanti di altri Stati del nord della Confederazione germanica.\nCon la \"Provida solersque\" Pio VII soppresse formalmente la diocesi di Costanza e la prepositura di Ellwangen, conserv\u00f2 le antiche sedi episcopali di Magonza e di Fulda, ed istitu\u00ec tre nuove diocesi: Friburgo in Brisgovia, elevata al rango di sede metropolitana, Rottenburg e Limburgo. Queste diocesi costituivano un'unica provincia ecclesiastica a capo della quale erano i metropoliti di Friburgo in Brisgovia.\nLa bolla stabil\u00ec anche l'erezione dei rispettivi capitoli delle cattedrali e dei seminari, defin\u00ec il territorio di ciascuna circoscrizione ecclesiastica e le rendite per il mantenimento degli alti dignitari di ciascuna diocesi. Johann Baptist von Keller, vescovo titolare di Evara ed ausiliare di Augusta, fu incaricato dell'esecuzione della bolla.\nLa nuova organizzazione ecclesiastica.\nLa \"Provida solersque\" organizz\u00f2 territorialmente le seguenti circoscrizioni ecclesiastiche.\nQuesta suddivisione territoriale, eccetto lievi modifiche successive, \u00e8 rimasta invariata fino ad oggi.\nGli eventi successivi.\nDopo la pubblicazione della bolla sorsero notevoli difficolt\u00e0 tra la Santa Sede e i governi locali sulle procedure per la nomina dei vescovi, sia delle tre nuove diocesi, sia delle due gi\u00e0 esistenti, Fulda e Magonza, che erano vacanti rispettivamente dal 1817 e 1818.\nDopo lunghe e difficili trattative si giunse ad un accordo, definito dalla bolla \"Ad dominici gregis custodiam\" dell'11 aprile 1827 di papa Leone XII, con la quale fu concesso ai capitoli delle cattedrali il diritto di eleggere i propri vescovi, successivamente confermati con la nomina canonica del pontefice. Furono cos\u00ec nominati Bernhard Boll per Friburgo (21 maggio 1827), Jakob Brand per Limburgo (21 maggio 1827), Johann Baptist Judas Thaddeus von Keller per Rottenburg (28 gennaio 1828), Johann Adam Rieger per Fulda (23 giugno 1828) e Joseph Vitus Burg per Magonza (29 settembre 1829)."}
{"id": "6115325", "revid": "287204", "url": "https://it.wikipedia.org/wiki?curid=6115325", "title": "Deviation (film)", "text": ""}
{"id": "6115340", "revid": "729019", "url": "https://it.wikipedia.org/wiki?curid=6115340", "title": "Insurrezione giacobita del 1715", "text": "L'insurrezione giacobita del 1715 interess\u00f2 il territorio della Gran Bretagna tra il 1715 ed il 1716 e fu il penultimo episodio delle insurrezioni giacobite ovvero il penultimo tentativo per riportare sul trono del Regno di Gran Bretagna il casato degli Stuart, spodestato all'inizio del XVIII secolo in favore del casato di Hannover. Per via della sua data di inizio, l'insurrezione \u00e8 nota nel Regno Unito anche come \"il Quindici\" (in inglese \"the Fifteen\") oppure come \"La rivolta di Lord Mar\".\nAntefatti.\nLa Gloriosa Rivoluzione del 1688\u201389 port\u00f2 come risultato la detronizzazione del re cattolico della dinastia degli Stuart, Giacomo II, ed il suo esilio in Francia sotto la protezione di Luigi XIV. La figlia di Giacomo e suo marito, che era anche suo nipote, ascesero insieme al trono d'Inghilterra. Nel 1690 il presbiterianesimo venne adottato come religione di stato in Scozia. L'Act of Settlement 1701 regolament\u00f2 la successione al trono britannico e la concesse alla casata protestante degli Hannover. L'Act of Union 1707 applic\u00f2 l'Act of Settlement anche in Scozia. Con la morte della regina Anna nel 1714, l'elettore di Hannover, Giorgio I, succedette al trono britannico. L'ascesa di Giorgio I segn\u00f2 l'inizio della supremazia del partito whig, coi tories privati del loro secolare potere politico sulla corona. Il nuovo regime port\u00f2 numerosi cambiamenti tra il 1710\u20131714 ed alla persecuzione di molti ministri tory e delle loro irregolarit\u00e0, come nel caso di Robert Harley che venne imprigionato nella Torre di Londra e Lord Bolingbroke che riusc\u00ec a fuggire in Francia prima di essere arrestato. Bolingbroke divenne segretario di stato del pretendente al trono britannico della dinastia degli Stuart e riconobbe onori e titoli da questo concessigli.\nIl 14 marzo 1715, il pretendente si appell\u00f2 a papa Clemente XI chiedendo aiuto per organizzare una rivolta giacobita: \"Non \u00e8 tanto un figlio devoto, oppresso dalle ingiustizie dei suoi nemici, ma una chiesa perseguitata dalla distruzione che si appella alla protezione di Vostra Santit\u00e0\". Il 19 agosto Bolingbroke scrisse al pretendente: \"Le cose sono giunte a tal punto che persino voi, Signore, alla testa dei Tories, potreste salvare la Chiesa e la Costituzione d'Inghilterra che viceversa sarebbero perse irrimediabilmente\". Il pretendente era convinto che il duca di Marlborough lo avrebbe aiutato in suo possibile sbarco in Scozia, e pertanto scrisse al duca di Berwick il 23 agosto: \"Penso che sia giunto il momento \"Ora o mai\"\".\nL'inizio della rivolta.\nPur non avendo ricevuto alcun ordine ufficiale da parte di Giacomo di iniziare una rivolta, il conte di Mar salp\u00f2 da Londra alla volta della Scozia ed il 27 agosto tenne a Braemar il primo consiglio di guerra. Il 6 settembre a Braemar, Mar inizi\u00f2 col sollevare lo stemma di \"Giacomo VIII e III\", accompagnato da 600 sostenitori.\nIn risposta, il Parlamento inglese sospese l' \"habeas corpus\" del 1715 e stabil\u00ec che chiunque si fosse rifiutato di aderire o prestare supporto ai giacobiti avrebbe potuto acquistare le terre del proprio padrone dal momento che questi sarebbe stato privato dei propri possedimenti in quanto giacobita. I tenutari del conte di Mar furono tra i primi.\nLa battaglia per la Scozia.\nNella Scozia settentrionale, i giacobiti ebbero un notevole successo, prendendo rapidamente Inverness, il Castello Gordon, Aberdeen e pi\u00f9 a sud Dundee, anche se non furono in grado di conquistare Fort William. Al Castello di Edimburgo si trovavano circa 10.000 uomini. Lord Drummond, con 80 giacobiti, tent\u00f2 di conquistare il castello col favore della notte ma il governatore del castello, avvisato dei piani dei nemici, riusc\u00ec a respingere l'offensiva.\nDall'ottobre del 1715, le forze del conte di Mar (circa 20.000 uomini) avevano ormai preso il controllo di tutta la Scozia al di sopra del Firth of Forth, ad eccezione del Castello di Stirling. Ad ogni modo Mar si dimostrava indeciso sulla conquista di Perth e spost\u00f2 a sud pi\u00f9 di 2.000 uomini, fatto che diede al comandante degli hannoveriani, il Duca di Argyll, il tempo necessario per rafforzare i propri uomini.\nIl 22 ottobre Mar ricevette ufficialmente l'assenso di Giacomo e venne nominato comandante delle armate giacobite. L'esercito giacobita superava le forze del duca di Argyll di tre a uno e Mar decise quindi di marciare verso il castello di Stirling. Il 13 novembre a Sheriffmuir, le due forze si scontrarono in una battaglia. La battaglia, pur dimostrandosi al fine inconcludente, fu una dimostrazione di forza dei giacobiti che potevano contare su 4000 uomini a fronte dei 1000 del duca di Argyll. Mar decise comunque di non avanzare oltre dal momento che riteneva di aver gi\u00e0 vinto la battaglia e pertanto si ritir\u00f2 verso Perth. Lo stesso giorno della battaglia di Sherrifmuir, Inverness si arrese alle forze hannoveriane, mentre le forze dei giacobiti guidate da Mackintosh di Borlum vennero sconfitte a Preston.\nIn Inghilterra.\nOltre ai capi della cospirazione giacobita, altri stavano cospirando nell'Inghilterra orientale tra cui tre pari e sei parlamentari. Nella notte del 2 ottobre 1715, il governo arrest\u00f2 i capi di quella che pareva essere l'inizio di una nuova insurrezione contemporanea a quella scozzese. Gli arrestati erano tutti giacobiti inglesi tra cui Sir William Wyndham. Il governo intanto invi\u00f2 dei rinforzi a Bristol, Southampton e Plymouth per assicurarsi che quelle citt\u00e0 non cadessero nelle mani dei giacobiti. Oxford, una citt\u00e0 famosa per i suoi sentimenti monarchici, era ritenuta dal governo come favorevole agli Stuart e pertanto il 17 ottobre il generale Pepper guid\u00ec i suoi dragoni nella citt\u00e0 ed arrest\u00f2 alcuni giacobiti che vi si annidavano.\nMalgrado queste repressioni, vi fu comunque una rivolta inglese giacobita nel 1715, progettata nel Northumberland per accompagnare ulteriori rivolte nel paese. Anche se l'insurrezione ad ovest ad ogni modo era stata schiacciata dal governo, quella nel Northumberland ebbe inizio il 6 ottobre 1715 con figure preminenti come James Radclyffe, III conte di Derwentwater e William Widdrington, IV barone Widdrington, oltre a Charles Radclyffe, poi \"de jure\" V conte di Derwentwater. Edward Howard, poi IX Duca di Norfolk, aderir\u00e0 ai rivoltosi nel Lancashire, assieme a Robert Cotto nell'Huntingdonshire.\nI giacobiti inglesi si incontrarono ai confini della Scozia coi giacobiti scozzesi guidati da William Gordon, VI visconte Kenmure, e questa piccola armata si un\u00ec a sua volta al contingente guidato da Mackintosh. Il gruppo marci\u00f2 in Inghilterra giungendo a Preston dove le forze governative li sconfissero nella battaglia locale del 12-14 novembre. I giacobiti riuscirono ad avere la meglio nel primo giorno della battaglia, uccidendo un gran numero di forze nemiche. Ad ogni modo i rinforzi del governo giunsero il giorno successivo ed i giacobiti si arresero.\nLe conseguenze.\nIl 22 dicembre il Pretendente sbarc\u00f2 in Scozia a Peterhead, ma quando egli riusc\u00ec a giunger a Perth il 9 gennaio 1716, i giacobiti erano ormai giunti a meno di 5000 uomini. Per contrasto, le forze di Argyll avevano acquisito dell'artiglieria pesante e stavano avanzando velocemente. Il conte di Mar decise di mettere a ferro e fuoco diversi villaggi tra Perth e Stirling e privare cos\u00ec l'esercito di Argyll di rifornimenti. Il 30 gennaio, il conte di Mar guid\u00f2 i giacobiti fuori da Perth ed il 4 febbraio il Pretendente scrisse una lettera in Scozia, salpando da Montrose il giorno seguente.\nMolti giacobiti vennero fatti prigionieri e poi processati per alto tradimento sino ad essere condannati a morte. Nel luglio del 1717, ad ogni modo, venne pubblicato l'Indemnity Act 1717 che rendeva pubblica perdonanza a quanti avessero preso parte alle rivolte, ad eccezione di tutti i membri del Clan Gregor che vennero specificatamente esclusi dai benefici dell'atto. Uno di quelli che non venne perdonato fu Rob Roy MacGregor.\nIl figlio di Giacomo, Charles Edward Stuart, tent\u00f2 nuovamente di riprendere il trono di suo padre nel 1745 durante un'altra insurrezione giacobita, anch'essa fallita. Giacomo mor\u00ec nel 1766."}
{"id": "6115341", "revid": "400694", "url": "https://it.wikipedia.org/wiki?curid=6115341", "title": "Lisa Jackson", "text": ""}
{"id": "6115343", "revid": "287204", "url": "https://it.wikipedia.org/wiki?curid=6115343", "title": "Henan Nuzi Paiqiu Dui 2012-2013", "text": "Questa voce raccoglie le informazioni riguardanti lo Henan Nuzi Paiqiu Dui nelle competizioni ufficiali della stagione 2012-2013.\nOrganigramma societario.\nArea tecnica"}
{"id": "6115344", "revid": "1543377", "url": "https://it.wikipedia.org/wiki?curid=6115344", "title": "Too Drunk to Fuck", "text": "Too Drunk to Fuck \u00e8 un brano musicale del gruppo hardcore punk dei Dead Kennedys, pubblicato come singolo nel maggio 1981 (B-side \"The Prey\"), e successivamente incluso nell'album raccolta \"Give Me Convenience or Give Me Death\" del 1987.\nIl brano.\nIl singolo raggiunse la posizione numero 36 nella Official Singles Chart britannica, nonostante alcuni negozi si rifiutarono di esporre il 45 giri a causa del titolo volgare. Fu il primo singolo ad entrare nella UK Top 40 che contenesse la parola \"fuck\" nel titolo. Venne messo al bando dalla BBC Radio 1 che si rifiut\u00f2 di trasmettere il pezzo. Nelle liste delle varie classifiche, veniva abitualmente indicato come \"Too Drunk To\". Quando il 45 giri entr\u00f2 nella Top 40, il presentatore Tony Blackburn si rifer\u00ec alla canzone dicendo semplicemente \"un disco di un gruppo che si autodefinisce The Dead Kennedys\", evitando accuratamente di citare il titolo della canzone.\nIl brano \u00e8 sorretto da un possente riff surf rock/garage rock opera del chitarrista East Bay Ray, e termina con il rumore di un uomo che vomita.\nControversie.\nQuando i membri del gruppo (ad eccezione di Biafra) diedero il permesso di utilizzare \"Too Drunk to Fuck\" nel film \"Grindhouse\". Quasi immediatamente, Biafra critic\u00f2 aspramente la scelta degli ex compagni di band, specificando quanto fosse stato squallido aver visto utilizzare il brano (nella reinterpretazione dei Nouvelle Vague) in una scena di stupro, dichiarando: \u00abCerta gente farebbe di tutto per i soldi\u00bb. Il resto della band replic\u00f2 dicendo di aver donato in beneficenza quanto ricevuto dalla produzione per l'utilizzo della canzone nel film.\nAltre interpretazioni.\nIl brano \u00e8 stato coverizzato dal gruppo musicale melodic death metal svedese Hypocrisy e, ha dato il titolo all'omonimo EP pubblicato nel 2013."}
{"id": "6115345", "revid": "287204", "url": "https://it.wikipedia.org/wiki?curid=6115345", "title": "Pallacanestro Olimpia Milano 1950-1951", "text": "Questa voce raccoglie le informazioni riguardanti la Pallacanestro Olimpia Milano, sponsorizzata \"Borletti\", nelle competizioni ufficiali della stagione 1950-1951."}
{"id": "6115346", "revid": "767487", "url": "https://it.wikipedia.org/wiki?curid=6115346", "title": "Jakob Glesnes", "text": "Caratteristiche tecniche.\n\u00c8 un difensore centrale.\nCarriera.\nClub.\nL\u00f8v-Ham.\nDopo aver giocato per lo Skogsv\u00e5g, Glesnes \u00e8 entrato nelle giovanili del L\u00f8v-Ham nel 2010. L'esordio in prima squadra \u00e8 arrivato in data 1\u00ba maggio 2011, schierato titolare nella vittoria per 1-3 sul campo del Vadmyra in una sfida valida per il primo turno del Norgesmesterskapet. Il 13 giugno successivo ha debuttato in 1. divisjon, impiegato da titolare nella sconfitta per 3-1 maturata in casa del Nybergsund. Il 9 ottobre ha segnato la prima rete con questa maglia, nel corso della partita persa per 6-2 contro lo Str\u00f8mmen. Glesnes ha totalizzato 16 presenze e una rete nel corso di questo campionato, terminato con la retrocessione in 2. divisjon del L\u00f8v-Ham.\nFyllingsdalen.\nIl 20 settembre 2011, il L\u00f8v-Ham ha fuso la propria attivit\u00e0 con quella del Fyllingen, costituendo una nuova societ\u00e0 denominata Fyllingsdalen. La squadra avrebbe giocato in 2. divisjon, ereditando il posto del L\u00f8v-Ham. Glesnes \u00e8 stato confermato nei ranghi della rosa ed ha disputato la prima partita in squadra in data 29 luglio 2012, schierato titolare nella vittoria per 1-3 sul campo del Buvik.\nNel 2013, essendo ancora eleggibile per la manifestazione, si \u00e8 aggiudicato la finale del Norgesmesterskapet G19 contro il Rosenborg, grazie al successo della sua squadra per 3-2. Glesnes \u00e8 rimasto in forza al Fyllingsdalen fino al mese di agosto 2015, totalizzando complessivamente 75 presenze e 8 reti in prima squadra, tra campionato e coppa.\n\u00c5sane.\nIl 24 luglio 2015, il Fyllingsdalen ha reso noto d'aver ceduto Glesnes in prestito all'\u00c5sane, in 1. divisjon. Ha esordito con questa maglia il 26 luglio, schierato titolare nella sconfitta interna per 0-1 contro il Nest-Sotra. Il difensore ha giocato 14 partite di campionato in questa porzione di stagione, con l'\u00c5sane che ha terminato l'annata all'11\u00ba posto in graduatoria. Glesnes ha poi lasciato la squadra per fine prestito.\nSarpsborg 08.\nIl 12 novembre 2015, il Sarpsborg 08 ha ufficializzato sul proprio sito internet l'ingaggio di Glesnes, che ha firmato col nuovo club un contratto biennale valido a partire dal 1\u00ba gennaio 2016. Ha scelto la maglia numero 23. Ha debuttato in Eliteserien il 13 marzo 2016, schierato titolare nella sconfitta casalinga per 0-1 contro l'Haugesund. Il 9 giugno successivo ha rinnovato il contratto che lo legava al club fino al 2019. Glesnes \u00e8 rimasto in forza al Sarpsborg 08 fino al mese di agosto 2016, totalizzando complessivamente 16 presenze tra campionato e coppa.\nStr\u00f8msgodset.\nIl 1\u00ba agosto 2016, lo Str\u00f8msgodset ha reso noto d'aver acquistato Glesnes, che ha firmato un contratto quadriennale con la nuova squadra. Il giocatore ha scelto la maglia numero 5. Ha esordito in squadra il 14 agosto, schierato titolare nel pareggio interno per 1-1 contro lo Start.\nIl 24 marzo 2017 \u00e8 stato nominato nuovo capitano dello Str\u00f8msgodset. Il 29 maggio successivo ha trovato la prima rete in Eliteserien, nel 4-2 inflitto al Viking. Il 27 novembre 2017 \u00e8 stato votato come sportivo modello alla Fotballfesten.\nPhiladelphia Union.\nIl 31 gennaio 2020 si \u00e8 trasferito ai Philadelphia Union. Debutta il 29 febbraio in occasione della sconfitta per 2-0 contro Dallas, mentre la settimana dopo (il 9 marzo) segna la sua prima rete con il club su punizione da oltre 35 metri nel 3-3 contro il Los Angeles FC; la sua rete ha ricevuto il premio di rete della settimana della MLS.\nNazionale.\nGlesnes ha rappresentato la Norvegia a livello Under-17 e Under-21. Per quanto concerne quest'ultima selezione, ha ricevuto la prima convocazione in data 29 settembre 2016, selezionato dal commissario tecnico Leif Gunnar Smerud in vista delle sfide contro Svizzera e Kazakistan, rispettivamente del 7 e 11 ottobre successivi. Nella prima di queste ha cos\u00ec effettuato il proprio esordio, subentrando a Martin \u00d8degaard nel secondo tempo della gara, vinta dagli scandinavi per 2-1.\nViene convocato per la prima volta in Nazionale maggiore nell'ottobre 2019.\nStatistiche.\nPresenze e reti nei club.\n\"Statistiche aggiornate al 29 novembre 2017.\""}
{"id": "6115348", "revid": "267975", "url": "https://it.wikipedia.org/wiki?curid=6115348", "title": "De salute animarum", "text": "De salute animarum \u00e8 una bolla di papa Pio VII pubblicata il 16 luglio 1821, con la quale il pontefice riorganizz\u00f2 le circoscrizioni ecclesiastiche del regno di Prussia e di altri piccoli Stati della Confederazione germanica.\nAppartiene ad un gruppo di documenti pontifici noti in storiografia come Bolle di circoscrizione (in tedesco: \"Zirkumskriptionsbulle\"), ossia un insieme di bolle pubblicate dai papi tra il 1818 e il 1824, con le quali la Santa Sede riorganizz\u00f2 le circoscrizioni ecclesiastiche nella maggior parte degli Stati membri della Confederazione germanica in seguito ai cambiamenti politici decisi dal congresso di Vienna.\nContenuto.\nLa bolla riorganizz\u00f2 le diocesi cattoliche prussiane in due province ecclesiastiche con quattro diocesi suffraganee e due diocesi immediatamente soggette alla Santa Sede. Furono contestualmente soppresse le diocesi di Aquisgrana e di Corvey, e le abbazie \"nullius dioecesis\" di Neuenzell e di Oliwa.\nLa diocesi di Breslavia mantenne la sua parte di territorio nell'impero austriaco, mentre le sedi in territorio austriaco di Praga, Olomouc, Litom\u011b\u0159ice e Hradec Kr\u00e1lov\u00e9 conservarono quelle porzioni di territorio che si trovavano nel regno di Prussia.\nAi capitoli delle cattedrali fu concesso il diritto di elezione dei vescovi, che successivamente dovevano essere confermati con la nomina canonica della Santa Sede; lo stesso giorno della pubblicazione della bolla, Pio VII invi\u00f2 ai capitoli il breve \"Quod de fidelium\" con il quale li \u00abesortava a scegliere solo candidati accertati prima e nondimeno graditi al re\u00bb. Al sovrano prussiano tuttavia, il papa concesse il diritto di nomina dei prevosti e, in alcuni casi, anche dei canonici dei capitoli. Data l'estensione delle diocesi, ai vescovi e arcivescovi fu concesso di avere ciascuno un vescovo ausiliare.\nJoseph Prinz von Hohenzollern-Hechingen, vescovo di Varmia, fu incaricato dell'esecuzione della bolla.\nLa nuova organizzazione ecclesiastica.\nProvincia ecclesiastica di Colonia.\nLa provincia ecclesiastica di Colonia ebbe tre diocesi suffraganee: Treviri, M\u00fcnster e Paderborn.\nProvincia ecclesiastica di Gniezno e Pozna\u0144.\nLa bolla \"De salute animarum\" elev\u00f2 la diocesi di Pozna\u0144 al rango di sede metropolitana, contestualmente unita \"aeque principaliter\" all'arcidiocesi di Gniezno; fu nominato arcivescovo delle sedi unite Tymoteusz Gorze\u0144ski, gi\u00e0 vescovo di Pozna\u0144. La provincia ecclesiastica di Gniezno e Pozna\u0144 comprendeva una sola suffraganea, la diocesi di Kulm.\nDiocesi immediatamente soggette.\nInfine il regno prussiano comprendeva anche due diocesi immediatamente soggette alla Santa Sede, ossia Breslavia e Varmia."}
{"id": "6115355", "revid": "729019", "url": "https://it.wikipedia.org/wiki?curid=6115355", "title": "XHLAC-FM", "text": "XHLAC-FM \u00e8 una stazione radio operante in Messico con sede nella citt\u00e0 di L\u00e1zaro C\u00e1rdenas, nello Stato del Michoac\u00e1n. Di propriet\u00e0 dell'Instituto Mexicano de la Radio, XHLAC-FM trasmette sulla frequenza 107,9 FM programmi sia a contenuto musicale che informativo sotto il nome di \"Radio Azul\".\nStoria.\nL'indicativo di chiamata XELAC-AM 1560 fu assegnato il 1\u00ba marzo 1977 alla Sicartsa, una compagnia statale di macinazione di rottami ferrosi che aveva portato alla creazione di molti posti di lavoro nella regione e conseguentemente alla necessit\u00e0 di una stazione radio. La concessione di XELAC, che allora trasmetteva solo nelle ore diurne e con una potenza di 5\u00a0kW fu poi passata ad un'altra societ\u00e0, la Promotora Radiof\u00f3nica del Balsas, S.A de C.V., che era riuscita a vincere la concorrenza di diversi altri offerenti. Nel 1981 la stazione inizi\u00f2 a trasmettere anche di notte con una potenza di soli saw 150 watts, portati poi a 1.000 nel 1995.\nNel 1983 la Promotora Radiof\u00f3nica del Balsas fu inclusa nel primo pacchetto di aziende la cui acquisizione avrebbe portato al controllo, da parte dell'IMER, di stazioni radio fuori dall'area di Citt\u00e0 del Messico. Dal 1984, la programmazione di XELAC \u00e8 composta all'80% di programmi musicali con il restante 20% diviso tra programmi sportivi e di informazione. La Promotora Radiof\u00f3nica del Balsas \u00e8 stata ufficialmente liquidata nell'agosto del 1986.\nNel 2013, XHLAC-FM 107,9 fu creata come parte della campagna di migrazione AM-FM in cui le stazioni radio messicane sono tuttora coinvolte. XHLAC trasmette in HD Radio."}
{"id": "6115358", "revid": "729019", "url": "https://it.wikipedia.org/wiki?curid=6115358", "title": "Strada statale 162 racc", "text": "La strada statale 162 racc, ora ex SS 162 racc, \u00e8 un breve ma strategico raccordo stradale che si incontra allo svincolo di Cercola lungo la Strada statale 162 dir del Centro Direzionale.\nCollega la suddetta strada alla SS 268 del Vesuvio. Permette inoltre l'accesso al quartiere Ponticelli di Napoli mediante lo svincolo di \"via Argine\", nonch\u00e9 alla Circumvallazione esterna di Napoli. Termina il suo breve percorso nel comune di Pollena Trocchia."}
{"id": "6115361", "revid": "1345932", "url": "https://it.wikipedia.org/wiki?curid=6115361", "title": "XELAC-AM", "text": ""}
{"id": "6115362", "revid": "1788047", "url": "https://it.wikipedia.org/wiki?curid=6115362", "title": "Concordato con la Prussia", "text": "Il Concordato con la Prussia venne stipulato tra la Santa Sede e lo Stato Libero di Prussia il 14 giugno 1929 ed entr\u00f2 in vigore il 13 agosto successivo, a seguito dello scambio degli strumenti di ratifica tra le parti contraenti.\nL'accordo venne siglato a Berlino alla presenza dei rispettivi plenipotenziari: per la Santa Sede, Eugenio Pacelli, arcivescovo titolare di Sardi e nunzio apostolico in Germania; per lo Stato prussiano, Otto Braun, Primo Ministro prussiano, Carl Heinrich Becker, Ministro per la Scienza, l'Arte e l'Istruzione Pubblica, e Hermann H\u00f6pker-Aschofp, Ministro delle Finanze.\nIl testo ufficiale venne pubblicato, in italiano e in tedesco, sugli \"Acta Apostolicae Sedis\" nel fascicolo di agosto 1929.\nIn base al concordato, papa Pio XI pubblic\u00f2 il 13 agosto 1930 la bolla \"Pastoralis officii\" che diede attuazione formale e canonica alle disposizioni concordatarie relative all'organizzazione ecclesiastica nello Stato prussiano.\nContenuto.\nIl concordato \u00e8 costituito da 14 articoli, suddivisi in diversi commi, ed \u00e8 seguito da un \"protocollo finale\" (\"schlussprotokoll\"), che forma parte integrante con il concordato.\nIl primo articolo stabilisce che, nello Stato prussiano, i fedeli cattolici hanno la libert\u00e0 di professare e di esercitare la propria religione e che il Governo dovr\u00e0 garantire legalmente questa libert\u00e0.\nIl secondo articolo, suddiviso in 10 commi, definisce l'organizzazione territoriale delle diocesi cattoliche prussiane.\nIl terzo articolo stabilisce che \u00abgli uffici ecclesiastici potranno essere liberamente eretti o mutati, qualora non siano richiesti pagamenti dai fondi dello Stato\u00bb.\nIl quarto e il quinto articolo definiscono alcune disposizioni in materia economica e finanziaria, tra cui: la dotazione delle diocesi, che ammonta a 2.800.000 marchi annui; le abitazioni legate agli uffici ecclesiastici e gli edifici che servono a scopi diocesani, che sono lasciati alla Chiesa; le propriet\u00e0 e i diritti patrimoniali delle istituzioni ecclesiastiche, che vengono garantiti dalla costituzione del Reich germanico.\nIl sesto articolo definisce le modalit\u00e0 di elezione dei vescovi nelle diocesi prussiane: quando una sede si rende vacante, il capitolo dei canonici, gli arcivescovi e i vescovi prussiani presentano alla Santa Sede liste di candidati ritenuti idonei; a partire da queste liste, la Santa Sede sceglie tre nomi da presentare al capitolo dei canonici della sede vacante; il capitolo dei canonici, con votazione libera e segreta, elegge uno dei tre nomi quale nuovo arcivescovo o vescovo; la Santa Sede proceder\u00e0 infine alla nomina canonica dell'eletto, previa consultazione col Governo prussiano affinch\u00e9 non vi siano preclusioni di carattere politico. Alla consultazione iniziale e all'elezione partecipano anche i canonici onorari.\nQuesti due articoli definiscono alcune modalit\u00e0 nelle nomine degli uffici inferiori, ossia il prelato di Schneidem\u00fchl, i coadiutori con diritto di successione, le dignit\u00e0 dei capitoli delle cattedrali, i canonicati, i vicari delle cattedrali. Sono di nomina della Santa Sede i prelati, i coadiutori e le dignit\u00e0 capitolari; gli altri uffici sono di nomina vescovile.\nIl nono articolo definisce le condizioni per l'accesso agli uffici pi\u00f9 importanti della diocesi, e precisamente le cariche di arcivescovo, vescovo, prelato, ausiliare, coadiutore, membro del capitolo della cattedrale, vicario della cattedrale, direttore o insegnante nelle scuole diocesane:\nIl comma 2 introduce delle eccezioni alle tre disposizioni precedenti, mentre il comma 3 stabilisce che la nomina di un membro del capitolo cattedrale e quella del direttore o di insegnante di un seminario deve essere preventivamente comunicata al Governo.\nIl decimo articolo definisce alcuni criteri per la nomina dei parroci, in relazione all'articolo precedente.\nL'undicesimo articolo dichiara che \u00abla presentazione in base ad un cosiddetto patronato fiscale avr\u00e0 luogo da parte dello Stato soltanto dopo preso contatto col Vescovo diocesano o col Prelato \"nullius\" a norma di una Istruzione da concertarsi separatamente\u00bb.\nIl dodicesimo articolo riguarda le scuole cattoliche in Prussia e in particolare: il riconoscimento delle facolt\u00e0 teologiche cattoliche nelle universit\u00e0 di Breslavia, Bonn e M\u00fcnster e nell'accademia di Braunsberg; l'autorizzazione per l'arcivescovo di Paderborn e i vescovi di Treviri, Fulda, Limburgo, Hildesheim e Osnabr\u00fcck ad avere nella propria diocesi un seminario per la formazione dei preti.\nGli ultimi due articoli del concordato definiscono le questioni accessorie.\nValidit\u00e0.\nIl concordato con la Prussia non \u00e8 mai stato formalmente abrogato e successive convenzioni tra la Santa Sede e alcuni \"lander\" tedeschi ne riconoscono ancora la validit\u00e0 negli odierni territori tedeschi dell'antico Stato prussiano."}
{"id": "6115366", "revid": "109235186", "url": "https://it.wikipedia.org/wiki?curid=6115366", "title": "4000 Miles", "text": "4000 Miles \u00e8 un'opera teatrale di Amy Herzog, debuttata a New York nel 2011. Il dramma \u00e8 stato selezionato come finalista per il Premio Pulitzer per la drammaturgia nel 2013. \nLa produzione originale \u00e8 andata in scena al Duke Theatre e poi al Lincoln Center di New York, con la regia di Daniel Aukin. Mary Louise Wilson e Gabriel Ebert sono stati i primi a interpretare Vera e Leo per le loro performance hanno vinto l'Obie Award.\nTrama.\nDopo aver baciato la sorella adottiva, il ventunenne Leo Joseph-Connell lascia casa sua e intraprende un viaggio in bicicletta con il suo miglior amico. Durante il viaggio l'amico muore in un tragico incidente e Leo, solo e abbattuto, arriva a New York dopo aver attraversato gli Stati Uniti in bicicletta. Qui viene ospitato dalla nonna, la novantenne Vera, che un tempo era stata una figura di spicco del movimento femminista newyorchese e un'ardente comunista. Vera non \u00e8 pi\u00f9 abituata ad avere compagnia, ma si affeziona presto al nipote: il ragazzo le insegna a usare il computer, la convince a togliere il nome del marito morto da vent'anni dal citofono e si fa raccontare degli anni di vita politica della donna. Mentre si trova a New York incontra anche la sua ex, Bec, che non vuole rimettersi con lui perch\u00e9 lo ritiene troppo infantile.\nLeo racconta a Vera cos'\u00e8 successo con la sorella e con l'amico, ma il rapporto tra nonna e nipote si incrina perch\u00e9 Vera \u00e8 sospettosa e crede che il nipote le prenda dei soldi. I due arrivano a una rottura, Leo si trova un nuovo lavoro e si prepara a lasciare New York. Il giorno prima della partenza la vicina di Vera muore e la morte della donna spinge Vera a riappacificarsi con Leo. Il dramma si conclude con Leo che, dopo essersi riappacificato con Bec, legge il discorso funebre che ha preparato per la vicina alla nonna."}
{"id": "6115368", "revid": "1412040", "url": "https://it.wikipedia.org/wiki?curid=6115368", "title": "Iccrom", "text": ""}
{"id": "6115372", "revid": "729019", "url": "https://it.wikipedia.org/wiki?curid=6115372", "title": "Famiglia de Caumont", "text": "La famiglia di Caumont \u00e8 una famiglia francese di nobile estrazione, originaria di Caumont-sur-Garonne.\nNel XIII secolo la famiglia si \u00e8 divisa in due rami principali, quello precedente dei signori di Caumont, divenuti poi duchi di La Force, e quello dei Lauzun, che si estinse nel 1723.\nSotto l'impulso di Francesco di Caumont, amico personale di Enrico III di Navarra, che fu assassinato nella strage di san Bartolomeo, la famiglia si convert\u00ec molto presto alle idee della riforma..\nIl catalogo della nobilt\u00e0 Franciase di R\u00e9gis Valette indica che questa famiglia \u00e8 di provata nobilt\u00e0 nell'Agenais dal XVI secolo e che il feudo di La Force fu eretto a ducato-paria nel 1788."}
{"id": "6115392", "revid": "1284772", "url": "https://it.wikipedia.org/wiki?curid=6115392", "title": "Studio Vinyl Collection (Zucchero Fornaciari)", "text": "Studio Vinyl Collection \u00e8 un box set del cantautore italiano Zucchero Fornaciari, pubblicato il 23 settembre 2016 dalla Universal Music Group.\nDescrizione.\nPubblicato in concomitanza con le prime date del \"Black Cat World Tour\", il box set consta di un cofanetto ad edizione limitata professionale e numerata in legno, alluminio e metallo contenente tutti i 13 album in studio di Zucchero, editi fino al 2016, in vinile colorato da 180 grammi, due 45 giri in vinile di \"Senza una donna\" con posterdisc e di \"Come il sole all'improvviso\" in duetto con Gino Paoli, un libro cartonato di 192 pagine con foto e immagini per ognuno degli studio album e un'esclusiva T-shirt personalizzata con stampa fronte/retro.\nSuccesso commerciale.\nIl box set \u00e8 stato pubblicato in 1\u00a0000 copie, tutte acquistate."}
{"id": "6115399", "revid": "729019", "url": "https://it.wikipedia.org/wiki?curid=6115399", "title": "Classe Holland (cacciatorpediniere)", "text": "La classe Holland fu una classe di cacciatorpediniere composta da quattro unit\u00e0 entrate in servizio tra il 1954 e il 1955 per la Koninklijke Marine.\nPrima importante classe di unit\u00e0 da guerra realizzata nei Paesi Bassi dopo il periodo della seconda guerra mondiale, gli Holland furono poi sostituiti nella seconda met\u00e0 degli anni 1950 dai cacciatorpediniere classe Friesland, una versione ingrandita e potenziata dei precedenti; tre unit\u00e0 furono radiate nel corso degli anni 1970, mentre la capoclasse fu ceduta alla Marina de Guerra del Per\u00fa rimanendo in servizio fino alla met\u00e0 degli anni 1980.\nCaratteristiche.\nIl progetto degli Holland presentava la caratteristica, insolita per dei cacciatorpediniere dell'epoca, della completa eliminazione dell'armamento silurante antinave: le unit\u00e0 della classe dovevano infatti essere destinate unicamente alle operazioni di lotta antisommergibile e di protezione antiaerea tanto dei convogli navali quanto delle task force di navi da guerra. Messo a punto nel 1948, il progetto originale prevedeva il completamento di sei unit\u00e0 entro il 1952, con altre sei navi la cui realizzazione doveva concludersi tra il 1953 e il 1954; i danni causati ai cantieri olandesi durante la seconda guerra mondiale resero per\u00f2 impossibile portare a termine tale programma, nonostante che per velocizzare i lavori fossero stati impiegati materiali progettati per la precedente classe Gerard Callenburgh d'anteguerra e recuperati dai magazzini al termine del conflitto: solo quattro unit\u00e0 furono costruite secondo il progetto originale, mentre per le altre otto si opt\u00f2 per un nuovo progetto sfociato poi nella successiva classe Friesland.\nLo scafo degli Holland, ispirato nelle forme a quello dei contemporanei cacciatorpediniere realizzati nel Regno Unito, era lungo fuori tutto 113,1 metri, largo 11,4 metri e con un pescaggio massimo di 5,1 metri; il dislocamento standard ammontava a 2.215 tonnellate, mentre quello a pieno carico era di 2.765 tonnellate. Cosa insolita per dei cacciatorpediniere, lo scafo presentava una corazzatura delle parti laterali cos\u00ec come un ponte blindato con acciaio ad alta resistenza, al fine di ridurre i danni in caso di attacchi aerei o di speronamenti accidentali, e grande attenzione era data alla compartimentazione stagna interna; per ridurre il peso si ricorse a materiali leggeri come l'alluminio per tutte le altre parti della nave, e gli Holland furono le prime unit\u00e0 realizzate nei cantieri olandesi a fare largo uso del metodo di saldatura elettrica in luogo della pi\u00f9 pesante rivettatura.\nL'apparato propulsivo verteva su due turbine a vapore Werkspoor-Parsons per due alberi motore, alimentate da quattro caldaie Babcock &amp; Wilcox per una potenza di 45.000 hp; le macchine degli Holland erano progettate per i cacciatorpediniere classe Gerard Callenburgh di dimensioni molto pi\u00f9 piccole (due dei gruppi turbine erano stati costruiti prima della guerra per le unit\u00e0 non completate della classe e altri due erano sistemi simili ordinati dai tedeschi durante il periodo dell'occupazione), e ci\u00f2 comport\u00f2 limiti in materia di velocit\u00e0: la velocit\u00e0 indicata era di 32 nodi, anche se durante le prove fu raggiunta una velocit\u00e0 di punta di 40,3 modi anche se senza l'imbarco di molti importanti sistemi di bordo. L'autonomia si aggirava sulle 4.000 miglia alla velocit\u00e0 di crociera di 18 nodi; l'equipaggio ammontava a 247 tra ufficiali e marinai.\nL'apparato sensoristico, aggiunto successivamente in quanto non ancora messo a punto al momento della costruzione delle unit\u00e0, comprendeva vari sistemi radar LW-01 e M45 per la scoperta, la condotta del tiro e la navigazione, oltre a un impianto sonar Type 170B nello scafo. L'armamento di artiglieria aveva il suo cuore in quattro cannoni Bofors 120 mm collocati in due torri binate, una a prua e una a poppa: impiegabili sia in funzione antinave che antiaerea, i Bofors erano armi automatiche completamente asservite al radar e capaci di un rateo di 45 colpi al minuto e di una elevazione da -10 gradi a +85 gradi. Era poi presente un ulteriore cannone antiaereo singolo Bofors 40 mm collocato a centro nave tra i due fumaioli, mentre per la lotta anti-sommergibile erano disponibili due lanciarazzi quadrupli da 357 mm collocati a prua tra la torre d'artiglieria e il ponte di comando e due impianti per il lancio di bombe di profondit\u00e0 collocati a poppa."}
{"id": "6115402", "revid": "183694", "url": "https://it.wikipedia.org/wiki?curid=6115402", "title": "Oliver Hart", "text": ""}
{"id": "6115406", "revid": "76261", "url": "https://it.wikipedia.org/wiki?curid=6115406", "title": "Bengt R. Holmstr\u00f6m", "text": ""}
{"id": "6115408", "revid": "1494169", "url": "https://it.wikipedia.org/wiki?curid=6115408", "title": "Classe Holland", "text": ""}
{"id": "6115413", "revid": "1272592", "url": "https://it.wikipedia.org/wiki?curid=6115413", "title": "Turchi di Romania", "text": "I Turchi di Romania (\"T\u00fcrkler\" in lingua turca) sono una minoranza etnica di Romania, che conta 32.596 individui secondo il censimento del 2002. Rappresentano lo 0,2% della popolazione totale romena. La maggioranza dei turchi di Romania \u00e8 presente nella regione della Dobrugia (in turco: \"Dobruca\"), in special modo nel distretto di Costanza, dove vivono 24.602 turchi, 3,4% della popolazione distrettuale. Vi \u00e8 anche una parte nel distretto di Tulcea.\nErano gruppo etnico di maggioranza sull'isola Ada Kaleh, oggi sommersa.\nCome minoranza etnica riconosciuta, hanno un rappresentante nella Camera Deputa\u021bilor."}
{"id": "6115419", "revid": "123523417", "url": "https://it.wikipedia.org/wiki?curid=6115419", "title": "Masnavi", "text": "Masnavi, o Masnavi-I Ma'navi (in lingua persiana \u0645\u062b\u0646\u0648\u06cc \u0645\u0639\u0646\u0648\u06cc), anche scritto Mathnawi, Ma'navi, o Mathnavi, \u00e8 un ponderoso poema in lingua persiana di Jalal al-Din Muhammad Balkhi noto semplicemente come \"Rumi\", il celebre santo e poeta sufi persiano. Si tratta di una delle pi\u00f9 note e pi\u00f9 influenti opere di Sufismo e letteratura farsi dari. Il \"Masnavi\" \u00e8 una serie di sei libri di poesia, che insieme sono costituiti da circa 25.000 versi. Si tratta di una scrittura spirituale che insegna ai sufi come raggiungere il loro obiettivo di essere nel vero amore di Dio.\nDescrizione.\nIl titolo \"Masnavi-I Ma'navi\" in lingua araba ha il significato di \"Rima baciata di profondo significato spirituale.\" Il Masnavi \u00e8 una raccolta poetica di aneddoti e storie derivati dal Corano, fonti di \u1e25ad\u012bth e storie di tutti i giorni. Le storie sono raccontate per illustrare un punto e ogni morale \u00e8 discussa in dettaglio. Esso incorpora una raccolta di saggezza islamica, ma soprattutto si concentra nel sottolineare l'interpretazione Sufi. Questo lavoro viene indicato da Balkhi come un testo sufi \"sobrio\". Esso ragionevolmente presenta le varie dimensioni della vita spirituale sufi e consiglia i discepoli sui loro percorsi spirituali. \"Pi\u00f9 in generale, si rivolge a chiunque abbia il tempo di sedersi e riflettere sul significato della vita e dell'esistenza.\" Il Masnavi venne lasciato incompleto dal suo autore e venne poi completato dal Mufti Ilahi Bakhsh Kandhlawi.\nCreazione del \"Masnavi\".\nIl \"Masnavi\" \u00e8 un capolavoro Sufi che venne iniziato da Rumi durante gli ultimi anni della sua vita. Egli inizi\u00f2 a dettare il suo primo libro all'et\u00e0 di 54 anni, intorno al 1258, e continu\u00f2 a comporre versi fino alla sua morte avvenuta nel 1273. Il sesto e ultimo libro rimase incompleto.\n\u00c8 documentato che Rumi inizi\u00f2 a dettare i versi del \"Masnavi\" su richiesta del suo prezioso discepolo, Husam al-Din Chalabi, che aveva osservato come molti dei seguaci di Rumi diligentemente leggevano le opere di Sana'i e 'Attar. Cos\u00ec, Rumi inizi\u00f2 a creare un lavoro nello stile didattico di Sana'i e di 'Attar per completare le sue altre poesie. Questi uomini si incontravano regolarmente in riunioni in cui Rumi consegnava i versi e Chalabi li scriveva e recitava assieme a lui. Durante gli ultimi anni della vita di Rumi, venne composto il Masnavi.\nOgni libro \u00e8 costituito da circa 4.000 versi e contiene una introduzione e un prologo in prosa. Considerando che non ci sono degli epiloghi, bisogna leggere i volumi precedenti per beneficiare appieno della saggezza presentata da Rumi. Alcuni studiosi suggeriscono che oltre al lavoro incompleto del libro 6, ci potrebbe essere un settimo volume.\nTemi del \"Masnavi\".\nI sei libri del Masnavi possono essere suddivisi in tre gruppi di due in quanto ogni gruppo tratta lo stesso tema:\nOltre ai temi ricorrenti presentati in ogni libro, Rumi include molteplici punti di vista o di voci che invitano continuamente i suoi lettori a riflettere su \"incantesimo fantasioso.\" Esistono sette voci principali che Rumi usa nei suoi scritti:\nStile del \"Masnavi\" di Rumi.\nIl primo libro del \"Masnavi\" deve essere letto per consentire la comprensione dei successivi cinque. Si tratta di una poetica in cui Rumi stratifica la sua scrittura. Ad esempio, inizia una storia, poi passa a una storia all'interno di quella e di nuovo si muove ad un'altra all'interno della stessa. Attraverso questo stile di composizione, la voce personale del poeta passa al suo pubblico. Il Masnavi non ha trama. Il suo tono comprende una variet\u00e0 di scene. Esso comprende racconti popolari dal bazar locale a favole e racconti di Rumi. Comprende anche citazioni dal Corano e \u1e25ad\u012bth di racconti a partire dai tempi di Maometto.\nAnche se non vi \u00e8 alcuna struttura costante, stile o trama, Rumi generalmente segue un determinato schema di scrittura che scorre nel seguente ordine:\nTraduzioni in russo.\nUna versione in lingua russa del Masnavi \u00e8 stata presentata presso la Russian State Library nel 2012."}
{"id": "6115420", "revid": "882198", "url": "https://it.wikipedia.org/wiki?curid=6115420", "title": "Tatari di Romania", "text": ""}
{"id": "6115425", "revid": "1386188", "url": "https://it.wikipedia.org/wiki?curid=6115425", "title": "Mathnawi", "text": ""}
{"id": "6115426", "revid": "71155", "url": "https://it.wikipedia.org/wiki?curid=6115426", "title": "Montagnaga di Pin\u00e9", "text": ""}
{"id": "6115439", "revid": "287204", "url": "https://it.wikipedia.org/wiki?curid=6115439", "title": "Copadichromis azureus", "text": "Copadichromis azureus \u00e8 una specie di pesci della famiglia dei Ciclidi. \u00c8 endemica del Malawi."}
{"id": "6115440", "revid": "1735067", "url": "https://it.wikipedia.org/wiki?curid=6115440", "title": "Titoli professionali marittimi italiani", "text": "I titoli professionali marittimi italiani sono stabiliti dal D.M. del 30 novembre 2007 che ha sostituito i precedenti D.M. del 5 ottobre 2000 e del 22 dicembre 2000.\nIn base al D.M. del 30 novembre 2007, i titoli professionali marittimi sono i seguenti per la sezione coperta e per la sezione macchine.\nPer la sezione coperta i titoli sono:\nPer la sezione macchine i titoli sono:"}
{"id": "6115449", "revid": "767487", "url": "https://it.wikipedia.org/wiki?curid=6115449", "title": "Fist of Legend", "text": "Fist of Legend \u00e8 un film del 1994 diretto da Gordon Chan.\nPellicola di Hong Konh mai uscita in Italia, \u00e8 un remake di \"Dalla Cina con furore\", film del 1972 con Bruce Lee.\nTrama.\nVittima di bullismo da parte di ragazzi giapponesi per via delle sue origini cinesi, lo studente universitario Chen Zhen li sconfigge facilmente. Il loro maestro, Fumio, zio di una sua compagna di corso, si scusa per il comportamento dei suoi studenti. Fumio \u00e8 colpito dalla bravura di Chen e dialoga con lui; Chen viene per\u00f2 a sapere che il suo maestro Huo Yuanjia \u00e8 morto dopo aver perso in un match contro un artista marziale giapponese e, sconvolto per la cattiva notizia, parte per Shanghai immediatamente."}
{"id": "6115472", "revid": "287204", "url": "https://it.wikipedia.org/wiki?curid=6115472", "title": "Orchestra Sinfonica Islandese", "text": "L'Orchestra Sinfonica Islandese (ISO) (In islandese: Sinf\u00f3n\u00eduhlj\u00f3msveit \u00cdslands) \u00e8 un'orchestra islandese con sede a Reykjav\u00edk. L'ISO \u00e8 un'istituzione pubblica autonoma sotto gli auspici del Ministero della Pubblica Istruzione islandese. L'Orchestra Sinfonica Islandese ha avuto la sua sede in H\u00e1sk\u00f3lab\u00ed\u00f3 (l'Universit\u00e0 del Cinema) dal 1961 al 2011, ma si \u00e8 trasferita nella nuova sede da 1800 posti all'Harpa (Centro di Reykjav\u00edk per Concerti e Conferenze) nella primavera del 2011. L'orchestra d\u00e0 circa sessanta concerti ogni stagione. Per una legge del 1982 (modificata nel 2007), le fonti finanziarie primarie della ISO sono il tesoro islandese (82%) e la citt\u00e0 di Reykjavik (18%).\nStoria.\nPremesse (1921-1950).\nIl primo caso conosciuto di un concerto orchestrale in Islanda \u00e8 stato il 22 maggio 1921, quando un gruppo di 20 lavoratori musicisti suonarono per il Re Cristiano X di Danimarca, che era in visita ufficiale nel paese. Lo stesso gruppo di base e il suo direttore, il compositore \u00de\u00f3rarinn Gu\u00f0mundsson, divennero i membri fondatori di un'orchestra ufficiale, The Reykjav\u00edk Orchestra (Hlj\u00f3msveit Reykjav\u00edkur, RO), nello stesso anno. La RO rimase praticamente l'unica orchestra funzionante in Islanda fino alla fondazione della ISO nel 1950. Tra i punti salienti dei momenti operativi della RO fu una festa a \u00deingvellir, in occasione dell'anniversario dei 1000 anni del Parlamento nazionale islandese nel 1930, che vide la prima di diverse composizioni di autori islandesi.\nTra gli altri passi verso la fondazione della ISO \u00e8 stata la fondazione della Scuola di Musica di Reykjav\u00edk (T\u00f3nlistarsk\u00f3li Reykjav\u00edkur) nel 1930 e la fondazione della Federazione Islandese dei Musicisti (F\u00e9lag \u00edslenskra hlj\u00f3\u00f0f\u00e6raleikara, in seguito ribattezzata F\u00e9lag \u00edslenskra hlj\u00f3mlistarmanna; F\u00cdH) nel 1939, che divenne il pi\u00f9 influente sindacato dei musicisti in Islanda durante il XX secolo. Diversi stimati musicisti islandesi, compositori e appassionati di musica scrissero articoli sui giornali locali in questo periodo in cui si rimproverava lo stato primitivo islandese della cultura musicale, in particolare J\u00f3n Leifs (1899-1968), compositore e direttore d'orchestra, che aveva studiato al Conservatorio di Lipsia durante la prima guerra mondiale. Leifs sottolineava l'inevitabile necessit\u00e0 di un'orchestra sinfonica decente per timore che l'Islanda restasse indietro rispetto agli altri paesi civili. Inoltre l'industria musicale in crescita fu stimolata da un manipolo di musicisti europei che vennero a vivere e lavorare in Islanda nella prima met\u00e0 del secolo. Tra i pi\u00f9 influenti c'erano Franz Mixa (1902-1994), Victor Urbancic (1903-1958) e Wilhelm Lanzky-Otto (1909-1991).\nFondazione e primi anni (1950-1956).\nDurante la fine degli anni quaranta, il sogno di un'orchestra professionale era sempre pi\u00f9 presente nel dibattito pubblico in Islanda. Un gruppo di musicisti, guidato dai compositori P\u00e1ll \u00cds\u00f3lfsson (1893-1974) e J\u00f3n \u00de\u00f3rarinsson (1917-2012), scrisse una proposta formale al governo in cui avanzava suggerimenti per l'amministrazione e la propriet\u00e0 dell'orchestra pianificata. Eysteinn J\u00f3nsson (1906-1993), ministro della cultura, introdusse un disegno di legge in Parlamento durante l'inverno del 1947-1948, dove era previsto un fondo speciale per la gestione di un'orchestra. Il disegno di legge di Jonsson presume che il sostegno finanziario dovrebbe venire dalla Radio Nazionale (R\u00edkis\u00fatvarpi\u00f0; R\u00daV), Reykjavik Music Society (T\u00f3nlistarf\u00e9lag Reykjav\u00edkur) e dal Teatro Nazionale (\u00dej\u00f3\u00f0leikh\u00fasi\u00f0), che non era ancora in funzione. Il resto del finanziamento doveva venire da una tassa imposta sui biglietti per il cinema. Tuttavia non vi era alcun accordo sul disegno di legge in Parlamento, poich\u00e9 i parlamentari che rappresentavano i collegi elettorali al di fuori di Reykjav\u00edk si dimostrarono molto contrari all'idea.\nNel 1950, il comitato direttivo del R\u00daV accett\u00f2 di finanziare sperimentalmente l'attivit\u00e0 di un'orchestra di 40 membri per un paio di mesi. Non si tenne alcuna riunione inaugurale formale cos\u00ec la data di fondazione dell'orchestra \u00e8 considerata il 9 marzo 1950, quando il suo primo concerto ebbe luogo.\nAll'inizio la ISO era efficiente nella concertazione e diede quindici spettacoli pubblici durante il suo primo anno di esistenza. Tuttavia, l'inizio fu poco promettente dal punto di vista finanziario: i costi operativi furono superiori a quelli applicati a qualsiasi altra istituzione musicale del paese, non erano ancora state fatte previsioni di bilancio e la risposta del pubblico era stata caratterizzata da mancanza di interesse. Le dispute salariali erano frequenti e i membri dell'orchestra, la maggior parte dei quali lavoravano a tempo parziale, consultavano regolarmente i loro sindacati. Nei primi mesi del 1953 i membri dell'orchestra scioperarono a causa dei pagamenti dei salari arretrati.\nSolo poche settimane dopo l'inaugurazione di ISO, il Teatro Nazionale (\u00dej\u00f3\u00f0leikh\u00fasi\u00f0) apr\u00ec per la prima volta e le due istituzioni mantennero una stretta alleanza per diversi anni. L'ISO non aveva un locale proprio cos\u00ec i concerti venivano normalmente tenuti nel \u00dej\u00f3\u00f0leikh\u00fasi\u00f0, e l'orchestra forniva musica per le rappresentazioni teatrali.\nDei quaranta membri fondatori, quattordici venivano da fuori dell'Islanda. Ci\u00f2 rese la ISO un'organizzazione non convenzionale in Islanda in quanto il livello di immigrazione del paese era sempre stato estremamente basso.\nNel 1954, la gestione della ISO fu incorporata nella R\u00daV. Questo significava che i membri dell'orchestra avevano pi\u00f9 sicurezza del lavoro e una maggiore stabilit\u00e0 dei salari rispetto a prima. Tuttavia, la partecipazione ai concerti rimaneva bassa e dopo i primi dodici mesi di collaborazione con R\u00daV, l'orchestra aveva subito in una grossa perdita. Bjarni Benediktsson, ministro della cultura, nomin\u00f2 un comitato per l'efficienza accresciuta della gestione. Seguirono dibattiti in Parlamento e un aumento dei canoni di abbonamento per R\u00daV sembrava la conclusione pi\u00f9 logica, ma non fu raggiunto alcun accordo sulla questione. Di conseguenza l'attivit\u00e0 di ISO si arrest\u00f2 e nessun concerto si svolse durante l'inverno 1955-1956.\nNuova denominazione e rilancio (1956-1982).\nNel marzo del 1956 furono fatti progressi per far tornare la ISO un'istituzione privata e ripristinare le prestazioni di routine. Fu nominato un nuovo consiglio, guidato da Ragnar Jonsson, editore di libri e mecenate. I sommari operativi e gli orari di lavoro diventarono a poco a poco meglio organizzati. Il nome dell'orchestra era stato precedentemente Sinf\u00f3n\u00eduhlj\u00f3msveitin ( \"L'Orchestra Sinfonica\"), ma fu ora ufficialmente cambiato in Sinf\u00f3n\u00eduhlj\u00f3msveit \u00cdslands (L'Orchestra Sinfonica Islandese). Bjarni Benediktsson, ministro della cultura, fu il fautore principale del nuovo titolo e mostr\u00f2 grande interesse nel definire l'orchestra come un tesoro nazionale. Una prova di questo approccio fu l'idea di mandare in tour abitualmente l'orchestra in tutto il paese, invece di limitare i concerti a Reykjavik solo.\nLa prima performance dell'ISO fuori Reykjav\u00edk fu in Akureyri il 21 maggio 1956. Gli anni successivi, tourn\u00e9e annuali hanno avuto luogo, normalmente alla fine della stagione. La durata del tour era tipicamente tra una e due settimane. Il primo viaggio all'estero dell'orchestra fu alle Isole Faroe nel 1977.\nL'impennata con cui inizi\u00f2 il 1956 non doveva essere di lunga durata. Nel 1960 il consiglio dell'orchestra si trov\u00f2 ricaduto in difficolt\u00e0 finanziarie, in parte a causa di una forte inflazione, che ogni anno riduceva il potere d'acquisto della corona islandese di circa il 10%. La partecipazione ai concerti rimaneva moderata e gli utili erano trascurabili. Nel febbraio 1961 il Consiglio decise di cercare rinnovati legami con R\u00daV e rimodellare la ISO de facto come dipartimento della radio. Il consiglio era diviso sulla questione e il presidente J\u00f3nsson si oppose allo spostamento. Il risultato finale, tuttavia, fu una riorganizzazione dell'orchestra come una divisione di R\u00daV. L'accordo doveva essere una soluzione temporanea, ma rimase invariato fino al 1982, quando Al\u00feingi approv\u00f2 una legge sulla ISO. La collaborazione col \u00dej\u00f3\u00f0leikh\u00fasi\u00f0 rimase praticamente invariata fino al 1971, quando un contratto fu fatto tra le due istituzioni, allontanando i suonatori della ISO dalle loro precedenti funzioni come partecipanti non pagati di spettacoli del teatro.\nNel 1961 la ISO fu trasferita nella sua nuova sede in H\u00e1sk\u00f3lab\u00ed\u00f3, il pi\u00f9 grande cinema di Reykjav\u00edk. Questa fu la prima volta che la ISO fu in grado esercitarsi in modo permanente nello stesso posto in cui si tenevano i suoi concerti. Tuttavia l'insoddisfazione crebbe dal momento che l'acustica dell'H\u00e1sk\u00f3lab\u00ed\u00f3 era considerata insoddisfacente per i concerti dell'orchestra. Bohdan Wodiczko, direttore principale, espresse la sua avversione per H\u00e1sk\u00f3lab\u00ed\u00f3 nella fase iniziale e per i successivi decenni, opinioni simili erano frequenti nelle interviste con i direttori, i suonatori e le altre persone connesse con l'ISO. L'H\u00e1sk\u00f3lab\u00ed\u00f3 rimase la sede principale dell'orchestra per cinquant'anni fino all'apertura di Harpa Concert Hall nel 2011.\nDurante gli anni 1960 e 1970 la ISO gradualmente crebbe e si svilupp\u00f2. Nessuna normativa formale esisteva per la gestione dell'orchestra e il suo rapporto con gli sponsor era pi\u00f9 o meno casuale. Nel 1976 Vilhj\u00e1lmur Hjalmarsson, ministro della cultura, nomin\u00f2 una commissione per scrivere una proposta di legge per la ISO. Il comitato scrisse una bozza che fu risistemata da un nuovo comitato, nominato nel 1978. Le proposte sottolineavano l'importanza dell'indipendenza della ISO nei confronti del R\u00daV e del \u00dej\u00f3\u00f0leikh\u00fasi\u00f0. L'orchestra avrebbe dovuto essere in grado di stare in piedi da sola e non servire soltanto come un satellite delle altre due istituzioni. La proposta di legge fu approvata ad Al\u00feingi il 26 aprile 1982.\nIstituzionalizzazione (1982-ad oggi).\nDopo l'approvazione della legge ISO nel 1982, l'orchestra ricevette finanziamenti a valere sul bilancio nazionale. Il numero di musicisti nella ISO era cresciuto e continu\u00f2 a crescere durante questo periodo. L'orchestra aveva 40 orchestrali stipendiati nel 1950, 65 nel 1986, 72 nel 2000 e 95 nel 2016.\nNel 1986 l'ISO offr\u00ec abbonamenti e pacchetti di abbonamento per la prima volta. Il sistema di abbonamento \u00e8 basato su quattro tipi o \"serie\": La serie Gialla (grandi opere per orchestra, solisti locali), la serie Rossa (concerti solistici, solisti stranieri), la serie Verde (musica accessibile a tutti, ad esempio valzer viennesi e operette) e la serie Blu (musica contemporanea e opere islandesi). Il sistema ha subito alcune modifiche nei successivi anni e nel 2016 e si \u00e8 organizzato come segue: Serie rossa (con una concentrazione maggiore di grandi opere per orchestra), serie gialla (per lo pi\u00f9 musica classica e musiche romantiche di una volta), serie verde (musica popolare favorita) e la serie Blu (concerti per le famiglie).\nL'ISO \u00e8 attiva nella collaborazione con le scuole islandese e tiene regolarmente concerti nelle scuole dove gli studenti di varie et\u00e0 sono invitati in gruppi. Nel corso degli anni 2000, ISO ha ampliato il suo marketing mirato ai bambini e la promozione in misura considerevole. Nel 2007 \"Barbara il clown\" (interpretato da Halldora Geirhar\u00f0sd\u00f3ttir) \u00e8 stato eseguito come un concerto col presentatore per la prima volta e nel 2008 la ISO present\u00f2 Massimo Musikus, una mascotte di un topo rivolto ai bambini piccoli. Nei concerti per le famiglie Barbara e Massimo sono stati ospiti regolari da allora.\nLa ISO tiene normalmente circa 60 concerti all'anno. I concerti sono trasmessi in diretta su RUV R\u00e1s 1 (radio nazionale). Nel mese di marzo 2015 l'ISO ha iniziato la collaborazione con la compagnia telefonica islandese S\u00edminn, trasmettendo video di concerti scelti. Le registrazioni video sono accessibili agli abbonati, ma un certo numero di loro sono disponibili sul canale YouTube della ISO.\nDirettori d'orchestra pi\u00f9 importanti.\nOlav Kielland (1952-1955).\nKielland introdusse un grado di disciplina e professionalit\u00e0 senza pari in momenti precedenti del mondo della musica islandese. Scrisse un codice di comportamento che avrebbe dovuto applicare durante le sessioni di prove dell'orchestra. Kielland era considerato un personaggio caratteriale e colorato e diversi aneddoti sopravvivono da parte dei collaboratori che hanno servito sotto il suo comando. Gli orchestrali tedeschi della ISO si dice che abbiano ricevuto un trattamento particolarmente duro da Kielland. Tuttavia, l'arrivo di Kielland fu generalmente acclamato sui giornali e visto come un chiaro passo in avanti per la giovane orchestra. Il contratto di tre anni di Kielland scadde nel 1955 e non fu rinnovato. Dopo la sua partenza dalla ISO, nessun direttore principale fu impiegato a tempo indeterminato fino al 1965.\nBohdan Wodiczko (1965-1968, 1970-1971).\nWodiczko dprima diresse un concerto dell'ISO il 22 febbraio 1960, quando fu celebrato il 150\u00ba anniversario di Chopin. La collaborazione fu proficua e Wodiczko diresse pi\u00f9 di dieci concerti durante la stagione successiva. Nel 1965 firm\u00f2 un contratto di tre anni come direttore principale. Wodiczko aveva la fama di un recluso che limitava la sua vita sociale in Islanda alla compagnia dei membri dell'orchestra. Durante il suo soggiorno in Islanda, Wodiczko fu molto motivato dalla sua ambizione di migliorare la scena culturale locale; in un'intervista del 1961 dichiar\u00f2 che il suo stipendio mensile con l'ISO era all'incirca pari all'importo che avrebbe ricevuto per un unico concerto in Europa. Il repertorio dell'ISO sub\u00ec notevoli cambiamenti durante la permanenza di Wodiczko nell'incarico, privilegiando in modo crescente la musica moderna, piuttosto che le composizioni classiche e romantiche.\nKarsten Andersen (1973-1978).\nLa prima direzione di Andersen fu un concerto della ISO il 9 giugno 1972 come parte del Reykjavik Arts Festival che si era tenuto per la seconda volta. Il suo gusto conservatore per la musica produsse un repertorio altamente convenzionale e con poca assunzione di rischi. Andersen aveva anche la carica di direttore principale della Orchestra Filarmonica di Bergen mentre lavorava con l'ISO e viaggi\u00f2 frequentemente tra la Norvegia e l'Islanda, passando in media una settimana al mese in Islanda. Il periodo in carica di Andersen contrassegna l'inizio del periodo ininterrotto dei direttori principali della ISO.\nJean-Pierre Jacquillat (1978-1986).\nJacquillat introdusse composizioni impressionisti francesi nel repertorio del ISO in misura maggiore rispetto a qualunque altro dei suoi predecessori. Quando gli fu chiesto in un'intervista del 1986 se egli riteneva di aver acquisito qualcosa di positivo come direttore principale, Jacquillat ha risposto: \"Spetta agli altri a giudicare. In ogni caso, posso vantare di aver introdotto un sacco di musica francese per gli ascoltatori islandesi. Ci sono diversi compositori francesi che avrei voluto suonare qui, come Boulez e Messiaen, ma l'orchestra \u00e8 semplicemente troppo piccola. \"Articoli di giornale e le memorie dei membri di ISO descrivono Jacquillat come un estroverso e una personalit\u00e0 avvolgente. Jacquillat \u00e8 morto in un incidente d'auto solo tre mesi dopo aver completato il suo contratto con l'ISO.\nPetri Sakari (1987-1993, 1996-1998).\nSakari, un violinista, era decisamente ambizioso sulla formazione degli strumentisti ad arco dell'orchestra. Diresse l'ISO per la prima volta nel 1986 e descrisse il suo rapporto con l'orchestra come \"amore a prima vista\". Durante il suo periodo come direttore principale, l'ISO firm\u00f2 un contratto di registrazione di dieci album con la Chandos Records. Sakari diresse l'orchestra per la maggior parte di questi. Inoltre Sakari diresse la ISO nelle registrazioni delle sinfonie complete di Jean Sibelius, realizzate per la Naxos Records nel 1998-2000. Sakari spesso espresse la sua opinione su come il consiglio della ISO avrebbe potuto migliorare le condizioni dell'orchestra, per esempio assumendo pi\u00f9 musicisti, finanziando pi\u00f9 viaggi all'estero e creando la carica di direttore assistente.\nOsmo V\u00e4nsk\u00e4 (1993-1996).\nIl periodo di V\u00e4nsk\u00e4 come direttore fu caratterizzato da una notevole attivit\u00e0 sulla scena musicale internazionale. Nel febbraio e marzo del 1996, V\u00e4nsk\u00e4 diresse la ISO in un tour negli Stati Uniti, a suonare in Florida, Massachusetts, Delaware e New York. V\u00e4nsk\u00e4 fu criticato da diversi autori islandesi per non aver dato la priorit\u00e0 alle composizioni islandesi nei concerti ISO. La sua risposta a queste critiche fu riassunta in una intervista del 1996: \"La musica islandese non dovrebbe essere nel repertorio della ISO a meno che non sia davvero meritevole. Si tratta della qualit\u00e0, non dell'origine della musica, che \u00e8 pi\u00f9 importante. \"Nel 2014, V\u00e4nsk\u00e4 firm\u00f2 un contratto come direttore ospite principale della ISO. Il suo contratto fu rinnovato nel 2016 e V\u00e4nsk\u00e4 ricoprir\u00e0 la posizione fino al 2020.\nRico Saccani (1998-2001).\nSaccani diresse la ISO regolarmente come direttore ospite dal 1987 prima di firmare un contratto come direttore principale nel 1998. Quando gli chiesero dei suoi obiettivi per l'ISO, Saccani dichiar\u00f2 che voleva concentrarsi su stili pi\u00f9 meridionali e operistici di musica e mettere in luce le composizioni dei compositori italiani, spagnoli e francesi. Per quanto riguarda la gestione dell'ISO, Saccani propose un aumento della sponsorizzazione come soluzione per evitare difficolt\u00e0 finanziarie. Saccani rinnov\u00f2 il suo contratto nel 2000 e doveva rimanere come direttore fino al 2002, ma nel marzo 2001, improvvisamente abbandon\u00f2 l'incarico, lasci\u00f2 il paese e fu irraggiungibile per settimane. Diverse le voci circolate sul ritiro di Saccani: si dice che si sia tenuto tra gli orchestrali della ISO un sondaggio di opinione i cui risultati sono confidenziali ed esprimono chiaramente un giudizio negativo verso il direttore. Il 18 maggio Saccani pubblic\u00f2 un annuncio in cui dichiar\u00f2 che aveva deciso di smettere a causa di malattia.\nRumon Gamba (2002-2010).\nGamba aveva 29 anni quando si impegn\u00f2 con la ISO, diventando cos\u00ec il direttore principale pi\u00f9 giovane nella storia dell'orchestra. Spesso sottoline\u00f2 il ruolo chiave dell'ISO nel promuovere la musica islandese: \"Quale orchestra dovrebbe prendersi cura di essa, se non la ISO?\" Gamba diresse l'ISO in varie registrazioni per Chandos Records e sottolineava fortemente il valore delle registrazioni nel rendere l'orchestra visibile sulla scena internazionale. Il repertorio di Gamba era diversificato e tra i progetti di ISO durante il suo periodo c'era quello di suonare tutte le sinfonie di Shostakovich nel corso di un periodo di cinque anni.\nIlan Volkov (2011-2014).\nL'esordio di Volkov come direttore principale quasi coincise con il trasferimento dell'ISO all'Harpa Concert Hall e gli fu spesso richiesto di commentare le qualit\u00e0 della edificio dai media. Aveva diretto la BBC SSO per tredici anni quando firm\u00f2 il contratto con l'ISO. Poco dopo aver cominciato a lavorare in Islanda, Volkov dichiar\u00f2 in un'intervista che aveva accettato la posizione perch\u00e9 era interessato a trovare un luogo dove poter sviluppare le sue idee pi\u00f9 liberamente. Due anni e mezzo pi\u00f9 tardi, poco prima della fine del suo mandato in quell'incarico, Volkov confess\u00f2 che le sue mire iniziali per l'ISO erano fallite a un certo punto: \"Ho avuto un sacco di libert\u00e0 con il repertorio per il primo paio di anni, ma i vincoli finanziari ci hanno indicato che dovevamo essere un po' pi\u00f9 attenti con la parte finale della programmazione.\"\nYan Pascal Tortelier (2016-attuale).\nNel mese di ottobre 2015 l'ISO dichiar\u00f2 che Tortelier era stato assunto come direttore principale. Il concerto iniziale della stagione 2016-2017 servir\u00e0 come insediamento di Tortelier nel suo incarico, ma gi\u00e0 prima ha collaborato con l'ISO di Reykjav\u00edk all'Arts Festival nel 1998. Quando l'incarico di Tortelier \u00e8 stato rivelato, egli ha espresso il suo entusiasmo nel voler sviluppare ulteriormente l'orchestra e ha detto che sperava di poter contribuire a raggiungere nuovi pubblici in tutto il mondo.\nVladimir Ashkenazy.\nVladimir Ashkenazy divent\u00f2 cittadino islandese nel 1972, undici anni dopo aver sposato la pianista islandese \u00de\u00f3runn J\u00f3hannsd\u00f3ttir. \u00c8 stato uno dei principali ispiratori del Reykjavik Arts Festival che si \u00e8 tenuto per la prima volta nel 1970. Ashkenazy ha collaborato con l'ISO per la prima volta come solista il 19 dicembre 1971 e per la prima volta come direttore il 12 ottobre 1972. Ha diretto l'orchestra quattordici volte nel corso dei successivi sei anni, ma nel settembre 1978 fu pubblicato un colloquio nel Gramophone, dove Ashkenazy descriveva i musicisti della ISO come \"semi-professionisti\". Nell'intervista, Ashkenazy ha anche detto la seguente frase quando parla degli orchestrali della ISO: \"A volte producono interessanti spettacoli musicali, ma tecnicamente non sono molto buoni. Bisogna trattarli come bambini \". Il commento fu accolto aspramente dai membri, organizzatori e portavoce della ISO. Helga Hauksd\u00f3ttir, presidente della Union Company della ISO espresse il suo disappunto in un'intervista con Morgunbla\u00f0i\u00f0 dove si pu\u00f2 notare un forte senso di dissenso: \"Se Vladimir Ashkenazy vuole confrontare la ISO con orchestre di prim'ordine a livello mondiale, ci deve essere consentito di rispondere con lo stesso spirito e confrontare il suo talento come direttore con alcuni degli ottimi direttori che hanno lavorato con noi nel corso degli ultimi anni. Anche se ha migliorato da quando fece i suoi primi tentativi con la ISO qualche anno fa, sono sicuro che la maggior parte dei professori dell'orchestra concordano sul fatto che lui non \u00e8 neanche lontanamente vicino ad essere un direttore di prima grandezza\".\nAshkenazy si trasfer\u00ec in Svizzera nel 1978, circa nello stesso periodo in cui i suoi dissapori con la ISO erano diventati pubblici. Non lavor\u00f2 con l'ISO per oltre venti anni, ma il 18 gennaio 2001 diresse l'orchestra per la prima volta dopo la lunga pausa. Nello stesso tempo Ashkenazy elogi\u00f2 la ISO nelle interviste, dichiarando che l'orchestra aveva fatto grandi miglioramenti nel corso degli ultimi anni. Dal 2001 Ashkenazy ha diretto la ISO ogni anno. Nell'aprile 2002 \u00e8 stato nominato direttore onorario della ISO e da allora ha ricoperto la carica. Il 4 maggio 2011 ha diretto l'orchestra per la prima volta al concerto inaugurale dell'Harpa Concert Hall.\nAshkenazy ha diretto la ISO in tre registrazioni di album.\nRegistrazioni.\nL'ISO ha partecipato a 87 album pubblicati, sia con il proprio nome che accompagnando altri artisti. Il primo album registrato dalla ISO fu Pierino e il lupo di Prokofiev, diretto da V\u00e1clav Smet\u00e1cek e narrato da Helga Valt\u00fdsd\u00f3ttir, nel 1956. La matrice fu per\u00f2 misteriosamente perduta e la registrazione da allora \u00e8 rimasta inascoltata. Sette anni passarono fino a che la ISO non registr\u00f2 il suo secondo album che includeva \"Minni \u00cdslands\" (\"Tema dell'Islanda\") di Jon Leifs e la Sinfonia n. 16, \"islandese\", di Henry Cowell. L'orchestra debutt\u00f2 con la sinfonia di Cowell il 21 marzo 1963 e la registr\u00f2 in un secondo momento lo stesso anno. La composizione fu dedicata alla memoria dell'esploratore Vilhj\u00e1lmur Stef\u00e1nsson con il quale Cowell aveva mantenuto un'amicizia dal 1941 e dal momento che la sua Sinfonia n. 16 include motivi da melodie popolari islandesi egli considerava la ISO l'esecutore ideale per il pezzo.\nJ\u00f3n Leifs \u00e8 il compositore le cui opere sono state registrate pi\u00f9 di frequente dalla ISO, coprendo complessivamente dodici album. Il primo lavoro importante \u00e8 stato \"The Saga Symphony\", registrato nel 1975 e diretto da Jussi Jalas. Jalas aveva diretto l'orchestra pi\u00f9 volte in concerto e fu il primo direttore ospite in data 27 giugno 1950. \"The Saga Symphony\" \u00e8 stato registrata ancora una volta nel 1996 diretta da Osmo V\u00e4nsk\u00e4. Tra il 1996 e il 2002 l'orchestra ha registrato molte delle opere pi\u00f9 importanti di Leifs, tra cui \"Geysir\", \"Hekla\", \"Haf\u00eds\" e \"Baldr\".\nLa visibilit\u00e0 della ISO nel settore della musica internazionale aument\u00f2 nel 1990 al comando di Petri Sakari. Sakari diresse l'orchestra in varie registrazioni per la Chandos Records nel 1992-1996, oltre a dirigere le sinfonie complete di Jean Sibelius per la Naxos Records nel 1996-2000 (pubblicate come cofanetto nel 2001). La collaborazione con la Chandos Records prosegu\u00ec nel periodo di Rumon Gamba come direttore principale, con una conseguente registrazione di due volumi delle opere orchestrali di Malcolm Williamson (pubblicate nel 2006-2007) e una registrazione in sei volumi delle opere orchestrali di Vincent d\u2019Indy (pubblicate nel 2008-2015). Il primo volume della serie d'Indy ebbe la nomination per un Grammy Award come la migliore registrazione orchestrale del 2009 e il secondo volume fu scelto come Editor Choice di Gramophone.\nHarpa Concert Hall.\nPer decenni, la prospettiva di costruire una sede specializzata per i grandi concerti di musica classica era stata discussa pubblicamente in Islanda. Non esisteva in Islanda nessuna sala da concerto vero durante il XX secolo e i concerti di musica classica in genere avvenivano in chiese, teatri e palazzetti dello sport. H\u00e1sk\u00f3lab\u00ed\u00f3, la sede della ISO a partire dal 1961, fu progettato e inteso come un cinema e non furono prese misure durante la sua costruzione per renderlo un locale adatto a concerti di musica classica. Direttori e musicisti che si sono esibiti in H\u00e1sk\u00f3lab\u00ed\u00f3 sono rimasti insoddisfatti dell'acustica dell'edificio fin dall'inizio, anche se furono fatti alcuni miglioramenti, ad esempio con l'installazione di grandi pannelli sulle pareti della sala principale del teatro.\nDurante il 1980, l'entusiasmo del pubblico per la costruzione di una sala da musica adeguata aument\u00f2 notevolmente. L'iniziativa part\u00ec da imprenditori e studiosi non meno che da musicisti. Il 15 maggio 1983 un articolo dell'imprenditore edile \u00c1rmann \u00d6rn \u00c1rmannsson apparso in Morgunbla\u00f0i\u00f0, deplorava la mancanza di una sede per i concerti sinfonici in Islanda. \u00c1rmannsson propose l'istituzione di una organizzazione di coloro che erano interessati, aprendo la strada a una sala da concerto. Tre settimane pi\u00f9 tardi, il 4 giugno del 1983, una riunione inaugurale dell'organizzazione convocata ebbe luogo a H\u00e1sk\u00f3lab\u00ed\u00f3. L'organizzazione fu semplicemente intitolata Associazione verso la costruzione di una sala da concerto (\"Samt\u00f6k um byggingu t\u00f3nlistarh\u00fass\"; SBT) e fu in primo piano sulla scena culturale nel corso degli anni successivi. Due anni pi\u00f9 tardi, alla SBT fu assegnato un cantiere in Laugardalur, a est del centro di Reykjavik, dove si supponeva che sarebbe sorta la sala da concerto. Un concorso di architettura si tenne nel 1986 in cui il primo premio fu assegnato all'architetto Gu\u00f0mundur J\u00f3nsson che complet\u00f2 i suoi progetti nel 1988. Alla cerimonia di premiazione, nel 1986, fu espressa la speranza che la sala da concerto sarebbe stata pronta per il 1990. Le discussioni sulla futura sala da concerto furono integrate da un dibattito se l'edificio avrebbe dovuto essere adatto anche per l'opera cos\u00ec come per i concerti sinfonici. La ISO era stato il principale punto di riferimento per la sala da concerto fin dall'inizio, ma gli amanti dell'opera volevano anche la loro parte.\nUn certo numero di artisti internazionali diede sostegno finanziario alla SBT nei suoi sforzi per costruire una sala da concerto in Islanda. Il 26 febbraio 1985, la London Philharmonic Orchestra dette in un concerto di beneficenza, diretto da Vladimir Ashkenazy, nella Royal Festival Hall di Londra e don\u00f2 tutto il guadagno alla SBT. Secondo gli organizzatori, il concerto incass\u00f2 $ 1260. Il pianista classico Martin Berofsky, che visse in Islanda dal 1982 al 1987, tenne una serie di concerti in USA, donando i profitti per il progetto di costruzione di una sala da concerto in Islanda. Il primo recital di Berofsky nel ciclo ebbe luogo a Harvard il 19 ottobre 1986.\nLe aspirazioni per la costruzione di una sala da concerto in Islanda persistettero fino al 1990. Diversi politici si dichiararono in grado e disposti a realizzare il sogno, ma senza alcun risultato tangibile. Nel 2000, la posizione dell'Harpa fu scelta come cantiere. Nel maggio 2003 Vladimir Ashkenazy critic\u00f2 pesantemente la lentezza dei politici islandesi per un incontro con l'ISO e dichiar\u00f2 che avrebbe avuto \"forse qualche difficolt\u00e0 a venire dal cimitero per dirigere l'orchestra\". Nello stesso anno l'azienda Austurh\u00f6fn-TR fu appositamente fondata per supervisionare la costruzione della sala da concerto.\nNel 2005 il Portus Group, di propriet\u00e0 di Landsbanki \u00cdslands, firm\u00f2 un contratto per costruire e gestire la sala da concerto. Durante questo periodo l'idea era stata ampliata e modificata con l'intento di rendere l'edificio polifunzionale, un complesso per concerti e conferenze. La costruzione dell'edificio inizi\u00f2 il 12 gennaio 2007. Durante la crisi finanziaria del 2007-2008, i lavori di costruzione si fermarono, ma furono avviati nuovamente nel marzo del 2009.\nL'Harpa Concert Hall fu formalmente aperta il 4 maggio 2011, con un concerto inaugurale della ISO.\nCollaborazione con musicisti popolari.\nIl 19 novembre 1978 la ISO collabor\u00f2 con il musicista pop Gunnar \u00de\u00f3r\u00f0arson, ex cantante e principale compositore di Thor\u2019s Hammer. Il concerto segna l'inizio dell'associazione di ISO con l'industria musicale popolare. \u00c8 del 1986 un album intitolato \"\u00cd takt vi\u00f0 t\u00edmann\" (\"In linea con i tempi\"), dove la ISO esegue una selezione di classici dei pop islandesi. Dal 2002, ISO ha regolarmente suonato con musicisti pop in concerto, spesso registrando e pubblicando i risultati su CD. L'elenco che segue mostra le principali band e artisti che sono stati associate alla ISO in concerto:"}
{"id": "6115476", "revid": "254059", "url": "https://it.wikipedia.org/wiki?curid=6115476", "title": "Adriano Torelli", "text": "Biografia.\nAdriano era figlio di Pio Torelli, ultimo conte di Montechiarugolo e di sua moglie, la nobile Ginevra Bentivoglio. \nCon l'ascesa al potere di Ranuccio I Farnese, divenuto duca di Parma, si pose l'obbiettivo di creare uno stato forte e indipendente da tutte le varie signorie locali. Nel 1611 fece arrestare il padre Pio con l'accusa di cospirazione contro la sua persona (venne decapitato l'anno seguente) e anche Adriano fin\u00ec nelle mani dei Farnese. Fu liberato grazie all'aiuto dei frati di Montechiarugolo, che si introdussero nel castello di famiglia. Fu condotto a Gualtieri presso i parenti Bentivoglio. Adriano fu spogliato di tutti i suoi beni, ma godette della protezione degli Estensi e dei Gonzaga. Visse alla corte di Margherita d'Este, duchessa di Guastalla, divenendo maestro di camera. \nMor\u00ec a Guastalla nel 1680 e qui fu sepolto.\nDiscendenza.\nAdriano spos\u00f2 nel 1634 Virginia Zoboli (?-1654) di Parma ed ebbero otto figli:"}
{"id": "6115478", "revid": "47767", "url": "https://it.wikipedia.org/wiki?curid=6115478", "title": "Teodomiro", "text": ""}
{"id": "6115480", "revid": "83722193", "url": "https://it.wikipedia.org/wiki?curid=6115480", "title": "Pepelyayevshchina", "text": ""}
{"id": "6115483", "revid": "767487", "url": "https://it.wikipedia.org/wiki?curid=6115483", "title": "Acquedotto della Br\u00e9venne", "text": "L'acquedotto della Br\u00e9venne (in francese: \"aqueduc de la Br\u00e9venne\") era uno degli antichi acquedotti a servizio della colonia romana di \"Lugdunum\" (odierna Lione).\nFu il terzo acquedotto ad essere realizzato in questa citt\u00e0. Misurava 70\u00a0km di lunghezza e terminava nel quartiere di Fourvi\u00e8re, nell'attuale V arrondissement. Deve il suo nome al fiume dal quale le acque erano captate, la Br\u00e9venne.\nStoria.\nL'acquedotto della Br\u00e9venne fu costruito sotto il principato di Claudio.\nPercorso.\nIl primo punto di captazione dell'acquedotto \u00e8 situato ad una quota molto elevata (circa 600\u00a0m s.l.m.), nel comune di Aveize. L'acquedotto \u00e8 quindi situato sul lato posteriore dei monts du Lyonnais, que deve perci\u00f2 aggirare sul lato nord per raggiungere la valle della Saona, dove si trova Lione.\nSoluzioni tecniche adottate.\nSifoni.\nLe valli erano attraversate su ponti, in cui la condotta era chiusa e l'acqua scorreva in pressione. La parte terminale della conduttura sul ponte era per\u00f2 in salita, in modo da recuperare parte dell'energia potenziale e da sfiatare l'eventuale aria che poteva accumularsi nelle condutture, danneggiandole.\nCadute.\nLa pendenza media ideale dell'acquedotto doveva essere collocata attorno a 1,5\u00a0mm/m, cio\u00e8 l'1,5\u2030.\nCon pendenze superiori la velocit\u00e0 dell'acqua rischiava di superare 1\u00a0m/s, esercitando cos\u00ec un'azione erosiva sulle pareti della condotta.\nL'acquedotto della Br\u00e9venne partiva da un'altitudine molto elevata e la sua pendenza media era il 5\u2030.\nPer i costruttori era quindi indispensabile ridurre questa pendenza. Pertanto scelsero di costruire brevi tratti orizzontali o con pendenza modesta separati da cadute verticali ottenute con pozzi.\nQueste cadute misuravano in altezza circa 2,3-2,5\u00a0m. Spesso, le numerose cadute formavano una sorta di scalinata idraulica, come ad esempio accadeva a Chevinay, dove l'acqua scendeva di 87\u00a0m in soli 300\u00a0m di lunghezza.\nPortata.\nCamille Germain de Montauzan valut\u00f2 che il suo apporto fosse stato il pi\u00f9 importante dei quattro acquedotti che alimentavano \"Lugdunum\", con una stima della portata pari a circa 28000\u00a0m3/giorno, cio\u00e8 324\u00a0L/s, valore tuttora considerato come la portata teorica dell'acquedotto.\nTuttavia, Jean Burdy, stando su valori pi\u00f9 conservativi, ipotizza che la portata massima dell'opera fosse di 10000\u00a0m3/giorno (115\u00a0L/s)."}
{"id": "6115484", "revid": "922800", "url": "https://it.wikipedia.org/wiki?curid=6115484", "title": "Viktor Mihajlovi\u010d Kolotov", "text": ""}
{"id": "6115486", "revid": "922800", "url": "https://it.wikipedia.org/wiki?curid=6115486", "title": "Vladimir Grigorevi\u010d Veremeev", "text": ""}
{"id": "6115487", "revid": "922800", "url": "https://it.wikipedia.org/wiki?curid=6115487", "title": "Vladimir Ivanovi\u010d Oni\u0161enko", "text": ""}
{"id": "6115488", "revid": "834", "url": "https://it.wikipedia.org/wiki?curid=6115488", "title": "White Shark", "text": ""}
{"id": "6115490", "revid": "1305772", "url": "https://it.wikipedia.org/wiki?curid=6115490", "title": "Wagamama high spec", "text": ", anche nota come , \u00e8 una visual novel giapponese per adulti sviluppata da Madosoft e pubblicata per Microsoft Windows il 28 aprile 2016. Un adattamento anime, prodotto da AXsiZ, \u00e8 stato trasmesso in Giappone tra l'11 aprile e il 27 giugno 2016.\nModalit\u00e0 di gioco.\nIl videogioco \u00e8 una visual novel romantica, in cui il giocatore dovr\u00e0 assumere il ruolo di K\u014dki Narumi trascorrendo la maggior parte del gameplay a leggere la storia e i dialoghi. Il testo \u00e8 accompagnato dagli sprite dei personaggi, che posti sulle immagini di sfondo, rappresentano le persone a cui K\u014dki rivolge la parola. Il gioco, in alcune parti della storia, offre anche alcune immagini in CG, che sostituiscono le immagini di sfondo e gli sprite, e talvolta raffigurano il protagonista mentre ha rapporti sessuali con le eroine.\nLa trama non \u00e8 lineare, bens\u00ec esistono quattro linee narrative, ognuna delle quali pu\u00f2 essere sperimentata dal giocatore in compagnia di un'eroina diversa. Nel corso del gameplay ci sono momenti in cui, infatti, lo scorrimento del testo si ferma e vengono offerte varie opzioni, alcune delle quali possono far terminare il gioco prematuramente. Per scoprire il contenuto di tutte le linee narrative, \u00e8 necessario rigiocare la storia pi\u00f9 volte, provando tutte le combinazioni di scelte possibili.\nSviluppo e distribuzione.\n\"Wagamama high spec\" \u00e8 il terzo gioco sviluppato da Madosoft dopo \"Namaiki delation\" e \"Yakimochi stream\". La sceneggiatura \u00e8 stata scritta da Mojasubii, Ry\u016bsuke Mutsu, Nissy, Coyote Hayama e Hato, mentre il character design \u00e8 stato progettato da Tsumire Utsunomiya con le illustrazioni super deformed di Nanateru. La sigla del gioco, \"Miracle Heart!!\", \u00e8 stata composta da Y\u016bya Sait\u014d e interpretata da Haruna \u014cshima.\nUna versione di prova gratuita \u00e8 stata resa disponibile il 25 dicembre 2015, mentre un prologo \u00e8 stato pubblicato il 4 febbraio 2016. Il gioco completo \u00e8 stato messo in vendita ufficialmente il 28 aprile 2016, e in America del Nord \u00e8 prevista una pubblicazione in inglese a cura di Sekai Project.\nAnime.\nL'adattamento anime \u00e8 stato annunciato da Madosoft al Comiket 88 il 12 agosto 2015. La serie televisiva, diretta da Satoshi Shimizu presso lo studio AXsiZ, \u00e8 andata in onda dall'11 aprile al 27 giugno 2016. La sigla di chiusura \u00e8 di Haruna \u014cshima. In Italia e in altre parti del mondo gli episodi sono stati trasmessi in streaming, in contemporanea col Giappone, da Crunchyroll."}
{"id": "6115500", "revid": "436907", "url": "https://it.wikipedia.org/wiki?curid=6115500", "title": "Daydreaming (Massive Attack)", "text": "Daydreaming \u00e8 un singolo del gruppo musicale britannico Massive Attack, pubblicato il 15 ottobre 1990 come primo estratto dal primo album in studio \"Blue Lines\".\nIl brano ha visto la partecipazione vocale della cantante Shara Nelson.\nTracce.\nTesti e musiche di Robert Del Naja, Grant Marshall, Andrew Vowles, Adrian Thaws e Wally Badarou, eccetto dove indicato."}
{"id": "6115501", "revid": "729019", "url": "https://it.wikipedia.org/wiki?curid=6115501", "title": "XHUAN-FM", "text": "XHUAN-FM \u00e8 una stazione radio operante in Messico con sede nella citt\u00e0 di Tijuana, nello Stato della Bassa California. Di propriet\u00e0 dell'Instituto Mexicano de la Radio, XHUAN-FM trasmette sulla frequenza 102,5 FM programmi sia a contenuto musicale che informativo e di approfondimento sotto il nome di \"Fusi\u00f3n 102.5\".\nStoria.\nXHUAN fu creata nell'estate del 1986, con una programmazione che si divideva tra le telecronache degli incontri del campionato mondiale di calcio 1986 e programmi musicali. Fu lanciata ufficialmente il 1 agosto 1986 ed alla cerimonia di inaugurazione tenutasi il 27 gennaio 1987 presenzi\u00f2 anche il presidente Miguel de la Madrid. Quello stesso anno, la stazione lasci\u00f2 il proprio radiogiornale \"Enlace FM\".\nNel 1990 la programmazione vide un aumento delle trasmissioni dedicate alla ranchera mantenendo comunque alcuni dei vecchi programmi ed il radiogiornale; questo format fu per\u00f2 abbandonato due anni dopo con il ritorno alla trasmissione, sotto il nome di \"Est\u00e9reo Frontera\", di programmi che spaziavano tra diversi generi musicali. A met\u00e0 degli anni '90, il radiogiornale fu abbandonato e la programmazione vir\u00f2 verso la musica grupera per poi tornare, nel 2002 al precedente mix di generi musicali. La programmazione attuale di Fusi\u00f3n \u00e8 stata introdotta nel 2006 e comprende principalmente programmi di musica jazz unitamente a trasmissioni di informazione e di utilit\u00e0 sociale.XHUAN trasmette in HD Radio."}
{"id": "6115520", "revid": "436907", "url": "https://it.wikipedia.org/wiki?curid=6115520", "title": "Safe from Harm (Massive Attack)", "text": "Safe from Harm \u00e8 un singolo del gruppo musicale britannico Massive Attack, pubblicato il 27 maggio 1991 come terzo estratto dal primo album in studio \"Blue Lines\".\nTracce.\nTesti e musiche di Grant Marshall, Andrew Vowles, Robert Del Naja, Shara Nelson e William Cobham"}
{"id": "6115529", "revid": "484362", "url": "https://it.wikipedia.org/wiki?curid=6115529", "title": "Ordine vittoriano", "text": ""}
{"id": "6115531", "revid": "1005847", "url": "https://it.wikipedia.org/wiki?curid=6115531", "title": "Domenico Latanza", "text": "Biografia.\nLaureato in scienze economiche e commerciali, funzionario pubblico. Durante la seconda guerra mondiale era funzionario dell'Africa Orientale Italiana, nel Tacazz\u00e8.\nFu il primo segretario provinciale della Democrazia Cristiana di Taranto, e nel referendum del 2 giugno 1946 fu a favore della monarchia, contro le indicazioni nazionali del partito \nFu eletto nel 1948 deputato alla Camera nelle file della Democrazia Cristiana nella circoscrizione di Lecce, e rimane all'interno del gruppo fino al 3 luglio 1951, per poi aderire al Movimento Sociale Italiano, passando al Gruppo misto\nCon il MSI nel 1953 \u00e8 rieletto alla Camera .Nel 1958 primo dei non eletti . Amministratore dell'Acea, diviene anche Consigliere comunale di Taranto.\nNel 1963 si candida al Senato sempre per il MSI e viene eletto. Viene riconfermato per altre due legislature, nel 1968 e nel 1972, fino al 1976.\nFu per molti anni amministratore del partito."}
{"id": "6115533", "revid": "484362", "url": "https://it.wikipedia.org/wiki?curid=6115533", "title": "Wight", "text": ""}
{"id": "6115535", "revid": "436907", "url": "https://it.wikipedia.org/wiki?curid=6115535", "title": "The Spoils (Massive Attack)", "text": "The Spoils \u00e8 un singolo del gruppo musicale britannico Massive Attack, pubblicato il 29 luglio 2016.\nDescrizione.\nIl brano \u00e8 una collaborazione con la cantautrice Hope Sandoval, membro dei Mazzy Star. Nel singolo appare inoltre la b-side \"Come Near Me\", inciso con la partecipazione di Ghostpoet e accompagnato da un video musicale diretto da Ed Morris.\nVideo musicale.\nIl videoclip, diretto dal regista australiano John Hillcoat, \u00e8 stato pubblicato il 9 agosto 2016 attraverso il canale YouTube del gruppo e ha visto la partecipazione dell'attrice Cate Blanchett."}
{"id": "6115536", "revid": "1494169", "url": "https://it.wikipedia.org/wiki?curid=6115536", "title": "The Spoils", "text": ""}
{"id": "6115538", "revid": "298055", "url": "https://it.wikipedia.org/wiki?curid=6115538", "title": "Quinn James", "text": ""}
{"id": "6115540", "revid": "663330", "url": "https://it.wikipedia.org/wiki?curid=6115540", "title": "Valarie Pettiford", "text": "Ha recitato in numerosi musical, tra cui \"A Broadway Musical\" (Broadway, 1978), \"Dancin\"' (Tour, 1979), \"Grind\" (Broadway, 1985), \"Big Deal\" (Broadway, 1985), \"Weird Romance\" (Off Broadway, 1992), \"Show Boat\" (Toronto, 1993; tour, 1995), \"Fosse\" (Broadway, 1998), \"Chicago\" (Broadway, 2002), \"Gli uomini preferiscono le bionde\" (New York, 2002), \"The Wild Party\" (Los Angeles, 2005), \"The Wiz\" (New Jersey, 2006) e \"Guys and Dolls\" (Los Angeles, 2009).\nPer la sua performance in \"Fosse\" \u00e8 stata candidata al Tony Award alla miglior attrice non protagonista in un musical."}
{"id": "6115554", "revid": "1543377", "url": "https://it.wikipedia.org/wiki?curid=6115554", "title": "Qualificazioni al campionato mondiale di calcio 2018 - CAF - terzo round - girone A", "text": "Risultati.\nNota: la ha giocato le sue partite casalinghe in Algeria e in Tunisia a causa della guerra civile libica."}
{"id": "6115586", "revid": "907190", "url": "https://it.wikipedia.org/wiki?curid=6115586", "title": "Museo della frutta di Torino", "text": "Il Museo della Frutta \"Francesco Garnier Valletti\" di Torino \u00e8 stato inaugurato il 12 febbraio 2007. Presenta una collezione di oltre mille frutti artificiali \u00ab\"frutti artificiali plastici\u00bb\" modellati da Francesco Garnier Valletti (Giaveno, 1808 - Torino, 1889) nella seconda met\u00e0 dell'Ottocento e il patrimonio storico-scientifico della Regia Stazione Chimica Agraria, costituita nel 1871 e divenuta nel 1967 Sezione operativa di Torino dell'Istituto Sperimentale per la Nutrizione delle Piante (ISNP).\nLe collezioni esposte sono, dunque, di propriet\u00e0 della Sezione operativa di Torino dell'ex Istituto Sperimentale per la Nutrizione delle Piante (ora C.R.E.A.- Consiglio per la ricerca in agricoltura e l\u2019analisi dell\u2019economia agraria) cedute in comodato alla Citt\u00e0 a partire dal 2000 e oggetto di successivi rinnovi.\nLa Storia.\nNel 2001 lo spostamento di sede della Sezione - che dal 1895 si trovava in via Ormea 47 in una palazzina appositamente edificata dal Comune di Torino - ha imposto la ricerca di un'adeguata collocazione non solo alla collezione di frutti artificiali, ma anche alla biblioteca, all'archivio, ai laboratori e agli altri beni storici, preziosa testimonianza di pi\u00f9 di un secolo di ricerca applicata all'agricoltura. Grazie alla collaborazione tra l'Istituto, la Citt\u00e0 di Torino e l'Universit\u00e0 (e con il prezioso e fondamentale contributo degli Enti di Tutela del territorio) \u00e8 stata trovata una sede non lontana nel Palazzo degli Istituti Anatomici , in un'ala di via Giuria 15 lasciata libera dalla Facolt\u00e0 di Agraria, rendendo cos\u00ec accessibile un patrimonio storico-scientifico particolarmente prezioso e poco conosciuto.\nLa collezione e il percorso espositivo.\nIl percorso espositivo si apre con uno spazio dedicato al quartiere San Salvario, luogo d'elezione della ricerca botanica e agronomica torinese dagli inizi del XVIII secolo alla prima met\u00e0 del Novecento. Nel 1729 , presso il Castello del Valentino, viene creato l'Orto Botanico. Un secolo dopo, nel 1822, in prossimit\u00e0 della chiesa e convento di San Solutore, si stabiliscono i vivai della famiglia savoiarda Burdin, originari di Chamb\u00e9ry, il cui scopo commerciale si salda motivatamente con lo sviluppo della ricerca e di cui il \"Museo pomologico,\" nato nel 1853 dall'incontro tra Auguste Burdin e Francesco Garnier Valletti, non sar\u00e0 che una delle molteplici manifestazioni. Da met\u00e0 Ottocento, tra la strada ferrata per Genova e il Po, nasce il Parco del Valentino nel quale si organizzano le grandi Esposizioni Nazionali. Negli anni Ottanta, nella zona pi\u00f9 esterna dell'abitato, si insediano le nuove Facolt\u00e0 scientifiche. Negli stessi anni nei loro pressi si stabiliscono, appunto, la Regia Stazione di Chimica Agraria, gli orti sperimentali dell'Accademia di Agricoltura (1886) e le serre municipali (1870)."}
{"id": "6115590", "revid": "83723838", "url": "https://it.wikipedia.org/wiki?curid=6115590", "title": "Nivea (ciclismo)", "text": ""}
{"id": "6115598", "revid": "767487", "url": "https://it.wikipedia.org/wiki?curid=6115598", "title": "Salvatore Rindone", "text": "Biografia.\n\u00c8 stato eletto al Senato, subentrato in sostituzione di Antonino Piscitello nella VII Legislatura e alla Camera dei deputati per due legislature (VIII e IX)."}
{"id": "6115604", "revid": "125181701", "url": "https://it.wikipedia.org/wiki?curid=6115604", "title": "Paradise Circus", "text": "Paradise Circus \u00e8 un singolo promozionale del gruppo musicale trip hop britannico Massive Attack, pubblicato nel 2010.\nDescrizione.\n\"Paradise Circus\" \u00e8 stato inciso in collaborazione con Hope Sandoval, cantautrice e membro dei Mazzy Star.\nGrant Marshall ha composto questo brano quando lavorava con i Robot Club, separatamente da Robert Del Naja. Marshall in questo progetto compose anche quella che sarebbe diventata \"Saturday Come Slow. \"\nIl successo del brano ha spinto la BBC a chiedere i permessi per poterlo utilizzare come sigla per la serie televisiva \"Luther\". \"Paradise Circus\" pu\u00f2 essere ascoltato anche in \"Gossip Girl\", \"Misfits\" (stagione 2, episodio 4), \"Revenge\" (stagione 2, episodio 6), Quantico (stagione 1, episodio 1) e \"True Blood\" (stagione 3, episodio 4), oltre allo spot \"Dominoes\" del 2011 per la Citro\u00ebn C5.\nLa versione estesa dell'album \"Heligoland\" contiene anche una versione del brano remixata da Gui Boratto. Inoltre il singolo del 2011 \"Four Walls\" possiede come lato B una versione di \"Paradise Circus\" remixata dal musicista britannico Burial.\nVideo musicale.\nIl videoclip del brano \u00e8 uno dei mini-film promozionali pubblicati per l'album \"Heligoland\". Il video mostra un'ormai anziana Georgina Spelvin che descrive il rapporto sessuale orientato alla ripresa cinematografica, ponendo enfasi sulla sua eccitazione erotica dovuta alla telecamera. Il video contiene scene sessualmente esplicite."}
{"id": "6115607", "revid": "1516566", "url": "https://it.wikipedia.org/wiki?curid=6115607", "title": "\u0110ura Jak\u0161i\u0107", "text": "Biografia.\nDurante la sua carriera, Jak\u0161i\u0107 rivolse le sue attenzioni soprattutto a due attivit\u00e0: la pittura e la letteratura.\nDa giovane si avvicin\u00f2 all'arte ed abbandon\u00f2 gli studi commerciali per frequentare dapprima corsi di pittura in Ungheria ed in Romania, e successivamente per dedicarsi come professionista a questa arte, diventando uno dei pi\u00f9 importanti rappresentanti del periodo pittorico romantico.\nNel 1848 si iscrisse all' Accademia delle Arti a Budapest e si perfezion\u00f2 a Belgrado, a Vienna ed a Monaco di Baviera dove, per un breve periodo, altern\u00f2 il mestiere di insegnante di disegno alla vita da bohemien ed all'attivit\u00e0 pittorica.\nI prodotti della sua maestria artistica si trovano presso i luoghi di culto o in collezioni private.\nCome letterato, Jak\u0161i\u0107 scrisse prevalentemente poesie (circa centocinquanta), racconti (quaranta) e drammi (tre).\nLe sue liriche si caratterizzarono per i contenuti tendenti al pessimismo, a tematiche sociali e patriottiche, all'esaltazione della libert\u00e0 politica e della ribellione alle tradizioni, alla descrizione della natura.\nIl pessimismo di Jak\u0161i\u0107 fu motivato sia dalle sue condizioni sociali e relazionali problematiche, sia dallo scarso entusiasmo che provava nei confronti del mondo circostante e della situazione politica serba.\nTra i suoi modelli di riferimento letterario si possono citare George Gordon Byron e Jovan Jovanovi\u0107 Zmaj, ed il suo stile si dimostr\u00f2 vicino al Romanticismo, seppur non privo di caratteri realistici e naturalistici.\nLa sua opera poetica pi\u00f9 significativa risult\u00f2 \"Prve \u017ertve\" (\"Le prime vittime\"), ispirata alle memorie del religioso Matej Nenadovi\u0107.\nI suoi racconti pi\u00f9 apprezzati furono \"Pripovetke\" (\"Novelle\", 1876), imperniato su tematiche sociali e scritto con stile realistico, \"Komadi\u010d svajcarskog sira\" (\"Un pezzetto di formaggio svizzero\"), \"Pismo pokojnoj cenzuri...\" (\"Una lettera alla defunta censura...\") e \"Ci\u010da Tima\" (\"Zio Tima\"), impreziositi da elementi satirici e umoristici. Tutti i suoi racconti evidenziarono una profonda ed arguta indagine psicologica dell'uomo, della societ\u00e0 e dell'evoluzione storica.\nInfine sono da ricordare i drammi \"Seoba Srbalja\" (\"La migrazione dei serbi\", 1863), \"Jelisaveta kneginja cronogorska\" (\"Jelisaveta principessa di Montenegro\", 1868) e \"Stanoje Glava\u0161\" (1878), basati su argomenti storici slavi e balcanici.\nOpere (pittura).\nLe seguenti opere sono conservate al Museo nazionale di Serbia a Belgrado:"}
{"id": "6115610", "revid": "812894", "url": "https://it.wikipedia.org/wiki?curid=6115610", "title": "The Last Door", "text": "The Last Door \u00e8 un'avventura grafica punta e clicca horror a episodi prodotta e pubblicata dallo studio indipendente spagnolo The Game Kitchen per Android, iOS, Microsoft Windows, Mac OS e Linux. Sino a gennaio 2016 sono stati rilasciati otto episodi, raccolti in due stagioni. Una Collector's Edition, con contenuti aggiuntivi, della prima stagione \u00e8 stata pubblicata nel maggio 2014 da Phoenix Online Publishing. Il 26 ottobre 2015 \u00e8 stato pubblicato \"The Last Door Season 2: Collector's Edition.\"\nAmbientazione.\nLa trama ruota attorno a quattro amici d'infanzia, di cui il giocatore controlla Jeremiah Devitt, che tentano di esplorare un territorio paranormale conosciuto come \"Il Velo\". La storia prende piede nel 1891, molto dopo la separazione dei quattro, quando Devitt viene spinto dalle ultime volont\u00e0 del suo amico Anthony Beechworth ad investigare le forze sovrannaturali che ora minacciano il gruppo.\nLe atmosfere del gioco, dalle ambientazioni lugubri e decadenti, si ispirano al lavoro di autori come Edgar Allan Poe e H. P. Lovecraft, con tutte le citazioni del caso. Viene inoltre citata la rivista Weird Tales.\nCirca la precisa ambientazione cronologica gli autori affermano:\nNon mancano comunque citazioni ad autori contemporanei, come David Lynch, o ad opere come \"Maniac Mansion\", \"\", \"The Wicker Man\", \"Mulholland Drive\", \"I segreti di Twin Peaks\", \"Invito a Cena con Delitto\".\nSviluppo.\nThe Last Door \u00e8 stato prodotto tramite crowdfunding su Kickstarter nel dicembre 2012, e il primo episodio \u00e8 stato rilasciato nel marzo 2013, seguito da altri tre episodi. Ciascuno dei nuovi episodi \u00e8 stato sbloccato a seguito di una donazione in denaro, secondo un efficace modello finanziario che ha permesso lo sviluppo dell'intera serie.\nInoltre The Game Kitchen ha lasciato che la community avesse un ruolo rilevante nello sviluppo degli episodi, aiutando il team a ricercare bugs e suggerendo eventuali migliorie.\nIl gioco \u00e8 stato sviluppato ad episodi dal 2013 al 2016. Sul finire del 2015 \u00e8 stato annunciato che la serie sarebbe finita con il finale della Seconda Stagione, poich\u00e9 il gioco non garantiva abbastanza introiti per The Game Kitchen, e gli sviluppatori preferivano dedicarsi ad altri progetti. Il finale della serie \u00e8 stato rilasciato nel gennaio 2016. Gli sviluppatori hanno comunque precisato che il finale non \u00e8 da intendersi necessariamente come la fine della saga, poich\u00e9 il progetto potrebbe eventualmente essere riaperto in futuro.\nLa colonna sonora di tutti gli episodi \u00e8 stata composta e arrangiata da Carlos Viola.\nModalit\u00e0 di gioco.\nIl gioco \u00e8 un'avventura grafica punta e clicca dalla grafica 8-bit. Il giocatore controlla un personaggio facendolo muovere fra diverse schermate, con la possibilit\u00e0 di raccogliere ed utilizzare oggetti, generalmente con un unico utilizzo specifico, e risolvere puzzle per poter progredire nella storia.\nGli episodi iniziano con diverse aree della mappa inaccessibili, che possono essere sbloccate tramite l'utilizzo di chiavi o tramite l'uso degli oggetti, che possono anche essere combinati fra loo per crearne di nuovi. Ogni capitolo presenta un'ambientazione diversa.\nNei primi tre episodi della Seconda Stagione \u00e8 stato introdotto un mondo pi\u00f9 ampio in cui \u00e8 possibile spostarsi veloce mentre fra le aree della mappa.\nCritica.\nIl gioco ha ricevuto recensioni positive dalla critica e dai fan del genere, \u00e8 stato definito \"Semplice ma d'effetto\", \"una grande esperienza narrativa da brivido\".\nI puzzle sono stati descritti come \"generalmente semplici\", e lo stile grafico come \"ottimo per dare al gioco la giusta atmosfera\". La trama \"garantisce momenti da pelle d'oca\" ma \u00e8 stata considerata incompiuta da alcune recensioni."}
{"id": "6115613", "revid": "1371684", "url": "https://it.wikipedia.org/wiki?curid=6115613", "title": "Supercoppa svizzera 2015 (pallavolo maschile)", "text": "La Supercoppa svizzera 2015 si \u00e8 svolta il 6 settembre 2015: al torneo hanno partecipato due squadre di club svizzere e la vittoria finale \u00e8 andata per la terza volta al Lausanne Universit\u00e9 Club.\nRegolamento.\nLe squadre hanno disputato una gara unica."}
{"id": "6115616", "revid": "184755", "url": "https://it.wikipedia.org/wiki?curid=6115616", "title": "Giuseppe Catani Chiti", "text": "Biografia.\nNacque a Prato nel 1866. Studi\u00f2 all'Accademia Senese di Belle Arti, discepolo di Alessandro Franchi e di Luigi Mussini. \nTratt\u00f2 esclusivamente l'arte sacra e fu tra i principali artisti a rappresentare la corrente dei Preraffaelliti.\nNel 1885 vinse il concorso triennale con I funerali di Santo Stefano. Si dedic\u00f2 alla pittura di soggetto devozionale secondo stilemi neogotici, spesso risaltata dai fondi oro.\nNel 1896 esegu\u00ec il trittico con l\u2019Immacolata Concezione fra i Santi Giuseppe, Anna, Elisabetta e Paolo Apostolo per il Battistero di San Giovanni e nel 1898 vinse il concorso nazionale di Torino con una Sacra Famiglia (premiata a Roma nel 1904).\nCollabor\u00f2 con i suoi maestri nella decorazione di edifici di culto (cappella del Seminario al Chiappeto a San Martino d'Albaro, Genova, 1901-1904).\nA Prato realizzo nel 1904 per la Chiesa di San Francesco la particolarissima pala con la \"Gloria di San Giuseppe\" e la pala con \"Santa Teresa d'Avila in adorazione\".\nTrasferitosi a Firenze, l'artista intensific\u00f2 la produzione di dipinti in stile e con l\u2019aiuto dei nove figli condusse un atelier attivo sia nel restauro sia nell'esecuzione di interventi decorativi. \nLa sua abilit\u00e0 nel dipingere alla maniera dei primitivi fece s\u00ec che talvolta i suoi quadri fossero acquistati per autentici come nel caso dell\u2019Annunciazione (Nelson Gallery, a Kansas City, Missouri), gi\u00e0 attribuita al Pesellino.\nMolto apprezzato all\u2019estero, ricevette molte commissioni importanti in Germania, Inghilterra, India, Messico e Stati Uniti. \nA Roma, su richiesta di Papa Benedetto XV, lavor\u00f2 per la Chiesa del Sacro Cuore del Suffragio.\nSi \u00e8 dedicato pure alla scultura, alle vetrate, alla miniatura, nella quale \u00e8 eccellentissimo. Partecip\u00f2 due volte ad esposizioni nel 1898 e nel 1904 con la Sacra Famiglia, nella quale volle esprimere e additare con la sua arte il bisogno supremo di quella disciplina. Il quadro trov\u00f2 allora duri contrasti, ma fu in entrambe le esposizioni premiato con medaglia d\u2019oro dal Papa. \nMor\u00ec a Firenze il 25 febbraio 1945."}
{"id": "6115619", "revid": "112665099", "url": "https://it.wikipedia.org/wiki?curid=6115619", "title": "Lidia Franchetti", "text": "Biografia.\nLidia Franchetti, o Lidija Aleksandrovna Trenina Franketti, \u00e8 stata una scultrice, pittrice, ceramista e scenografa cosmopolita.\nPoche notizie si hanno della sua infanzia e della sua prima educazione artistica. A 19 anni insegna in un istituto tecnico artistico nella citt\u00e0 di Ni\u017enij Novgorod (1919-1921) .. Dal 1926 al 1928 studia a Mosca all'istituto superiore di tecniche artistiche \nNegli anni venti si sposa con Vladimir Feliksovi\u010d Franketti. Nel 1932, espulsa dalla Russia, si trasferisce con il marito a Parigi dove proseguir\u00e0 gli studi sotto la guida di Charles Despiau ed entrer\u00e0 in contatto con gli artisti italiani ivi residenti. I contatti con l'Italia si intensificheranno progressivamente fino al trasferimento a Roma nel 1934 dove aprir\u00e0 con il marito una scuola d'arte presso la nota Villa Strohl Fern .\nDal 1940 al 1950 ha insegnato presso l'Accademia delle Belle Arti di Roma.\nA Milano collabor\u00f2 con il Teatro Odeon come scenografa e costumista. Nel 1941 fu autrice delle scene e dei costumi de: \"Il cadavere vivente\" di L. N. Tolstoj, diretto da Tatiana Pavlova."}
{"id": "6115623", "revid": "110157", "url": "https://it.wikipedia.org/wiki?curid=6115623", "title": "Museo dei Nibelunghi", "text": "Il Museo dei Nibelunghi (in tedesco \"Nibelungenmuseum\") \u00e8 un museo della citt\u00e0 di Worms, in Germania, dedicato alla saga dei Nibelunghi.\nCompletato nel 2001, il museo \u00e8 stato realizzato all'interno di una parte dell'antica cinta muraria di Worms, comprese due torri difensive del XII secolo. La mostra si compone di una documentazione prevalentemente audiovisiva (percorso breve di 1,5 ore e lungo di 3 ore) esaminando le fonti, la genesi e lo sviluppo de \"La canzone dei Nibelunghi\" con la voce narrante di un attore nelle vesti dell'autore (ad oggi ancora ignoto). La seconda parte dell'esibizione prevede una lettura del testo poetico seguita da un commento e un'analisi del testo. Il museo viene utilizzato anche per eventi culturali, convegni e simposi."}
{"id": "6115626", "revid": "101394383", "url": "https://it.wikipedia.org/wiki?curid=6115626", "title": "Moscow Swans", "text": "I Moscow Swans ( \u041b\u0435\u0431\u0435\u0434\u0438) sono stati una squadra di football americano di Mosca, in Russia; fondati alla fine degli anni '80 del XX secolo, sono arrivati secondi nell'unica edizione del campionato sovietico e hanno partecipato alla European Football League 1991."}
{"id": "6115627", "revid": "110157", "url": "https://it.wikipedia.org/wiki?curid=6115627", "title": "ZNS-1", "text": "ZNS-1 \u00e8 una stazione radio operante nelle Bahamas con sede a Nassau. Di propriet\u00e0 della statale Broadcasting Corporation of The Bahamas, la stazione trasmette sulla frequenza AM 1540\u00a0kHz e sulla frequenza FM 104,5\u00a0MHz programmi di informazione ed approfondimento sotto il nome di \"Radio Bahamas\" ed \u00e8 la pi\u00f9 vecchia del paese. La trasmissione in AM \u00e8 posta all'interno della \"Class A\" secondo il NARBA (North American Regional Broadcasting Agreement) ed il suo segnale notturno pu\u00f2 essere ricevuto in tutte le Bahamas, nella maggior parte di Cuba e nella Florida sudorientale."}
{"id": "6115660", "revid": "767487", "url": "https://it.wikipedia.org/wiki?curid=6115660", "title": "Alfredo Giovanardi", "text": ""}
{"id": "6115662", "revid": "1451528", "url": "https://it.wikipedia.org/wiki?curid=6115662", "title": "Scania Serie R", "text": "Lo Scania Serie R \u00e8 un autocarro e trattore stradale prodotto da Scania a partire dal 2004 per sostituire lo Scania Serie 4. Esso appartiene alla categoria degli autocarri con masse totali da 18 a 44 t.\nIl contesto.\nLa gamma Serie R, nel corso degli anni, \u00e8 stata prodotta in tre versioni:\nScania Serie R (2004-2010).\nL'introduzione di questo modello, ha comportato una riduzione del peso pari a rispetto alla versione precedente; ci\u00f2 fu possibile in quanto vennero aggiornate le sospensioni posteriori, il telaio, i supporti della cabina, il volante e l\u2019impianto pneumatico. Inoltre, venne migliorata l'aerodinamica al fine di dimuire i consumi e furono implementti i sistemi elettronici d'ausilio al motore. La gamma dei motori Euro III venne rivisitata con la sostituzione del V8 da 480 CV con un motore da 500 CV oltre a ci\u00f2, venne aggiunta una nuova versione Euro IV del 12 litri da 420 CV. Nel 2004, lo Scania Serie R \u00e8 stato votato Truck of the Year 2005.\nScania Serie R (2010-2016).\nIl modello ha subito un restyling a livello aerodinamico e all'interno della cabina con un nuovo cruscotto, vani porta oggetti e letto. In aggiunta, la calandra \u00e8 stata rinnovata ed insieme all'aggiornamento dei motori \u00e8 stato implementato un nuovo cambio automatico. Nel 2009, lo Scania Serie R \u00e8 stato votato Truck of the Year 2010.\nScania Serie R (2016-presente).\nLa gamma della Serie R \u00e8 stata completamente riprogettata in collaborazione con Porsche Engineering seguendo cinque principi: comfort del conducente, risparmio di carburante, ottimizzazione degli spazi interni, sicurezza e massima affidabilit\u00e0. Per quanto riguarda il telaio, esso \u00e8 stato rinforzato allo scopo di ottenere i migliori risultati nei crash test; oltre a ci\u00f2, sono stati implementati gli airbag, i sistemi di sicurezza attiva e l'uscita d'emergenza nel tettuccio apribile. I motori sono stati risviluppati con una nuova gestione della temperatura del motore, oltre a degli affinamenti apportati agli iniettori e alla camera di combustione. Attraverso la nuova generazione di Scania Serie R, \u00e8 stata introdotta la nuova versione Serie S; dedicata al lungo raggio. Essa, presenta la medesima cabina della Serie R, tuttavia, a seguito dell'introduzione del terzo gradino, il tunnel del motore \u00e8 scomparso ed il pavimento \u00e8 divenuto piatto. Nel 2016, la famiglia dello Scania Serie R \u00e8 stato votato Truck of the Year 2017.\nMotorizzazioni.\nLa gamma Serie R presenta le seguenti motorizzazioni:"}
{"id": "6115670", "revid": "380654", "url": "https://it.wikipedia.org/wiki?curid=6115670", "title": "La marcia di Radetzky (miniserie televisiva)", "text": "La marcia di Radetzky (\"Radetzkymarsch\") \u00e8 una miniserie televisiva in tre puntate del 1994 diretta da Louis Gardel e Axel Corti e tratta dal libro \"La marcia di Radetzky\" scritto da Joseph Roth nel 1932. Tra gli interpreti figurano Max von Sydow, Charlotte Rampling, Claude Rich ed Elena Sofia Ricci.\nSi tratta di un dramma storico dove viene narrata, attraverso la storia del Luogotenente von Trotta, la disgregazione dell'Impero austro-ungarico nei decenni precedenti al 1914.\nTrama.\n1859: Durante la battaglia di Solferino, il sottotenente Josef von Trotta della fanteria slovena, viene ferito mentre salva la vita del giovane Imperatore Francesco Giuseppe I d'Austria. L'Imperatore lo ringrazia elevando la sua condizione sociale ad un livello superiore, senza per\u00f2 tener conto del suo retaggio familiare cos\u00ec da alienargli completamente il suo precedente ambiente: Josef viene promosso al grado di capitano, e diviene membro della nobilt\u00e0 con il titolo di Barone. Anni dopo, egli scopre accidentalmente una descrizione della battaglia che cambi\u00f2 la sua vita in un libro del figlio Franz. Furioso e disgustato dal tono enfatico, eccessivamente patriottico e sentimentale con il quale nel testo \u00e8 raccontato l'episodio del salvataggio dell'Imperatore da parte dell\"'eroe di Solferino\", egli presenta una protesta ufficiale alla corte imperiale.\nDurante l'udienza, l'Imperatore, mostrando un certo grado di rassegnazione, cerca di convincere von Trotta che la mitizzazione e glorificazione dell'episodio ha la sua ragion d'essere per il bene della patria e dell'impero. Josef, tuttavia, scopre l'ipocrisia che regge la corona e perde tutta la fiducia che riponeva nell'Imperatore. Amareggiato, abbandona l'esercito e si ritira nella sua tenuta di campagna in Boemia. Coerentemente con le sue azioni, proibisce al figlio di intraprendere la carriera militare. Quest'ultimo, nella sua carica di prefetto di provincia, \u00e8 diventato un ligio servitore dello Stato che non si sognerebbe mai di chiedersi il perch\u00e9 dell'esistenza della monarchia. Per reazione all'imposizione paterna, Franz costringe il suo stesso figlio (Karl-Josef) a intraprendere la carriera di ufficiale contro la sua volont\u00e0. Per\u00f2, il debole e sensibile Karl-Josef von Trotta non ha alcuna traccia della forza e della caparbiet\u00e0 di suo nonno. Carriera e status sociale sono concetti vuoti e privi di senso per lui.\nQuando la sua bella amante Catherine, moglie del sergente Slama, muore dando alla luce un bambino che potrebbe essere il suo, e il suo pi\u00f9 caro amico, il medico del reggimento, il dottor Demant, viene ucciso in un banale duello a causa di un presunto tradimento amoroso, Karl-Josef, in un atto di autolesionismo, si fa trasferire al fronte in una unit\u00e0 di fanteria al confine russo. L\u00ec cade vittima dell'alcolismo cercando invano di sfuggire alla depressione e all'irrazionale senso di colpa. L'amico Conte Chojnacki riesce soltanto in un'occasione a trascinarlo fuori della sua disperazione e malinconia, facendogli conoscere una donna che diventa la sua nuova amante. Karl-Josef trascorre diverse settimane spensierate a Vienna con Val\u00e9rie von Taussig, ma una volta tornato nella deprimente citt\u00e0 di frontiera, ritorna ben presto alle sue vecchie abitudini.\nNel frattempo, le forze nazionaliste e democratiche interne stanno mettendo in ginocchio il vecchio impero austro-ungarico. Durante la repressione armata di uno sciopero in una fabbrica, Karl-Josef von Trotta resta gravemente ferito. Dopo la convalescenza, egli \u00e8 determinato a dimettersi dall'esercito. Poi, durante una festa orgiastica al castello di Chojnacki, arriva la notizia dell'assassinio a Sarajevo dell'arciduca Francesco Ferdinando d'Asburgo-Este, erede al trono austriaco, e della moglie. Poco dopo, scoppia la guerra, e Karl-Josef viene inviato al fronte.\nProduzione e distribuzione.\nLa miniserie, una coproduzione franco-tedesca.Trasmessa in Austria a partire dal 4 dicembre 1994 e in Francia con il titolo \"La marche de Radetzky\" dal 25 dicembre 1994 sul canale France 2. In Italia fu trasmesso in prima visione su Rai 1."}
{"id": "6115671", "revid": "287204", "url": "https://it.wikipedia.org/wiki?curid=6115671", "title": "20th Century Boy", "text": "20th Century Boy \u00e8 un singolo del gruppo glam rock inglese T. Rex, pubblicato nel 1973 dalla EMI. Inizialmente il brano non venne inserito in alcun album della band, uscendo solo come singolo.\nIl singolo.\n\"20th Century Boy\".\n\"20th Century Boy\" \u00e8 stato registrato il 3 dicembre 1972 alla Toshiba Recording Studios di Tokyo, in Giappone in una sessione che andava dalle 15:00 all'1:30.\nQuando i T.Rex sono rientrati in Inghilterra dal tour, sono stati accolti da cori, applausi, chitarra acustica e sassofoni.\nLa versione singola del brano sfuma a tre minuti e trenta nove secondi, ma il master rivela che la canzone si concludeva praticamente dopo tre minuti esatti per un disturbo. La versione inedita si trova sugli album \"Bump 'n' Grind\" e \"Tanx\".\nI testi di \"20th Century Boy\" sono, secondo Marc Bolan, tratte da citazioni di persone celebri come Muhammad Ali. Questo pu\u00f2 essere colto tramite l'inserimento della frase \"pungere come un'ape\", che \u00e8 tratto da uno dei discorsi di Ali del 1969.\nAnche se il contenuto dei testi di molte canzoni di Marc Bolan \u00e8 ambiguo, l'analisi delle registrazioni multi-tracce di \"20th Century Boy\" rivela che la prima strofa della canzone sia \"Gli amici dicono che va bene, gli amici dicono che \u00e8 buono/Ognuno dice che \u00e8 proprio come Robin Hood\", e non, spesso citato erroneamente \"\u2026proprio come il rock 'n' roll\".\n\"Free Angel\".\n\"Free Angel\" \u00e8 stato registrato durante la prima sessione per l'album \"Tanx\", tra il 1\u00b0 e il 4 agosto 1972. Il singolo \u00e8 stato mixato per la pubblicazione agli Air Studios il 16 dicembre 1972.\nPubblicazione.\n\u00c8 stato pubblicato come singolo nel 1973 e ha raggiunto il n\u00ba 3 della classifica britannica. La canzone non fa parte di alcun album originale in studio, ma \u00e8 stata inclusa come traccia bonus sulla ristampa dell'album \"Tanx\" del 1973.\nIn seguito \u00e8 tornata nellat top 20 del Regno Unito nel 1991, raggiungendo la posizione n\u00ba 13, quattordici anni dopo la morte di Bolan, quando \u00e8 stato utilizzato in uno spot diretto da Chris Hartwill per la Levi's con Brad Pitt. Svolge un ruolo fondamentale sul manga di fantascienza \"20th Century Boys\".\nTracce.\nTesti e musiche di Bolan.\nLato A\nLato B\nVersione dei Def Leppard.\nDalla sua uscita \u00e8 stata oggetto di cover di artisti come Ty Segall, Adam Lambert, Bang Tango, Naked Raygun, Kiyoharu, Adam Ant, Drain STH, Chalk Circle, The Replacements, Girlschool, Pink Cream 69, R.E.M., The Three Johns, Scott Weiland, Placebo e Siouxsie and the Banshees. Inoltre \u00e8 stata una cover dal vivo degli X Japan, che hanno suonato il brano in molti dei concerti precedenti, uno dei quali \u00e8 stato utilizzato come B-side live per il singolo \"Kurenai\" del 1989. I Count Zero, un gruppo rock sperimentale con sede a Boston, hanno pubblicato una performance dal vivo del brano per il download sul loro sito web. La canzone \u00e8 stata reinterpretata dai Bang Tango sull'EP dal vivo \"Ain't No Jive...Live!\".\nIl chitarrista di avant-garde metal Buckethead ha inoltre fatto una cover come omaggio nel 1998, Great Jewish Music: Marc Bolan. Il 29 settembre 2007, Moby si \u00e8 aggiunto a Richard Barone sul palco per \"20th Century Boy\" all'omaggio ai T. Rex al Central Park di New York, con Tony Visconti al basso. Il gruppo rockabilly inglese The Big Six ha registrato una versione per il film del 1998 \"The Truman Show\".\nDurante la loro breve apparizione nel film del 1998 \"Velvet Goldmine\", i Placebo hanno eseguito questa canzone come band fittizia The Creatures Flaming. \u00c8 apparsa anche come doppio lato A sul singolo \"You Don't Care About Us\" e nel loro album \"Covers\". La band l'ha anche eseguita dal vivo ai BRIT Awards 1999 con David Bowie.\nI Powerman 5000 hanno reinterpretato la canzone sull'album \"Copies, Clones &amp; Replicants\" del 2011.\nUna sezione leggermente diversa del brano, con l'aggiunta di un'arpa, \u00e8 stata utilizzata in una pubblicit\u00e0 del whisky irlandese Jameson.\nUlteriori apparizioni.\nLa band giapponese Buck-Tick cita il coro nel singolo del 2001 singolo \"21st Cherry Boy\". I Fake?, altra band giapponese, hanno fatto una cover del brano dal vivo nel settembre 2013. Il programma televisivo \"Lip Sync Battle\" sul canale Spike usa la canzone come sigla di apertura, ed \u00e8 stata presentata come di una sparatoria nella puntata pilota di \"La strana coppia\"."}
{"id": "6115674", "revid": "773636", "url": "https://it.wikipedia.org/wiki?curid=6115674", "title": "Amleto Monsellato", "text": "Fu sindaco di Presicce in provincia di Lecce negli anni '60, parlamentare della Repubblica italiana per quattro legislature (Deputato dal 1968 al 1972 e dal 1976 al 1979 e Senatore dal 1979 al 1987, con il PSI) e Sottosegretario di Stato alla Sanit\u00e0 nel 1980 al Governo Cossiga II.\nIl suo nome compare nella lista degli appartenenti alla P2, tessera numero 54."}
{"id": "6115681", "revid": "298229", "url": "https://it.wikipedia.org/wiki?curid=6115681", "title": "Dmitrij Vasil'evi\u010d Kokarev", "text": ""}
{"id": "6115688", "revid": "599013", "url": "https://it.wikipedia.org/wiki?curid=6115688", "title": "Nikolaj \u010cerneckij", "text": "Biografia.\nNel 1978 fu campione europeo indoor dei 400 metri piani, mentre nell'edizione del 1980 dei campionati europei indoor di atletica leggera conquist\u00f2 la medaglia di bronzo. Sempre nel 1980, a Mosca 1980 fu campione olimpico della staffetta 4\u00d7400 metri, mentre fu eliminato nelle semifinali dei 400 metri piani. Nel 1983 vinse il titolo mondiale nella staffetta 4\u00d7400 metri.\nFu anche tre volte campione sovietico: due nei 400 metri piani e una nella staffetta 4\u00d7400 metri.\nDopo il ritiro dall'attivit\u00e0 sportiva lavor\u00f2 come allenatore di atletica leggera ed emigr\u00f2 in Italia dopo la caduta dell'Unione Sovietica. Negli anni 1980 spos\u00f2 la triplista Iolanda Chen"}
{"id": "6115689", "revid": "298229", "url": "https://it.wikipedia.org/wiki?curid=6115689", "title": "Nikolay Chernetskiy", "text": ""}
{"id": "6115690", "revid": "62004", "url": "https://it.wikipedia.org/wiki?curid=6115690", "title": "Campionati del mondo di ciclismo su strada 2016 - Cronometro a squadre maschile", "text": "La cronometro a squadre maschile dei campionati del mondo di ciclismo su strada 2016 si disput\u00f2 il 9 ottobre in Qatar, con partenza ed arrivo a Doha, su un percorso totale di 40\u00a0km. La vittoria fu appannaggio del team belga Etixx-Quick Step, che termin\u00f2 la gara in 42'32\", alla media di 56,43\u00a0km/h, precedendo gli americani e detentori del titolo della BMC Racing Team e gli australiani della Orica-BikeExchange.\nFu la quinta edizione di una gara dei campionati del mondo di ciclismo su strada riservata alle squadre di club anzich\u00e9 alle nazionali."}
{"id": "6115691", "revid": "298229", "url": "https://it.wikipedia.org/wiki?curid=6115691", "title": "Nikolay Chernyetskiy", "text": ""}
{"id": "6115693", "revid": "110157", "url": "https://it.wikipedia.org/wiki?curid=6115693", "title": "Finale della UEFA Europa League 2009-2010", "text": "La finale della 1\u00aa edizione della Europa League si \u00e8 disputata il 12 maggio 2010 all'Imtech Arena di Amburgo, tra gli spagnoli dell' e gli inglesi del . \nL'incontro, arbitrato dall'italiano Nicola Rizzoli, ha visto la vittoria degli spagnoli che si sono imposti per 2-1 sugli inglesi dopo i tempi supplementari, conquistando il trofeo per la prima volta in assoluto. L'Atl\u00e9tico Madrid ha cos\u00ec ottenuto il diritto di affrontare i vincitori della UEFA Champions League 2009-2010, gli italiani dell'Inter, nella Supercoppa UEFA 2010.\nIl cammino verso la finale.\nL' di Quique S\u00e1nchez Flores, provenendo dalla UEFA Champions League 2009-2010, inizia il proprio cammino direttamente dai sedicesimi di finale dove sconfigge i turchi del con un punteggio aggregato di 3-2. Agli ottavi di finale i portoghesi dello vengono superati solo grazie alla regola dei gol fuori casa. Stesso risultato (2-2) e stesso esito nel derby ai quarti contro il . In semifinale contro il , i \"Colchoneros\" vincono 1-0 l'andata al Vicente Calder\u00f3n, per poi perdere col medesimo risultato ad Anfield. Nei tempi supplementari i \"Reds\" si portano sul due a zero con una rete di Yossi Benayoun, ma a pochi minuti dal termine del primo tempo supplementare l'uruguagio Diego Forl\u00e1n accorcia le distanze e permette ai suoi di raggiungere la finale, ancora una volta grazie alla regola dei gol fuori casa. Per i \"Colchoneros\" si tratta della prima finale in questa competizione e della quarta in assoluto a livello europeo.\nIl Fulham di Roy Hodgson ha vissuto la stagione pi\u00f9 fruttuosa della sua storia. Grazie al settimo posto in Premier League si qualifica per l'Europa League. Battuti i lituani del con un doppio 3-0 nel terzo turno preliminare, ha poi eliminato i russi dell'Amkar Perm' (3-2) nello spareggio. Gli inglesi vengono poi inseriti nel Gruppo E insieme agli italiani della , agli svizzeri del Basilea e ai bulgari del CSKA Sofia, classificandosi secondi nel girone, alle spalle della Roma, con 11 punti conquistati frutto di tre vittorie, due pari e una sconfitta. Nei sedicesimi l'urna di Nyon sorteggia i campioni uscenti dello , che vengono eliminati con un risultato complessivo di 3-2 tra andata e ritorno. Agli ottavi di finale i \"Cottagers\" hanno affrontato una delle squadre pi\u00f9 forti del torneo, la e, pur perdendo nella partita di andata a Torino per 3-1, a Londra ribaltano il risultato, vincendo per 4-1 e qualificandosi al turno successivo. Ai quarti i tedeschi del vengono superati con il punteggio complessivo di 3-1 nel doppio confronto. In semifinale \u00e8 stata la volta dei tedeschi dell'. Alla HSH Arena la gara di andata \u00e8 terminata 0-0, ma nel ritorno il Fulham ha sconfitto gli avversari per 2-1 al Craven Cottage conquistando, per la prima volta nella storia del club, una finale a livello continentale.\nTabella riassuntiva del percorso.\n\"Note: In ogni risultato sottostante, il punteggio della finalista \u00e8 menzionato per primo. (C: Casa; T: Trasferta)\"\nLa partita.\nAd Amburgo va in scena una finale inedita tra gli spagnoli dell'Atletico Madrid, che giungono nuovamente all'atto conclusivo di una competizione continentale dopo ventiquattro anni, e gli inglesi del Fulham che nella loro storia hanno in bacheca solo una Coppa Intertoto UEFA.\nLa gara si prevede dunque a favore dei \"Colchoneros\", che effettivamente attaccano di pi\u00f9 e alla mezz'ora sono gi\u00e0 in vantaggio grazie a Forl\u00e1n che piega Mark Schwarzer. Gli uomini di Hodgson non ci stanno e dopo soli cinque minuti trovano la rete del pari grazie a Simon Davies il quale infila De Gea sul primo palo. Nella ripresa le squadre non sono brillanti e bisogna attendere un quarto d'ora prima di assistere a un nuovo squillo, ancora con Davies che impegna De Gea. Nel finale torna a farsi pericoloso l'Atl\u00e9tico con Sergio Ag\u00fcero, ma i tempi supplementari sono inevitabili.\nNei trenta minuti aggiuntivi il Fulham non si affaccia mai nell'area avversaria e si aggrappa alle parate di Schwarzer. A centottanta secondi dalla fine, per\u00f2, \u00e8 ancora Forl\u00e1n a decidere le sorti dei madrileni e a riportare un trofeo europeo sulle rive del Manzanarre dopo quarantotto anni."}
{"id": "6115696", "revid": "1613689", "url": "https://it.wikipedia.org/wiki?curid=6115696", "title": "Oris (azienda)", "text": "Oris \u00e8 un'azienda svizzera produttrice di orologi da polso nota per la sua esclusivit\u00e0 e per la sua specifica realizzazione di movimenti automatici.\nStoria.\nIl primo stabilimento della \"Oris\" fu insediato a H\u00f6lstein nel 1904 da Paul Cattin e Georges Christian, mastri orologiai originari di Le Locle che rilevarono il vecchio stabilimento della Lohner &amp; Co., dando lavoro a poco pi\u00f9 di una ventina di lavoratori specializzati. \nA partire dal 1911, l\u2019azienda si espanse rapidamente fino a contare oltre trecento dipendenti dislocati negli stabilimenti di H\u00f6lstein, Holderbank, Courgenay, Bienne e quello italiano di Como. Su volere dei titolari, vennero costruiti anche un villaggi di case per le famiglie dei lavoratori nei pressi dei maggiori stabilimenti, divenendo uno dei pi\u00f9 importanti datori di lavoro della Svizzera.\nNel 1925 la \"Oris\" realizz\u00f2 il primo esemplare di orologio da polso nel nuovo stabilimento di Ziefen, complementare al vicino impianto di elettroplaccatura di Herbetswil.\nAlla morte di George Christian nel 1927 prese posto nell\u2019azienda il cognato Oscar Herzog, accanto al socio Paul Cattin, rimanendo al controllo per oltre quarant\u2019anni.\nA seguito dell'introduzione della cosiddetta \"Normativa sugli Orologi\" promulgata dal Governo svizzero il 12 marzo 1934, una specifica legge promulgata per tutelare il settore, la \"Oris\" decise di investire nuove risorse per la progettazione di un nuovo calibro. Fino ad allora la \"Oris\" aveva utilizzato movimenti con scappamento \"a caviglie\", il cosiddetto \"scappamento Roskopf\", noti per essere meno precisi di quelli \"a leva\" utilizzati da alcuni concorrenti, che gi\u00e0 adottavano questa tecnologia prima dell\u2019approvazione della legge. Da allora la maison si distinse per la produzione di nuovi movimenti automatici propri ma durante il periodo bellico le esportazioni subirono un drastico calo a cui l'azienda rispose avviando una produzione di sveglie, alcune delle quali innovative poich\u00e9 con un meccanismo a carica capace di durare una settimana intera.\nNel 1966 venne prodotto il movimento \"645\", con 25 gioielli e scappamento a leva, montato su molti esemplari, mentre nel 1968 Oris ottenne la certificazione ufficiale dall'Osservatorio Neuch\u00e2tel per il nuovo movimento \"652\". Il periodo di espansione dur\u00f2 fino agli anni settanta del Novecento, guadagnandosi una posizione di rilievo tra i primi dieci produttori di orologi della Svizzera.\nA seguito di un periodo di relativa crisi, nei primi anni novanta del Novecento le strategie aziendali imposero un rilancio della propria immagine e nel 1991 venne realizzato il pi\u00f9 complesso movimento \"581\" con fasi lunari, giorno della settimana, la data e un secondo fuso orario.\nIn seguito la \"Oris\" si impegn\u00f2 ulteriormente nel proprio rilancio organizzando anche una serie di eventi tra cui l\u2019\"Oris London Jazz Festival\" e, nel 1997, un orologio in edizione limitata per commemorare il trasferimento di sovranit\u00e0 su Hong Kong in favore della Cina. Nel 2003 la \"Oris\" ha firmato un accordo per diventare l'unico fornitore di orologi al BMW Williams F1 Team, mentre l\u2019anno successivo la Oris ha prodotto un orologio in serie limitata per celebrare il centenario dell\u2019azienda; il modello \u00e8 stato realizzato in soli 1.904 esemplari numerati, evocando la stessa data di fondazione della maison. Nel 2009 Oris ha anche lanciato un orologio in edizione limitata per Bob Dylan. \nNel 2011 la \"Oris\" ha aperto la sua prima boutique monomarca a Kowloon, noto quartiere esclusivo di Hong Kong."}
{"id": "6115706", "revid": "3732", "url": "https://it.wikipedia.org/wiki?curid=6115706", "title": "Michele Serra (1905)", "text": "Biografia.\nGi\u00e0 redattore capo de \"Il Popolo d'Italia\", fece parte anche delle redazioni de \"La Stampa\" e del \"Corriere della Sera\". Nel dopoguerra abbandon\u00f2 l'attivit\u00e0 redazionale dedicandosi al servizio di inviato e alla letteratura. Fu direttore dal 23 maggio 1954 al 19 gennaio 1958 de \"L'Europeo\" e dal 1\u00ba gennaio 1961 al 2 febbraio 1963 di \"Radiocorriere TV\". Fu anche controllore delle pubbliche relazioni della Rai e consulente di alcune case editrici. \nAutore di alcuni libri, si interess\u00f2 particolarmente all'Ottocento, del quale ha lasciato un singolare ritratto, \"Il secolo coi baffi\"; alla Belle \u00c9poque, altra epoca da lui apprezzata, dedic\u00f2 \"L'allegro borghese\". Pubblic\u00f2 anche alcune antologie giornalistiche, caratterizzate da una coloritura nostalgico-crepuscolare, in cui volle sintetizzare fatti e personaggi dell'epoca contemporanea."}
{"id": "6115709", "revid": "1576978", "url": "https://it.wikipedia.org/wiki?curid=6115709", "title": "Fama (fregata)", "text": "La Fama era una fregata di primo rango o fregata grossa (secondo il sistema di classificazione delle navi in uso nella Serenissima Repubblica, nel sistema di classificazione britannico sarebbe stato un vascello di III rango), prima unit\u00e0 della omonima classe ad entrare in servizio nella Marineria veneziana dove svolse il ruolo di nave ammiraglia durante la spedizione condotta dal capitano straordinario delle navi Angelo Emo contro i pirati barbareschi negli anni dal 1784 al 1786.\nCatturata dai francesi a Corf\u00f9 nel 1797 fu ridenominata \"Dubois\" e prese parte alla spedizione in Egitto condotta dal generale Bonaparte inquadrata nella squadra navale dell'ammiraglio Brueys. Rimasta gravemente danneggiata in seguito ad una collisione con la nave ammiraglia, il vascello da 120 cannoni \"L'Orient\", rimanendo seriamente danneggiata, non prese parte alla battaglia navale di Abukir ma rimase nel porto di Alessandria fino a quando non venne disarmata ed autoaffondata all\u2019ingresso del porto per ostacolare eventuali tentativi di sbarco da parte della flotta anglo-turca al comando dell'ammiraglio inglese Keith.\nStoria.\nLa costruzione della fregata di primo rango, detta anche fregata grossa, \"Fama\" fu autorizzata dal Senato, e la nave venne impostata presso l'Arsenale l\u20198 giugno 1782 sotto la direzione del \"Proto dei Marangoni\" Domenico Giacomazzi. Questo tipo di unit\u00e0, caratterizzate da una grande potenza di fuoco e da dimensioni paragonabili ad un vascello di primo rango della Classe Leon Trionfante, erano costruite con un sistema denominato \"ad ordinata doppia\" adottato nel 1780 sotto l\u2019impulso dell'ammiraglio Angelo Emo che a quell\u2019epoca svolgeva i compiti di Ammiraglio dell\u2019Arsenale.\nL'unit\u00e0 fu varata il 31 marzo 1784, ed entr\u00f2 in servizio nell'Armata Grossa il 19 maggio successivo sotto il comando del Capitano ordinario Iseppo Stalimene. Con il ruolo di nave ammiraglia fu assegnata alla squadra navale che, al comando dell'ammiraglio Emo, salp\u00f2 dal canale di Malamocco nel 1784 per attaccare i porti tunisini da cui partivano i pirati barbareschi per le loro incursioni.\nIl 21 giugno di quell'anno una squadra navale veneziana, al comando del Capitano Straordinario delle Navi Emo, salp\u00f2 da Venezia per recarsi a combattere nelle acque della Tunisia. Essa era composta dal vascello da 74 cannoni \"Forza\" (ammiraglio Giovanni Moro), dalla fregata grossa da 64 cannoni \"Fama\" (nave ammiraglia), dallo sciabecco \"Tritone\", dalle bombarde \"Distruzione\" e \"Polonia\", e dalla galeotta \"Esploratore\". Raggiunta Corf\u00f9 il giorno 26 luglio, alla squadra si unirono altre tre navi: la fregata \"Concordia\", al comando del \"Governator di Nave\" Nobiluomo Tommaso Condulmer, e gli sciabecchi \"Cupido\" e \"Nettuno\". Nel 1785-1786, rinforzata dai vascelli da 74 cannoni \"Vittoria\" e \"Eolo\", e dalle fregate \"Cavalier Angelo\" e \"Palma\", la squadra navale veneziana esegu\u00ec bombardamenti contro Susa, Sfax, La Goletta e Biserta. Quando nell'ottobre del 1786 Emo fu richiamato a Venezia, con parte delle unit\u00e0, in seguito alla firma del trattato di pace con il Bey di Tunisi, Condulmer assunse il comando di tre fregate incrociando ancora in quelle acque fino alla fine dell'anno.\nL'ammiraglio Emo si spense a bordo della \"Fama\" all'et\u00e0 di 61 anni, colpito pare da un infarto, il 3 marzo del 1792, a Malta, e le sue spoglie mortali ritornarono a Venezia a bordo della nave per esservi seppellite. Dopo aver effettuato in necessari lavori di raddobbo la fregata rientr\u00f2 a Corf\u00f9, base avanzata della flotta, dove rimase fino al 1794. Rientrata a Venezia and\u00f2 nuovamente ai lavori, al termine dei quali fu affidata al comando del Capitano ordinario Zuane Millich.\nDopo la caduta della Repubblica di Venezia, avvenuta il 12 maggio 1797, il vascello fu catturato dai francesi a Corf\u00f9 il 23 dello stesso mese, insieme alle rimanenti unit\u00e0 della Divisione del Levante. La nave fu ribattezzata \"Dubois\" in memoria di un generale caduto durante la Campagna d'Italia condotta dal generale Napoleone Bonaparte. \nTrasferita a Tolone all'inizio del 1798 la fregata fu riarmata presso l'arsenale con pezzi d'artiglieria di provenienza francese Durante il suo rimodellamento \u00e8 stata ridotta anche a 64 anni, rimuovendo i 2 armi dalle armi da fuoco, analizzate e registrate. entrando a far parte della squadra navale dell'ammiraglio Brueys. e partecip\u00f2 alla spedizione in Egitto condotta dal generale Bonaparte. Il 2 luglio entr\u00f2 in collisione, nel porto di Alessandria con la nave ammiraglia francese, il vascello da 120 cannoni \"L'Orient\", rimanendo seriamente danneggiata. Non prese parte alla battaglia navale di Abukir ma rimase nel porto di Alessandria e fu utilizzata come sede del comando dal generale Kl\u00e9ber fino al marzo del 1800.\nNon essendo considerata riparabile con i mezzi in dotazione del corpo di spedizione francese, che si trovava ormai isolato in Egitto, la nave fu disarmata ed autoaffondata all\u2019ingresso del porto per ostacolare eventuali tentativi di sbarco da parte della flotta anglo-turca al comando dell'ammiraglio inglese Keith. Dopo la capitolazione francese gli inglesi decisero di demolire sul posto il relitto della nave, non considerando fattibile il suo recupero."}
{"id": "6115711", "revid": "1573940", "url": "https://it.wikipedia.org/wiki?curid=6115711", "title": "Tylopsis", "text": "Tylopsis \u00e8 un genere di ortotteri della famiglia Tettigoniidae (sottofamiglia Phaneropterinae). \u00c8 l'unico genere noto della trib\u00f9 Tylopsidini .\nTassonomia.\nIl genere comprende le seguenti specie:"}
{"id": "6115713", "revid": "21880", "url": "https://it.wikipedia.org/wiki?curid=6115713", "title": "Tylopsidini", "text": ""}
{"id": "6115714", "revid": "838137", "url": "https://it.wikipedia.org/wiki?curid=6115714", "title": "Paolo Torelli (1576-1630)", "text": "Biografia.\nPaolo nacque nel 1576 a Montechiarugolo, in provincia di Parma.\nEra figlio di Pomponio, conte di Montechiarugolo e di sua moglie, la nobile Isabella Bonelli. Nel 1603 rinunci\u00f2 alla primogenitura sulla contea di Montechiarugolo per dedicarsi alla carriera ecclesiastica.\nAnd\u00f2 a Roma dove ricevette l'incarico di priore della Chiesa di San Michele di Parma. Nominato consultore del Santo Uffizio, fu inviato da papa Paolo V a Malta nel 1621 come inquisitore. Ricopr\u00ec in Portogallo l'incarico di collettore apostolico e nel 1624 venne nominato arcivescovo di Rossano, rinunciando al mandato nel 1629. Mor\u00ec a Roma nel 1630.\nGenealogia episcopale.\nLa genealogia episcopale \u00e8:"}
{"id": "6115715", "revid": "21880", "url": "https://it.wikipedia.org/wiki?curid=6115715", "title": "Tylopsini", "text": ""}
{"id": "6115755", "revid": "137928", "url": "https://it.wikipedia.org/wiki?curid=6115755", "title": "Caccialupi", "text": "Caccialupi \u00e8 una frazione del comune italiano di Bientina, nella provincia di Pisa, in Toscana.\nGeografia fisica.\nLa frazione di Caccialupi \u00e8 situata in pianura, a 20\u00a0m di altitudine, nella porzione di territorio a nord di Buti compreso tra il canale emissario di Bientina \u2013 gi\u00e0 canale del Cilecchio o canale Imperiale \u2013 e l'altura di Monte Cucco (142\u00a0m) del Monte Pisano, avendo come estremi la localit\u00e0 La Ciona a sud e la localit\u00e0 Tiglio a nord.\nQuesto territorio fu interessato da importanti lavori di bonifica tra il XVIII e il XIX secolo ed infatti qui era situato un lembo dell'antico approdo del lago di Sesto.\nGravitante sul centro di Cascine di Buti, anzich\u00e9 sul proprio capoluogo comunale, Caccialupi si trova poco a sud della frazione di Castelvecchio di Compito del comune di Capannori, e quindi al confine con la provincia di Lucca. Confina inoltre ad est con la frazione bientinese del Puntone, mentre dista circa 6\u00a0km da Bientina e poco pi\u00f9 di 25\u00a0km da Pisa.\nStoria.\nIl territorio dove sorge Caccialupi era occupato sin dall'antichit\u00e0 dal lembo nord-occidentale del lago di Bientina, detto anche lago di Sesto, e qui era situato il principale approdo. Sono stati qui rinvenute tombe e resti etruschi riferibili al V-IV secolo a.C. (presso le localit\u00e0 di Isola e Ponte del Tiglio).\nPoco a nord dell'attuale centro, in direzione di Orentano, \u00e8 documentato il toponimo \"Isola\", che probabilmente si riferisce ad un'altura che in passato affiorava dal lago: nell'anno 841 alcuni monaci vi costruirono una chiesa intitolata a San Benedetto ed \u00e8 ricordata la presenza di un castello, tuttavia distrutto gi\u00e0 nel 1148.\nIl centro abitato tuttavia si \u00e8 venuto a sviluppare contemporaneamente alle opere di bonifica che hanno prosciugato il lago, prosciugamento completato nel 1859, lungo l'ex strada statale Sarzanese-Valdera al confine con la provincia di Lucca presso la localit\u00e0 del Tiglio. Durante il periodo lorenese, al Tiglio era situata la dogana granducale di terza classe con due edifici, la dogana fiorentina a sud e la dogana lucchese a nord, che dopo il 1861 furono trasformati in abitazioni private.\nMonumenti e luoghi d'interesse.\nPresso la frazione di Caccialupi si trova l'oasi Bosco di Tanali, area naturale di circa 170 ettari che comprende l'alveo del prosciugato lago di Bientina e una zona boschiva con canneto posta in una cassa di colmata sul lato ovest dell'ex alveo. L'area \u00e8 di particolare interesse per la variet\u00e0 di ambienti umidi che vi sono racchiusi: un bosco igrofilo di notevole valore naturalistico, canali, aree allagate, prati umidi, cariceti, pagliereti, canneti.\nL'intero bacino del Bientina \u00e8 un'area segnalata dagli studi della Societ\u00e0 Botanica Italiana come area di interesse botanico e vegetazionale. Inoltre, l'oasi Bosco di Tanali \u00e8 stata la prima area naturale protetta di interesse locale (ANPIL) istituita dalla Regione Toscana.\nInfrastrutture e trasporti.\nLa frazione \u00e8 attraversata dalla ex strada statale 439 Sarzanese Valdera, nel tratto compreso tra Bientina e Altopascio."}
{"id": "6115762", "revid": "1494169", "url": "https://it.wikipedia.org/wiki?curid=6115762", "title": "Hornakht", "text": ""}
{"id": "6115769", "revid": "1318309", "url": "https://it.wikipedia.org/wiki?curid=6115769", "title": "Gabriel Antinori", "text": ""}
{"id": "6115770", "revid": "1856513", "url": "https://it.wikipedia.org/wiki?curid=6115770", "title": "Peugeot 3008 (2016)", "text": "La Peugeot 3008 \u00e8 la seconda generazione dell'omonimo SUV prodotta dalla casa automobilistica francese Peugeot dal 2016.\nPresentazione e profilo.\nLa presentazione alla stampa \u00e8 avvenuta il 23 maggio 2016, prima della presentazione pubblica al salone dell'automobile di Parigi del 2016. Viene commercializzata nel mese di ottobre 2016 ed \u00e8 in concorrenza con Renault Kadjar, Nissan Qashqai e Volkswagen Tiguan. Per il mercato cinese, \u00e8 prevista una versione a passo allungato che assume il nome di \"Peugeot 4008,\" come il SUV di derivazione Mitsubishi ASX prodotto dal 2012 al 2017 e, tra l'altro, sostituito dalla 3008 di seconda generazione. La 3008 \u00e8 assemblata in Francia nello stabilimento PSA di Sochaux. Nel marzo del 2017 si aggiudica il premio Auto dell'anno, battendo le concorrenti Alfa Romeo Giulia e Mercedes Classe E.\nDesign.\nMentre la generazione precedente era un \"mix\" tra un crossover SUV e un MPV compatto, Gilles Vidal e il suo team hanno disegnato la 3008 come un vero e proprio SUV di medie dimensioni, contenente tutti i tratti caratteristici della categoria. Il suo stile generale \u00e8 ispirato al prototipo Peugeot Quartz, da cui riprende anche la griglia anteriore e il frontale con il logo del leone al centro della mascherina, che viene anche usato sul concept car Peugeot Exalt. La 3008 ha abbandonato il portellone diviso in due parti con ribaltina della vecchia generazione, per adottare un pi\u00f9 normale portellone singolo con un piano di scorrimento dei sedili pi\u00f9 efficiente per contenere il peso.\nL'interno \u00e8 stato disegnato dal designer Bertrand Rapatel (direttore del \"Interior Design Peugeot\") e la sua squadra. Con la 3008 ha debuttato, per la prima volta su una Peugeot, una nuova versione del cruscotto \"I-Cockpit\" con un pannello completamente digitale per la strumentazione di bordo e un nuovo volante a doppia razza dalla forma esagonale.\nIn Cina, la vettura \u00e8 venduta in una versione leggermente modificata e viene denominata \"4008\". Rispetto alla 3008, la 4008 vede aumentare la sua lunghezza da 4,45\u00a0m a 4,51\u00a0m ed il passo da 2,675\u00a0m a 2,73\u00a0m, consentendo di migliorare l'abitabilit\u00e0 interna. I motori sono un 1.6 turbocompresso da 167 CV e un 1.8 , anch'esso turbocompresso, da 205 CV. La 4008 cinese si affianca alla 3008 cinese, proponendosi come modello di categoria superiore.\nTelaio.\nLa seconda generazione della 3008, cos\u00ec come per la versione a passo lungo 4008 per la Cina, \u00e8 basata sulla nuova piattaforma \"EMP2\", gi\u00e0 utilizzata dalla Citro\u00ebn C4 Picasso/Grand C4 Picasso, dalla Peugeot 308/308 SW, dalla Peugeot 408 (prodotta e venduta solo in Cina), e dai furgoni Citro\u00ebn SpaceTourer, Toyota ProAce II e Peugeot Expert.\nSistemi di Sicurezza.\nLa dotazione di sicurezza della nuova Peugeot 3008 \u00e8 evoluta e dispone dei sistemi ADAS (Advanced Driver Assistance Systems) di ultima generazione che riducono le fonti di pericolo su strada proponendo diversi equipaggiamenti di sicurezza:\nMotorizzazioni.\nLa seconda generazione della 3008 \u00e8 equipaggiata con i nuovi motori PSA BlueHDi e PureTech. La 3008 \u00e8 offerta anche nella versione \"GT\" con un motore diesel da 180 CV.\nAttivit\u00e0 sportiva.\nPeugeot 3008 DKR.\nDopo due stagioni, la Peugeot 2008 DKR \u00e8 sostituita al Rally del Marocco nell'ottobre 2016 dalla Peugeot 3008 DKR, che successivamente nel gennaio 2017 ha vinto la Dakar, occupando le prime tre posizioni nella classifica generale finale."}
{"id": "6115771", "revid": "1543377", "url": "https://it.wikipedia.org/wiki?curid=6115771", "title": "Bruno Leydet", "text": " \nBiografia.\nBruno Leydet nasce a Fontainebleau dove il padre, capitano di artiglieria dell'Arm\u00e9e de terre, era stato assegnato al ritorno dal Tonchino e dove prestava servizio nell'\u00c9cole d'application de l'artillerie et du g\u00e9nie.\nHa combattuto nella prima guerra mondiale con il grado di tenente e nella seconda guerra mondiale con il grado di capitano.\nAmico dai tempi del liceo di Raoul Villain, \u00e8 stato coinvolto nel 1919 come testimone nel processo per l'assassinio di Jean Jaur\u00e8s.\nNel 1938 venne in contatto con Gregorio Mara\u00f1\u00f3n invitandolo a tenere una conferenza a Londra e chiedendogli di tradurre i suoi scritti.\nNel 1926 si \u00e8 sposato con Dorothy Lindsey a Londra.\nOpere.\nCon lo pseudonimo di Bertrand Defos ha pubblicato tra il 1933 e il 1957 diversi romanzi e altre opere letterarie. Il romanzo \"Le compagnon de route\" vinse nel 1951 il premio letterario Le prix Cazes. "}
{"id": "6115772", "revid": "124123", "url": "https://it.wikipedia.org/wiki?curid=6115772", "title": "Georgij Georgievi\u010d Jakobson", "text": ""}
{"id": "6115786", "revid": "300067", "url": "https://it.wikipedia.org/wiki?curid=6115786", "title": "Luka Lapornik", "text": ""}
{"id": "6115788", "revid": "125779792", "url": "https://it.wikipedia.org/wiki?curid=6115788", "title": "Luigi Panigazzi", "text": "Biografia.\nMedico condotto, ex partigiano delle brigate garibaldine dell'Oltrep\u00f2, iscritto al PSI nel 1945, \u00e8 stato Presidente della Provincia di Pavia dal 1972 al 1978, consigliere e assessore provinciale, sindaco di Val di Nizza dal 1962 al 1972 e Senatore della Repubblica dal 1983 al 1987, eletto a Voghera nella IX legislatura. Nel 1975 divenne segretario della federazione provinciale del Psi pavese.\nSi \u00e8 spento nella sua abitazione di Poggio Ferrato, frazione nel comune di Val di Nizza (PV). Aveva 96 anni."}
{"id": "6115797", "revid": "1300843", "url": "https://it.wikipedia.org/wiki?curid=6115797", "title": "Motaci", "text": "A Sparta coloro che erano nati da un padre spartiate e una madre di condizione ilotica erano detti motaci (anche se alcuni autori descrivono i motaci come schiavi educati alla spartana e non come uomini liberi o bastardi): essi godevano di alcuni privilegi, come la possibilit\u00e0 di ricevere la stessa educazione dei cittadini di pieno diritto e il poter essere ammessi occasionalmente ai sissizi, ma erano privi dei diritti politici. Potevano diventare cittadini con pieni diritti solo in casi eccezionali per i propri meriti in guerra o nella gestione dello stato. Da quello che ci riferiscono le fonti i motaci partecipavano alle campagne militari a fianco degli spartani e solo in epoca classica rileviamo motaci al comando della flotta o di corpi di spedizione.\nLa tradizione ci tramanda che molti grandi leader dell'et\u00e0 Classica furono motaci come per esempio Lisandro, Gilippo e Callicratida. Bisogna per\u00f2 tenere conto del fatto che era comune per la tradizione antica insinuare origini servili per criticare indirettamente i propri oppositori politici e quindi non ci \u00e8 chiaro se veramente questi grandi generali fossero veramente motaci."}
{"id": "6115800", "revid": "1543377", "url": "https://it.wikipedia.org/wiki?curid=6115800", "title": "Breakin' Outta Hell", "text": "Breakin' Outta Hell \u00e8 il quarto album in studio del gruppo hard rock australiano degli Airbourne, pubblicato il 23 settembre 2016 dalla Spinefarm Records.\nIl brano \"It's All For Rock N' Roll\" \u00e8 dedicato a Lemmy Kilmister."}
{"id": "6115806", "revid": "1123126", "url": "https://it.wikipedia.org/wiki?curid=6115806", "title": "Santuario della Madonna del Miracolo", "text": ""}
{"id": "6115808", "revid": "599013", "url": "https://it.wikipedia.org/wiki?curid=6115808", "title": "Santuario della Madonna dei Miracoli", "text": ""}
{"id": "6115812", "revid": "298229", "url": "https://it.wikipedia.org/wiki?curid=6115812", "title": "Nikolay Chernetsky", "text": ""}
{"id": "6115816", "revid": "729019", "url": "https://it.wikipedia.org/wiki?curid=6115816", "title": "Allister Coetzee", "text": ""}
{"id": "6115827", "revid": "124837343", "url": "https://it.wikipedia.org/wiki?curid=6115827", "title": "GcMAF", "text": "GcMAF (o, in lingua inglese, Gc protein-derived macrophage activating factor) \u00e8 una proteina che produce una modifica della vitamin D-binding protein.\nControversia sull'uso terapeutico.\nLa proteina \u00e8 stata al centro di una controversia scientifica. A partire dal 2008, alcuni studi ne avevano sostenuto l'efficacia come agente antitumorale, ma anche come agente contro altre patologie di natura disparata, tra cui l'autismo, e l'infezione da HIV (che causa l'AIDS). I problemi emersi in tali studi hanno smentito la validit\u00e0 e l'efficacia di tali indicazioni terapeutiche e tre pubblicazioni sono state ritirate. Diverse organizzazioni, come il Cancer Research britannico, hanno emesso avvisi pubblici per comunicare l'insussistenza di qualsiasi prova scientifica in favore dell'efficacia terapeutica di questa proteina."}
{"id": "6115860", "revid": "1305772", "url": "https://it.wikipedia.org/wiki?curid=6115860", "title": "Afro-yemeniti", "text": "Gli afro-yemeniti o afroyemeniti o afroiemeniti (noti anche col termine arabo Al-Akhdam) sono una popolazione dello Yemen di origine africana. Sebbene siano di lingua araba e di fede musulmana come la maggior parte degli yemeniti, sono confinati in fondo al sistema di caste teoricamente abolito, sono segregati e la maggioranza \u00e8 costretta a fare i lavori pi\u00f9 umili ai margini delle grandi citt\u00e0.\nSono un popolo di provenienza incerta, La loro forte emarginazione all'interno della societ\u00e0 li ha portati a sviluppare una loro propria cultura e patrimonio etno-culturale. Nonostante ci\u00f2 parlano l'arabo e professano l'islam come gran parte degli abitanti locali."}
{"id": "6115863", "revid": "298229", "url": "https://it.wikipedia.org/wiki?curid=6115863", "title": "Monica Contrafatto", "text": ""}
{"id": "6115866", "revid": "287204", "url": "https://it.wikipedia.org/wiki?curid=6115866", "title": "Washington Mystics 2016", "text": "La stagione 2016 delle Washington Mystics fu la 19\u00aa nella WNBA per la franchigia.\nLe Washington Mystics arrivarono seste nella \"Eastern Conference\" con un record di 13-21, non qualificandosi per i play-off."}
{"id": "6115868", "revid": "1266208", "url": "https://it.wikipedia.org/wiki?curid=6115868", "title": "Corbetta Calcio", "text": ""}
{"id": "6115876", "revid": "300067", "url": "https://it.wikipedia.org/wiki?curid=6115876", "title": "Natasha Cloud", "text": "Carriera.\n\u00c8 stata selezionata dalle Washington Mystics al secondo giro del Draft WNBA 2015 con la 15\u00aa chiamata assoluta."}
{"id": "6115887", "revid": "767487", "url": "https://it.wikipedia.org/wiki?curid=6115887", "title": "Paul ten Bruggencate", "text": "Biografia.\nPaul ten Bruggencate si laure\u00f2 presso l'Universit\u00e0 Ludwig Maximilian di Monaco, successivamente lavor\u00f2 come assistente presso l'Universit\u00e0 di Gottinga e l'Osservatorio astronomico della stessa Universit\u00e0 e fino al 1926 quando si spost\u00f2 nell'isola di Giava per lavorare sulle variabili cefeidi con l'astronomo olandese Joan Vo\u00fbte all'Osservatorio di Bosscha presso Lembang. Successivamente visit\u00f2 l'Osservatorio di Monte Wilson e l'Harvard College Observatory negli Stati Uniti raggiungendo, infine, nel 1929 l'Universit\u00e0 di Greifswald in Germania dove ottenne l'abilitazione con un lavoro sulle variabili cefeidi nel 1935. Successivamente negli anni cinquanta, pur rimanendo direttore dell'Osservatorio di Gottinga, realizz\u00f2 un secondo osservatorio solare a Locarno in Svizzera dove le condizioni meteorologiche erano migliori che in Germania il quale divenne operativo subito dopo la sua morte nel 1961. Fu presidente della Accademia delle Scienze di Gottinga dal 1958 al 1961.\nA Paul ten Bruggencate la UAI ha intitolato il cratere lunare ten Bruggencate"}
{"id": "6115889", "revid": "1782831", "url": "https://it.wikipedia.org/wiki?curid=6115889", "title": "Associazione Calcio Renate 2016-2017", "text": "Questa voce raccoglie le informazioni riguardanti il Renate Calcio nelle competizioni ufficiali della stagione 2016-2017.\nMaglie e sponsor.\nLo sponsor tecnico per la stagione 2016-2017 \u00e8 Erre\u00e0, mentre gli sponsor ufficiali sono Yale (main sponsor) \u00e8 Ibe Gru (nel retro di maglia sotto la numerazione).\nOrganigramma societario.\nRosa.\n\"Rosa tratta dal sito ufficiale del Renate\"\nStatistiche.\n\"Statistiche aggiornate al 9 ottobre 2016.\""}
{"id": "6115898", "revid": "709406", "url": "https://it.wikipedia.org/wiki?curid=6115898", "title": "Colinergici", "text": ""}
{"id": "6115899", "revid": "83727335", "url": "https://it.wikipedia.org/wiki?curid=6115899", "title": "Accademia di architettura di Berlino", "text": ""}
{"id": "6115922", "revid": "666668", "url": "https://it.wikipedia.org/wiki?curid=6115922", "title": "Pescara Calcio a 5 2016-2017", "text": "Questa pagina raccoglie i dati riguardanti il Pescara Calcio a 5, squadra di calcio a 5 militante in serie A, nelle competizioni ufficiali della stagione 2016-2017."}
{"id": "6115925", "revid": "79968", "url": "https://it.wikipedia.org/wiki?curid=6115925", "title": "Penetration Test", "text": ""}
{"id": "6115931", "revid": "729019", "url": "https://it.wikipedia.org/wiki?curid=6115931", "title": "Stazione di Santa Caterina", "text": "La stazione di Santa Caterina era una fermata ferroviaria posta nell'omonima localit\u00e0 del comune di San Giovanni Suergiu, lungo la linea Siliqua-San Giovanni Suergiu-Calasetta.\nStoria.\nLa fermata fu istituita a ridosso della parte iniziale dell'istmo artificiale che collega la Sardegna con l'isola di Sant'Antioco alla fine degli anni trenta dalla Ferrovie Meridionali Sarde, con lo scopo di servire la centrale termoelettrica di Santa Caterina, inaugurata nel 1939. Al di la del servizio viaggiatori che interessava la localit\u00e0 e le maestranze che vi lavoravano, la strategicit\u00e0 della fermata si ricollegava al funzionamento della centrale stessa, nata negli anni dell'autarchia per poter generare corrente elettrica bruciando il carbone Sulcis estratto nelle miniere della zona, carbone che veniva inoltrato via ferrovia a Santa Caterina da dove, attraverso un raccordo che si diramava dal nuovo impianto, veniva trasportato all'interno della centrale.\nLa rilevante mole di treni carboniferi che effettuavano il trasporto di questo combustibile tra le miniere di Carbonia, la centrale di Santa Caterina ed il vicino porto di Sant'Antioco port\u00f2 nel 1940 all'attivazione dell'esercizio a doppio binario nel tronco ferroviario in cui la fermata era compresa.\nAnche nell'immediato dopoguerra lo scalo di Santa Caterina continu\u00f2 la sua attivit\u00e0 legata principalmente all'approvvigionamento di combustibile per la centrale, tuttavia con la crisi dell'industria mineraria nel Sulcis a partire dagli anni cinquanta e la successiva chiusura della centrale a met\u00e0 anni sessanta tale funzione venne meno; sempre in quel periodo il tronco tra Carbonia e Sant'Antioco Ponti (nel cui tracciato era posta la fermata) venne riportato all'esercizio a singolo binario.\nMalgrado la chiusura della centrale di Santa Caterina l'impianto rimase attivo anche negli anni successivi per il solo servizio viaggiatori (sebbene come fermata facoltativa), finch\u00e9 il 1\u00ba settembre 1974 la rete ferroviaria FMS venne chiusa all'esercizio, le quali rimpiazzarono le relazioni sino a quel momento espletate coi treni con autocorse sostitutive. Nonostante ci\u00f2 la fermata era posta nell'unico tronco della rete FMS che sarebbe dovuto restare attivo dopo tale data, il Carbonia-Sant'Antioco Ponti, previa riconversione allo scartamento ordinario e la connessione alla ferrovia Villamassargia-Carbonia delle Ferrovie dello Stato. Tuttavia la mancata concretizzazione del progetto fece s\u00ec che lo scalo di Santa Caterina non riaprisse pi\u00f9, venendo poi interamente smantellato negli anni successivi.\nStrutture e impianti.\nDal 1974 la fermata non \u00e8 pi\u00f9 attiva e le sue strutture sono state integralmente rimosse dopo la chiusura della Siliqua-San Giovanni Suergiu-Calasetta.\nUbicato a ridosso della SS 126, nei primi decenni di attivit\u00e0 l'impianto era dotato di due binari di corsa a scartamento ridotto (950 mm), dotati di una singola comunicazione tra loro. Dal binario pi\u00f9 vicino alla centrale si diramava un breve raccordo che, dopo aver attraversato con un passaggio a livello la strada statale, entrava all'interno dell'area originariamente di propriet\u00e0 della Societ\u00e0 Elettrica Sarda, in cui era presente un fascio binari per la ricezione dei treni e lo scarico del carbone dagli stessi. Presente nell'area anche una piattaforma girevole per l'inversione del senso di marcia delle locomotive.\nMovimento.\nNel periodo in cui fu attiva, la fermata era servita dai treni passeggeri e merci delle Ferrovie Meridionali Sarde. Il servizio merci fu espletato con la vicina centrale termoelettrica di Santa Caterina in attivit\u00e0, a cui venivano inviate, tramite il raccordo avente origine dalla fermata, circa 250 tonnellate di carbone al giorno nei primi decenni di attivit\u00e0."}
{"id": "6115942", "revid": "729019", "url": "https://it.wikipedia.org/wiki?curid=6115942", "title": "XHIMR-FM", "text": "XHIMR-FM \u00e8 una stazione radio operante in Messico con sede a Citt\u00e0 del Messico. Di propriet\u00e0 dell'Instituto Mexicano de la Radio, XHIMR-FM trasmette, grazie ad una torre posta sul Cerro del Chiquihuite, sulla frequenza 107,9 FM programmi musicali riguardanti principalmente la musica jazz sotto il nome di \"Horizonte 107.9\".\nStoria.\nXHIMR-FM ricevette i permessi di trasmettere alla fine del 1999 e, come da tabella di marcia, fu in onda tre mesi dopo. Il 15 febbraio 2000, infatti, la stazione radio and\u00f2 in onda sotto il nome di \"Horizonte 107.9\" utilizzando pi\u00f9 che altro contenuti di altre radio appartenenti all'IMER, principalmente di XHOF-FM. La programmazione iniziale della stazione includeva musica New Age ed elettronica cos\u00ec come programmi di informazione in previsione delle elezioni presidenziali del 2000. Con il tempo questi contenuti persero di interesse e la programmazione della stazione fu orientata verso la musica jazz e la world music.\nNel 2005, XHIMR aument\u00f2 la sua potenza passando dagli 10\u00a0kW di potenza agli attuali 30\u00a0kW ed elimin\u00f2 la parte \"108\" del suo nome (che tanto aveva confuso gli ascoltatori). Nel 2010, la stazione spost\u00f2 il focus della propria programmazione quasi esclusivamente sulla musica jazz.\nXHIMR trasmette in HD Radio, le trasmissioni iniziarono ufficialmente il 17 settembre 2012."}
{"id": "6115945", "revid": "1305772", "url": "https://it.wikipedia.org/wiki?curid=6115945", "title": "Water Under the Bridge", "text": "Water Under the Bridge \u00e8 un singolo della cantante britannica Adele, pubblicato il 4 novembre 2016 come quarto estratto dal terzo album in studio \"25\"."}
{"id": "6115949", "revid": "71433", "url": "https://it.wikipedia.org/wiki?curid=6115949", "title": "A War", "text": ""}
{"id": "6115953", "revid": "1444345", "url": "https://it.wikipedia.org/wiki?curid=6115953", "title": "Quarterflash (album)", "text": "Quarterflash \u00e8 il primo album in studio del gruppo musicale statunitense omonimo, pubblicato nell'ottobre 1981.\nUno dei singoli di maggior successo dell'album \u00e8 stato \"Harden My Heart\", pubblicato il 25 settembre 1981, ovvero un mese prima della pubblicazione dell'album. Il secondo singolo estratto \u00e8 stato \"Find Another Fool\", pubblicato nel 1982."}
{"id": "6115955", "revid": "92723", "url": "https://it.wikipedia.org/wiki?curid=6115955", "title": "George Dillon", "text": "Biografia.\nDillon si forma presso il College \"All Hallows\" di Dublino.\nNel 1861, lascia l'Irlanda per servire come missionario cattolico in Australia, dove fonda una missione per gli aborigeni a Burragorang, circa 65 miglia da Sydney.\nDurante i suoi anni in Australia, Dillon lavora sotto la supervisione dell'arcivescovo di Sydney (John Bede Polding 1842-1877, e Roger William Bede Vaughan (fratello del cardinale Herbert Vaughan) 1877-1883).\nNella sua carriera di prete cattolico e missionario, Dillon serve in diverse parrocchie nel New South Wales, Australia. \u00c8 curato della Cattedrale di St. Mary e Joseph e della relativa parrocchia (Armidale), dal novembre 1861 all'agosto 1864. In seguito, viene stato trasferito alla parrocchia di Sydney a Balmain, dal marzo 1868 al 1876. \nMentre si trova a Balmain, Papa Pio IX gli ordina di intraprendere un'indagine speciale, per cui viene autorizzato a usare il titolo \"Missionario Apostolico\". \nIn seguito, Dillon si trasferisce alla Chiesa Cattolica di St. Paul nella parrocchia di Camden.\nDillon aveva una laurea di \"Divinitatis Doctor\", il che gli dava licenza di insegnare teologia Cristiana in seminari Cattolici e universit\u00e0.\nNel 1877, il giornalista e politico Joseph Graham O'Connor (1839-1913) lancia The Catholic Times, un giornale Cattolico australiano, in contrasto con la testata concorrente To The Freeman. \nNel 1880 Roger Vaughan, arcivescovo di Sydney, acquista The Catholic Times e ne cambia il nome in \"The Express\". \nVaughan e Dillon diventano co-editori di The Express, ma solo per un breve periodo.\nDillon si trasferisce in Italia, a Roma, nel 1882 a causa di problemi di salute. Il giornalista John Cyril Marie des Anges Weale (1857-1942) diventa co-editore del The Express nel 1883, ma il giornale presto fallisce. In seguito, quando O'Connor fa ripartire la testata nel 1884, il solo Weale rester\u00e0 editore.\nNel 1884, papa Leone XIII, in riconoscimento dei servizi di Dillon alla Chiesa, lo rende \"Monsignore\" e gli d\u00e0 il titolo di \"Cameriere Segreto\", il che fa del nostro Dillon un membro ufficiale della \"Famiglia Pontificia\". \nNegli ultimi anni in Italia, Dillon viene assistito dai Padri Passionisti con il quale coltiva una grande amicizia.\nSecondo il necrologio dedicatogli pubblicato sul \"The Tablet\" (il 4 febbraio 1893, p.\u00a024) Dillon muore il 29 gennaio 1893 a \"Palazzo di Rossi\", in Piazza d'Aracoeli a Roma, dove aveva vissuto per molti anni dopo il suo trasferimento in Italia. Tuttavia, ancora oggi non risulta essere mai esistito un palazzo con tale nome in Piazza d'Aracoeli.\nDillon denuncia apertamente la nota collaborazione tra gli Illuminati di Baviera e la massoneria, nonch\u00e9 la presunta collaborazione tra Lord Palmerston ed i Carbonari. \n\u00c8 stato anche critico del documento dell'Alta Vendita e dei presunti legami di Napoleone Bonaparte con la massoneria e il carattere segreto dell'organizzazione sovversiva - nota come Fratellanza Fenian - in Irlanda.\nIn generale, nella maggior parte dei suoi scritti, Dillon affronta temi religiosi, come ad esempio la Madre del Buon Consiglio, il Sacro Cuore di Ges\u00f9 e spezzoni sulla storia Irlandese, con particolare enfasi sul monachesimo irlandese."}
{"id": "6115957", "revid": "1389498", "url": "https://it.wikipedia.org/wiki?curid=6115957", "title": "Seafood Mama", "text": ""}
{"id": "6115958", "revid": "287204", "url": "https://it.wikipedia.org/wiki?curid=6115958", "title": "San Antonio Stars 2016", "text": "La stagione 2016 delle San Antonio Stars fu la 20\u00aa nella WNBA per la franchigia.\nLe San Antonio Stars arrivarono seste nella \"Western Conference\" con un record di 7-27, non qualificandosi per i play-off."}
{"id": "6115963", "revid": "83531", "url": "https://it.wikipedia.org/wiki?curid=6115963", "title": "Classica di San Sebasti\u00e1n 1983", "text": "La Classica di San Sebasti\u00e1n 1983, terza edizione della corsa, si svolse il 17 agosto 1983, per un percorso totale di 244\u00a0km. La vittoria fu appannaggio del belga Claude Criquielion, che complet\u00f2 il percorso in 6h22'54\", precedendo lo spagnolo Antonio Coll ed il tedesco Reimund Dietzen. \nI corridori che tagliarono il traguardo di San Sebasti\u00e1n furono 48."}
{"id": "6115985", "revid": "124123", "url": "https://it.wikipedia.org/wiki?curid=6115985", "title": "Micha\u0142 Heller", "text": "Biografia.\nMicha\u0142 Heller ha frequentato il liceo a Mo\u015bcice, e si \u00e8 laureato presso l\u2019Universit\u00e0 Cattolica di Lublino, dove ha conseguito un master in filosofia nel 1965 e un dottorato di ricerca in cosmologia nel 1966.\nNel 1985 Heller ha ricevuto la cattedra presso la Pontificia Accademia di Teologia di Cracovia. Ha ricevuto una laurea honoris causa presso l\u2019Universit\u00e0 di tecnologia di Varsavia, ed \u00e8 stato visiting professor presso l\u2019Universit\u00e0 cattolica di Lovanio in Belgio e visiting scientist presso l\u2019Universit\u00e0 di Liegi in Belgio, l\u2019Universit\u00e0 di Oxford, l\u2019Universit\u00e0 di Leicester, l\u2019Universit\u00e0 della Ruhr, in Germania, la Catholic University of America, e la University of Arizona. Micha\u0142 Heller \u00e8 un membro della Pontificia Accademia delle Scienze.\nAttualmente le sue ricerche riguardano il problema singolarit\u00e0 nella relativit\u00e0 generale e l\u2019uso della geometria non commutativa nella ricerca di un\u2019unificazione tra le teorie della meccanica quantistica e della relativit\u00e0 generale. Ha pubblicato circa 200 studi scientifici non solo sulla relativit\u00e0 generale e sulla cosmologia relativistica, ma anche su filosofia, storia della scienza e storia della scienza e della teologia. Heller \u00e8 autore di oltre 20 libri. Nel suo volume, \"La fisica \u00e8 un\u2019arte?\" (Biblos, 1998), si occupa della matematica intesa come il linguaggio della scienza ed esplora anche questioni umanistiche come la bellezza come criterio di verit\u00e0, creativit\u00e0 e trascendenza.\nPremio Templeton.\nNel marzo 2008, Heller \u00e8 stato insignito del Premio Templeton per aver sviluppato \"nuove e importanti considerazioni su alcune delle pi\u00f9 profonde idee dell\u2019umanit\u00e0\". I suoi lavori hanno cercato di conciliare il \"mondo scientifico noto con le dimensioni inconoscibili di Dio\".\nHeller ha utilizzato il premio in denaro per istituire un istituto di ricerca intitolato a Niccol\u00f2 Copernico con il compito di conciliare scienza e teologia. Dopo aver ricevuto il Premio Templeton, Heller ha detto: \u201eSe ci interroghiamo sulla causa dell\u2019universo ci dobbiamo interrogare anche sulla causa delle leggi matematiche. Cos\u00ec facendo torniamo al punto centrale del progetto di Dio nell\u2019Universo; la domanda sulla causalit\u00e0 finale: perch\u00e9 c\u2019\u00e8 qualcosa piuttosto che niente? Quando ci poniamo questa domanda, non stiamo parlando di una causa come le altre. Ci stiamo interrogando sulla radice di tutte le cause possibili. La scienza non \u00e8 altro che lo sforzo collettivo della mente umana di leggere la mente di Dio partendo dai punti interrogativi di cui noi e il mondo intorno a noi sembriamo fatti.\u201d"}
{"id": "6115987", "revid": "339392", "url": "https://it.wikipedia.org/wiki?curid=6115987", "title": "Rari Nantes Bogliasco", "text": ""}
{"id": "6115988", "revid": "124123", "url": "https://it.wikipedia.org/wiki?curid=6115988", "title": "Stanislas L\u00e9pine", "text": "Biografia.\nStanislas Victor Edmond L\u00e9pine nacque a Caen, nel Nord della Francia e nel 1855 si trasfer\u00ec stabilmente a Parigi. Nove anni dopo si spos\u00f2 e nel 1860 fu accolto nell'atelier di Jean-Baptiste Camille Corot, di cui copi\u00f2 per esercizio alcune opere. Fu in prevalenza un paesaggista e i suoi lavori ebbero in gran parte come soggetto la citt\u00e0 di Parigi, la Senna e i paesaggi della Normandia.\nFu amico di Henri Fantin-Latour che pi\u00f9 di una volta dovette aiutarlo finanziariamente. L\u00e9pine era del tutto sconosciuto e rimase sempre fuori da ogni vita e attivit\u00e0 di gruppo.\n\"Paris, le pont des Arts\", dipinto fra il 1878 e il 1883, nonch\u00e9 \"La Vue de la Seine et du Trocad\u00e9ro\" sono sotto molti aspetti due opere rappresentative dell'arte di L\u00e9pine, artista incondizionatamente parigino e, in particolare, dei lungofiume della Senna. Nei suoi paesaggi, nei quali la figura umana \u00e8 spesso praticamente esclusa o ridotta allo stato di pittogramma, L\u00e9pine amava giocare con i toni dei grigi delicati, che gli bastavano per annotare con esattezza la qualit\u00e0 della luce. In questo modo la sua gamma cromatica fu pi\u00f9 chiara di quella dei pittori della Scuola di Barbizon e spesso, pertanto, si considera L\u00e9pine, con Eug\u00e8ne Boudin, Antoine Chintreuil, Adolphe-F\u00e9lix Cals e Johan Barthold Jongkind, come un precursore degli impressionisti, insieme ai quali, del resto, egli espose nel 1874. Stanislas L\u00e9pine fu presente al \"Salon\" dal 1859 al 1880, e dal 1881 al 1889 anche al Salon degli artisti francesi .\nAncora giovane si sistem\u00f2 a Montmartre e vi trascorse tutta la vita. Abit\u00f2 successivamente al n\u00ba 20 di \"chauss\u00e9e de Clignancourt\", poi in \"rue des Rosiers\", \"rue de la Fontenelle\" (rinominata \"rue du Chevalier-de-La-Barre\") e infine al n\u00ba 18 di \"rue de Clignancourt\". \nEgli dipinse, (come disse Coriolis, alias Georges Lecomte): \nL\u00e9pine fece parte di coloro che vengono a Montmartre per ritrovare la freschezza dei piccoli villaggi di provincia che vivono ancora al ritmo delle stagioni, della fiera delle capre o delle vacche, dove la verdura e i fiori si raccolgono nell'orto e non si comprano alla bancarella del negoziante. E le carrozze e i cocchi non risalgono ancora la collina. Nelle sue tele le strade respirano la calma e la dolcezza del vivere. Dipinse la \"rue Saint Vincent\", la \"rue Cortot\", la \"rue des Saules\" e la strada dell'Abbeveratoio.\nAll'Expo del 1889 fu gratificato con una medaglia d'oro.\nIl conte Armand Doria lo prese sotto la sua protezione, assieme ad Adolphe-F\u00e9lix Cals, accogliendoli nel suo castello di Orrouy.\nStanislas L\u00e9pine mor\u00ec improvvisamente a 57 anni, nel suo appartamento di Parigi, e le sue esequie ebbero luogo nella chiesa di Saint-Pierre de Montmartre."}
{"id": "6115990", "revid": "319329", "url": "https://it.wikipedia.org/wiki?curid=6115990", "title": "Tour du Doubs 2015", "text": "Il Tour du Doubs 2015, trentesima edizione della corsa, valido come prova di classe 1.1 dell'UCI Europe Tour 2015 e come prova della Coppa di Francia, si svolse il 13 settembre 2015 su un percorso di 177\u00a0km tra Les Fins e Pontarlier, nella Franca Contea. Fu vinto dall'argentino Eduardo Sep\u00falveda, che termin\u00f2 la gara in 4h20'48\", alla media di 45,285\u00a0km/h, seguito dai francese Julien Loubet e Rudy Molard riespettivamente secondo e terzo.\nPartenza da Les Fins con 125 ciclisti, dei quali 101 tagliarono il traguardo a Pontarlier."}
{"id": "6115997", "revid": "1543377", "url": "https://it.wikipedia.org/wiki?curid=6115997", "title": "Richard Hawley Tucker", "text": "Biografia.\nStudi\u00f2 ingegneria civile presso la Lehigh University ma subito si interess\u00f2 all\u2019astronomia. Si laure\u00f2 nel 1879 e divenne assistente presso l\u2019Osservatorio astronomico Dudley ad Albany, l\u00ec rimanendo per quattro anni. Nel 1883 divenne istruttore di matematica e astronomia presso la Lehig University, successivamente si rec\u00f2 in Argentina presso l\u2019Osservatorio Nazionale Argentino per studiare il cielo meridionale rimanendovi per nove anni, quindi nel 1893 si aggreg\u00f2 all\u2019Osservatorio Lick fino al 1908 facendo precise misurazioni della posizione di numerose stelle. Nel 1908 si rec\u00f2 nuovamente in Argentina per misurare la posizione delle stelle nel cielo meridionale, quindi riprese il lavoro presso l\u2019Osservatorio Lick ove rimase fino alla data del suo pensionamento nel 1926.\nA Richard Hawley Tucker la UAI ha intitolato il cratere lunare Tucker"}
{"id": "6115999", "revid": "729019", "url": "https://it.wikipedia.org/wiki?curid=6115999", "title": "XEDTL-AM", "text": "XEDTL-AM \u00e8 una stazione radio operante in Messico con sede a Citt\u00e0 del Messico. Di propriet\u00e0 dell'Instituto Mexicano de la Radio, XEDTL-AM trasmette sulla frequenza 660 AM programmi musicali e di approfondimento riguardanti principalmente Citt\u00e0 del Messico.\nStoria.\nStazione AM.\nXEDTL-AM inizi\u00f2 a trasmettere sulla frequenza 820\u00a0kHz come XEBZ-AM, grazie ad una concessione rilasciata il 9 luglio 1936 alla signora Refugio Esparza vedova de Valezzi. Probabilmente la stazione inizi\u00f2 ad utilizzare la frequenza 660\u00a0kHz nel 1939, quando la maggior parte delle stazioni di Citt\u00e0 del Messico cambi\u00f2 frequenze. Nel 1942 la stazione fu venduta alla Vocero Mexicano, S.A.\nNel 1959 la stazione ebbe l'indicativo di chiamata XERPM-AM (a causa del nome del suo proprietario di allora, Radio Programas de M\u00e9xico) ed ottenne il permesso di trasmettere con 50\u00a0kW di potenza durante le ore diurne e 10\u00a0kW di potenza durante la notte. Fu la stazione principale della Cadena Radio Tricolor, emittente sempre di propriet\u00e0 di RPM.. La propriet\u00e0 della stazione pass\u00f2 a Radio F\u00f3rmula negli anni settanta e, in cambio, le tre stazioni di Radio F\u00f3rmula (XERPM, XEMP-AM and XEB-AM) furono nazionalizzata nel 1978. L'indicativo di chiamata fu cambiato ancora nel 1983 in XERIN-AM, in corrispondenza ad una diminuzione della potenza: 10\u00a0kW nelle ore diurne e 1\u00a0kW nelle notturne. Durante questo periodo la stazione era conosciuta come \"Radio Rin\", con una programmazione orientata ai bambini che per\u00f2 giunse a termine nel 1991 con un ultimo cambiamento dell'indicativo di chiamata, diventato l'attuale XEDTL-AM.\nNel 2001, la stazione fu concessa a Ricardo Rocha sotto un accordo di intermediazione di tempi ma nel 2003 il contratto fu rescisso poich\u00e9 Roca non poteva pagare la cifra necessaria a mantenere la stazione, che nel frattempo trasmetteva musica tropicale sotto il nome di \"Canela 660 AM: Tropical\u00edsima\", operante sulla frequenza 660\u00a0AM. Infine, nel 2005 la stazione divent\u00f2 Radio Ciudadana.\nStoria delle programmazione.\nRadio Ciudadana ebbe il suo inizio su XEQK-AM 1350 nel 2003, dopo che questa aveva trasmesso il servizio La Hora Exacta time per 59 anni.. Due anni dopo, come detto, fu per\u00f2 spostata sulla frequenza 660 AM, con un ritorno di XEQK al format de La Hora Exacta."}
{"id": "6116001", "revid": "1005847", "url": "https://it.wikipedia.org/wiki?curid=6116001", "title": "Marisa Matias", "text": "Biografia.\nRicercatrice del Centro de Estudos Sociais da Universidade de Coimbra (CES) (dal 2004), precedentemente \u00e8 stata anche assistente ricercatrice di quello stesso Centro (2000-2004) e insegnante di sociologia e altre materie negli istituti professionali ITAP - Instituto T\u00e9cnico e Art\u00edstico Profissional de Coimbra e Profitecla (2000-2001). Fu segretaria di redazione della \"Revista Cr\u00edtica de Ci\u00eancias Sociais\" (1998-2000).\nHa svolto tutto il suo percorso accademico nell'ambito della Sociologia, all'Universit\u00e0 di Coimbra dalla laurea triennale al dottorato in Sociologia, portando la tesi: La \"natura stanca di noi? Salute, ambiente e nuove forme di cittadinanza\" (Faculdade de Economia da Universidade de Coimbra, 2009). Il suo master, anche esso in Sociologia, si occupava di studi sociali della scienza e della tecnologia.\nHa pubblicato diversi articoli scientifici, capitoli di libri e altre pubblicazioni nazionali e internazionali sulle relazioni tra ambiente e salute pubblica, scienza e conoscenza, democrazia e cittadinanza. Ha collaborato come formatrice/professoressa in diversi corsi di formazione e programmi post-laurea. Ha realizzato ricerche scientifiche negli ambiti della salute ambientale, sociologia della scienza, sociologia della salute e sociologia politica.\nAttivit\u00e0 civica e politica.\nMembro della Mesa Nacional do Bloco de Esquerda e della sua Commissione Politica. Vice-presidente del Partido da Esquerda Europeia. \u00c8 Vice-Presidente della Associazione Europea per l'Alzheimer e Membro del Conselho Consultivo da SERES. Fu anche membro della direc\u00e7\u00e3o da Pro-Urbe, associazione civica di Coimbra. Fu coordinatrice nazionale del \u201cMovimento Cidadania e Responsabilidade pelo Sim\u201d, nell'ambito del referendum nazionale per la depenalizzazione dell'aborto in Portogallo. Attivista del movimento contro il coincenerimento a Souselas. Ha guidato la lista del Bloco de Esquerda nelle elezioni per la C\u00e2mara Municipal de Coimbra (2005).\nEurodeputata.\n7.\u00aa legislazione (2009 \u2013 2014).\nNel 2009 \u00e8 stata eletta deputata del Parlamento Europeo per il Bloco de Esquerda, integrando il gruppo politico GUE/NGL. Durante quella legislazione ha fatto parte della Commissione dell'Industria, dell'Investigazione e dell'Energia (ITRE), della quale fu coordinatrice, e della Commissione dell'Ambiente, della Salute Pubblica e della Sicurezza Alimentare (ENVI) fino a giugno del 2012, e della Commissione degli Argomenti Economici e Monetari (ECON) a partire da giugno del 2012. Ha fatto parte anche delle delegazioni per le relazioni con i Paesi del Mashrek, con il consiglio legislativo della Palestina e con il Sudafrica.\nAll'inizio del mandato fu nominata relatrice del Parlamento Europeo per l'elaborazione e negoziazione della direttiva che previene l'entrata di farmaci contraffatti nella catena legale di distribuzione, un business che frutta alle reti di contraffazione pi\u00f9 di 400.000 euro annuali e che mette in rischio la vita dei pazienti. La direttiva proposta e negoziata nel corso di quasi due anni con i gruppi parlamentari e con i governi sarebbe stata approvata nel 2011. Fu la seconda volta dall'integrazione del Portogallo in UE che una deputata portoghese fu responsabile di una direttiva-quadro, legge che sar\u00e0 trasposta all'ordinamento giuridico dei 28 stati membri fino al 2016.\nParallelamente, fu anche relatrice della strategia europea per la lotta contro l'Alzheimer e altre demenze, che sarebbe stata ugualmente approvata nel 2011. Ha integrato e co-presieduto il gruppo di lavoro europeo per il Diabete ed \u00e8 stata coautrice della prima risoluzione mai approvata al Parlamento Europeo in ambito della a definizione di linee politiche strategiche per la lotta contro l'epidemia del diabete (2010). Si \u00e8 dedicata all'elaborazione e approvazione di proposte di risoluzione relative al cancro, HIV-AIDS ed \u00e8 stata membro integrante della commissione del inchiesta parlamentare sul vaccino per la H1N1. Nel 2011 \u00e8 stata eletta con pi\u00f9 di 350 voti ottenuti in sistema di voto segreto \"Deputata dell' Anno\" in ambito della salute, essendo l'unica deputata del Grupo Parlamentar da Esquerda Unit\u00e1ria a ricevere questo premio dal momento della sua creazione.\nTra il 2011 e il 2012 fu relatrice in Parlamento per la definizione del Quadro Comune Strategico di Finanziamento di Ricerca e Innovazione, relazione che sarebbe stata approvata nel 2012 e che stabil\u00ec le basi per il disegno di ci\u00f2 che sarebbe dovuta diventare la proposta del Programa Horizonte 2020, programma relativo al finanziamento europeo alla ricerca e all'innovazione nel periodo 2014/2020. Al di l\u00e0 della proposta di rinforzo di verbas e di una miglior ridistribuzione geografica di queste verbas, la proposta approvata consacr\u00f2 un aumento significativo di sussidi alla ricerca scientifica e all'attribuzione di borse di studio nel quadro di finanziamento europeo. Pi\u00f9 tardi, si sarebbe unita alla squadra dei sei relatori nominati dal Parlamento Europeo per la definizione e la negoziazione della proposta relativa a Horizonte 2020, essendo stata responsabile di uno dei due regolamenti legislativi relativi all'Agenda Strategica per l'Innovazione. Il corpus legislativo sarebbe poi stato approvato a fine 2013, e messo in vigore a gennaio del 2014.\nNel 2012 \u00e8 stata anche nominata relatrice del Parlamento Europeo per la valutazione delle attivit\u00e0 della Banca centrale europea relative al 2011, anno in cui la presidenza del BCE cambi\u00f2. In un processo molto dibattuto e di difficili negoziazioni, la sua relazione sarebbe stata approvata per un voto di differenza nella commissione degli argomenti economici e monetari. Successivamente, il rapporto avrebbe potuto essere approvato totalmente anche nel 2013, ma Marisa Matias chiese che il suo nome fosse tolto dal rapporto, decisione derivata dalle alterazioni approvate nel voto finale che hanno eliminato dal rapporto tutti i riferimenti critici alla BCE in quanto membro della Troika, eliminando ugualmente la proposta che obbligava la BCE a restituire ai paesi sotto l'intervento della Troika il lucro risultante dai complessi processi di compravendita dei titoli di debito pubblico.\nMarisa Matias \u00e8 stata anche relatrice del parlamento per quattro pareri sulla strategia europea di adattamento alle alterazioni climatiche, la ridefinizione del calcolo del PIB, la proposta di un nuovo quadro finanziario pluriennale e la regolamentazione della definizione di indici relativi alla transazione di beni nella Borsa.\nIn quanto relatora sombra, vale a dire, deputata responsabile nel suo gruppo parlamentare di seguire e negoziare proposte condotte da altri colleghi di altri gruppi parlamentari, Marisa Matias ha accompagnato durante questo mandato l'esecuzione di 25 proposte parlamentari, avendo presentato proposte di alterazione e partecipando alle riunioni di negoziazione.\n\u00c8 stata anche coautrice di 119 proposte di risoluzioni parlamentari.\nIn quanto Vice-Presidente del Parlamento per le relazioni con i paesi del Maxereque (Libano, Siria, Giordania ed Egitto) ha integrato e presieduto anche a varie delegazioni parlamentari a questi paesi, coordinando processi di negoziazione con i rispettivi parlamenti nazionali, in un periodo che \u00e8 stato attraversato dalle trasformazioni introdotte dalla Primavera Araba. Integra anche la Delegazione del Parlamento per le relazioni con il Consiglio legislativo palestinese, avendo svolto varie iniziative relative, in particolare, all'assedio della Striscia di Gaza.\n8.\u00aa legislatura (2014 \u2013 ).\nNel 2014 ha capeggiato la lista del Bloco de Esquerda per le elezioni europee, essendo stata rieletta deputata del Parlamento Europeo, dove continua ad integrare il gruppo parlamentare GUE/NGL. Nella presente legislatura \u00e8 membro della Comiss\u00e3o de Assuntos Econ\u00f3micos e Monet\u00e1rios (ECON], della quale \u00e8 coordinatrice, e della Comiss\u00e3o da Ind\u00fastria, da Investiga\u00e7\u00e3o e da Energia (ITRE). \u00c8 Vice-Presidente della Comiss\u00e3o Especial sobre as Decis\u00f5es Fiscais Antecipadas e Outras Medidas de Natureza ou Efeitos Similares (TAXE]), costituitasi a seguito degli scandali luxleaks e swissleaks e altri. \u00c8 Presidente della Delega\u00e7\u00e3o para as Rela\u00e7\u00f5es com os Pa\u00edses do Maxereque (Libano, Egitto, Siria e Giordania), nell'ambito della quale ha presieduto alla delegazione ufficiale in visita in Libano, durante la quale \u00e8 stata trattata, tra le altre, la questione dei rifugiati. \u00c8 Presidente dell'intergrupo dos Bens Comuns, che include non solo le risorse naturali, in particolare l'acqua, ma anche, per esempio, gli spazi sociali o giardini urbani, o addirittura immateriali come la conoscenza, la cultura, il pensiero, la creativit\u00e0, i beni digitali comuni, tutti con forme proprie di appropriazione e gestione. Mantiene la co-presidenza del gruppo di lavoro europeo per i dibattiti.\nNella presente legislatura Marisa Matias ha accompagnato nell'ambito della ECON, soprattutto, i rapporti legati al governamento economico, al semestre europeo, Banca Centrale Europea e Trattato transatlantico sul commercio e gli investimenti (TTIP).\nNell'ambito della ITRE \u00e8 relatora sombra del rapporto relativo al mercato unico europeo delle comunicazioni elettroniche, nell'ambito del quale si \u00e8 battuta per la manutenzione della neutralit\u00e0 di internet.\nIl 25 settembre del 2014 ha presieduto la presentazione delle conclusioni della sessione straordinaria su Gaza del Tribunale Russell per la Palestina, nel Parlamento Europeo, con i membri della giuria: Ken Loach, Roger Waters, Vandana Shiva, David Sheen, Richard Falk, Max Blumenthal, Mohamed Omer e Michael Mansfield. Dopo aver integrato nell'inizio di questo stesso mese una delegazione di deputati del Parlamento Europeo gli \u00e8 stato impedito di visitare la Striscia di Gaza dalle autorit\u00e0 di Israele.\nElezioni presidenziali del 2016.\nMarisa Matias \u00e8 la candidata appoggiata dal Bloco de Esquerda alle Elezioni presidenziali in Portogallo del 2016. L'annuncio della sua candidatura \u00e8 stato fatto il 7 novembre del 2015 nel Teatro Thalia, a Lisbona, ed \u00e8 stata formalizzata al Tribunal Constitucional il 17 dicembre del 2015, con la consegna di circa 12\u00a0000 firme. Il suo mandatario nazionale \u00e8 l'attore Ant\u00f3nio Capelo."}
{"id": "6116006", "revid": "300067", "url": "https://it.wikipedia.org/wiki?curid=6116006", "title": "Dearica Hamby", "text": "Carriera.\n\u00c8 stata selezionata dalle San Antonio Stars al primo giro del Draft WNBA 2015 con la 6\u00aa chiamata assoluta."}
{"id": "6116009", "revid": "619263", "url": "https://it.wikipedia.org/wiki?curid=6116009", "title": "Fran\u00e7ois de Bovet", "text": "\u00c8 il capostipite di una delle tre linee minori di genealogia episcopale della Chiesa latina non riconducibili al cardinale Scipione Rebiba e di cui si riconoscono otto affiliati viventi.\nBiografia.\nEletto vescovo di Sisteron in Francia, fu consacrato il 13 settembre 1789. Allo stato attuale non esistono informazioni certe su chi gli confer\u00ec l'ordinazione episcopale, per questo i vescovi da lui consacrati lo pongono al vertice della propria linea episcopale.\nDurante la Rivoluzione francese fu costretto a lasciare il Paese, senza tuttavia dimettersi dalla cattedra episcopale. Dopo aver fatto rientro in Francia in seguito al Concordato del 1801, nel 1812 lasci\u00f2 il governo pastorale della diocesi di Sisteron.\nIl 1\u00ba ottobre 1817 fu eletto arcivescovo metropolita di Tolosa, carica che mantenne fino al 1\u00ba aprile 1820.\nMor\u00ec a Parigi il 6 aprile 1830 all'et\u00e0 di 85 anni.\nSuccessione apostolica.\nLa successione apostolica \u00e8:"}
{"id": "6116010", "revid": "1543377", "url": "https://it.wikipedia.org/wiki?curid=6116010", "title": "Collar day", "text": "I Collar days (i \"giorni di collare\") sono giorni designati in cui i cavalieri dei pi\u00f9 importanti ordini cavallereschi britannici sono tenuti da regolamento a indossare i loro collari cerimoniali per prendere parte ad occasioni solenni. I collari sono delle catene cerimoniali da portare sulle spalle, realizzati in oro e con sul fronte le insegne dell'Ordine a cui appartengono.\nCollar days nel Regno Unito.\nI collari attualmente in uso nel Regno Unito sono quello dell'Ordine della Giarrettiera, dell'Ordine del Cardo, dell'Ordine del Bagno, dell'Ordine di San Michele e San Giorgio, dell'Ordine dell'Impero Britannico, dell'Ordine Reale Vittoriano. Un tempo erano presenti anche i collari dell'Ordine di San Patrizio, dell'Ordine della Stella d'India e dell'Ordine dell'Impero Indiano.\nI collar days, secondo le istruzioni rilasciate dalla Central Chancery of the Orders of Knighthood sono:\nI collari sono inoltre indossati all'annuale apertura del parlamento ed in altre occasioni solenni, tra cui i servizi religiosi dei vari ordini o alla cerimonia per l'introduzione di un nuovo pari alla Camera dei Lord."}
{"id": "6116011", "revid": "1272592", "url": "https://it.wikipedia.org/wiki?curid=6116011", "title": "Colantoni", "text": ""}
{"id": "6116013", "revid": "666668", "url": "https://it.wikipedia.org/wiki?curid=6116013", "title": "CONCACAF Futsal Championship 2016", "text": "Il CONCACAF Futsal Championship 2016 \u00e8 stato il 6\u00ba campionato nordamericano e si \u00e8 disputato dall'8 al 14 maggio 2016 a San Jos\u00e9, in Costa Rica. I padroni di casa hanno vinto il titolo per la terza volta.\nCampione.\nCampione del Nord America 2016\nCOSTA RICA(3\u00ba titolo)"}
{"id": "6116030", "revid": "1573940", "url": "https://it.wikipedia.org/wiki?curid=6116030", "title": "Loxops mana", "text": "Il rampichino di Hawaii (Loxops mana ()) \u00e8 un uccello passeriforme della famiglia Fringillidae.\nEtimologia.\nIl nome scientifico della specie, \"mana\", deriva probabilmente dall'omonima localit\u00e0 dell'isola di Hawaii.\nDescrizione.\nDimensioni.\nMisura circa 11\u00a0cm di lunghezza, per un peso di 12,5-16 g.\nAspetto.\nIl rampichino di Hawaii \u00e8 un uccelletto dall'aspetto massiccio e paffuto, con testa arrotondata e becco conico e leggermente incurvato verso il basso.\nIl piumaggio \u00e8 di colore bruno-olivaceo su nuca, dorso, ali e groppa, con remiganti e coda nerastre, mentre faccia, gola e petto sono bianco-grigiastre e il ventre \u00e8 bruno-arancio: sulla faccia \u00e8 presente una mascherina nera che corre dai lati del becco alla tempia. Il dimorfismo sessuale \u00e8 appena accennato, con le femmine dalla livrea pi\u00f9 opaca e dalla mascherina facciale meno evidente rispetto ai maschi: in ambedue i sessi gli occhi sono di colore bruno scuro, il becco \u00e8 nerastro superiormente e bianco avorio inferiormente e sugli orli, e le zampe sono di colore nerastro.\nBiologia.\nSi tratta di uccelli diurni e socievoli che vivono in coppie o in gruppetti, spesso formando stormi misti con altre specie (come l'akepa di Hawaii e gli amakihi del genere \"Hemignathus\"): essi passano la maggior parte della giornata alla ricerca di cibo in un territorio di circa 11 ettari di estensione, il quale si sovrappone abbondantemente nelle zone di confine con quelli di altri gruppi confinanti.\nAlimentazione.\nSi tratta di uccelli dalla dieta essenzialmente insettivora, che si nutrono di una grande variet\u00e0 di insetti ed altri invertebrati, oltre che delle loro larve: essi reperiscono il cibo in maniera simile a quanto osservabile nei rampichini nostrani (da cui il nome comune della specie), percorrendo su e gi\u00f9 rami e tronchi ed utilizzando il becco sottile e appuntito come un sondino nella corteccia o fra il fogliame.\nRiproduzione.\nLa stagione degli amori si estende da gennaio ad agosto, con un picco da febbraio a maggio: durante questo periodo, le coppie delimitano un territorio di 4-7 ettari all'interno del quale viene costruito il nido, che viene tenacemente difeso dagli intrusi per un perimetro di circa 10\u201320 m dallo stesso.\nIl nido \u00e8 generalmente a forma di coppa e si pone alla biforcazione terminale di un ramo alto di qualche albero: tuttavia, circa il 15% delle coppie di rampichino delle Hawaii sceglie come sito di nidificazione la cavit\u00e0 di un vecchio tronco. La costruzione del nido (edificato utilizzando corteccia di ohia, fili d'erba e licheni) richiede circa una decina di giorni di tempo: tale attivit\u00e0, assieme alla cova, \u00e8 completamente a carico della femmina, col maschio che si occupa nel frattempo di procurare il cibo alla compagna e di stazionare di guardia nei pressi del nido. Durante la costruzione del nido, il maschio segue la femmina nei suoi spostamenti alla ricerca di materiale da costruzione, cantando incessantemente, mentre la compagna rimane silente: i nidi in fase di costruzione vengono cos\u00ec lasciati incustoditi per brevi intervalli di tempo, durante i quali essi vengono frequentemente depredati del materiale utilizzato da parte di altre specie affini (iiwi, apapane, probabilmente anche l'introdotto occhiocotto del Giappone).\nLa cova delle due uova generalmente deposte dura circa 13 giorni, mentre i nidiacei (cienchi ed implumi alla nascita) sono pronti per l'involo attorno al diciottesimo giorno di vita: durante questo periodo essi vengono imbeccati da ambedue i genitori (col maschio che porta loro pi\u00f9 cibo rispetto alla femmina, spesso non imbeccandoli direttamente ma dando il proprio cibo a quest'ultima, che in seguito si occupa di utilizzarlo per nutrire la prole), ed anche dopo essersi involati essi continuano a seguire i genitori fra i rami, cercando l'imbeccata sempre pi\u00f9 sporadicamente.\nDistribuzione e habitat.\nCome intuibile dal nome comune, il rampichino di Hawaii \u00e8 endemico dell'omonima isola nell'arcipelago delle Hawaii, della quale occupa la porzione sud-orientale.\nL\"'habitat\" di questi uccelli \u00e8 rappresentato dalla foresta merica e umida a prevalenza di ohia e koa, fra i 1500 ed i 2300 m di quota, sebbene storicamente la specie fosse reperibile anche a quote inferiori, appena sopra i 1000 m.\nTassonomia.\nLa tassonomia di questa specie \u00e8 stata piuttosto tormentata: inizialmente ascritta al genere \"Himatione\", essa \u00e8 passata a \"Oreomystis\", dove \u00e8 rimasta per lungo tempo (e, secondo alcuni studiosi, dove dovrebbe continuare ad essere ascritta), salvo poi essere accorpata al genere \"Loxops\" o, secondo alcuni autori, essere ascritta a un proprio genere monospecifico, \"Manucerthia\", in quanto piuttosto basale rispetto alle specie congeneri.\nConservazione.\nUna ricerca condotta fra il 1976 ed il 1983 ha portato a una stima di circa 12500 individui di rampichino di Hawaii, suddivisi in quattro popolazioni: una di circa 10000 individui ad Hamakua, una di 2100 esemplari a Kau, una terza di circa 200 esemplari sul versante nord-occidentale dell'Hual\u0101lai e una quarta inferiore l centinaio d'individui nella porzione interna del distretto di Kona. La popolazione dell'Hualalai risulta attualmente scomparsa, cos\u00ec come quella di Kona (che secondo alcuni non sarebbe una vera e propria popolazione stabile, ma sarebbe piuttosto rappresentata da individui provenienti dalle altre per periodi di tempo limitati): in generale, l'areale di questi uccelli si sarebbe contratto alle aree a maggiore quota. Tale dato sarebbe in linea con il \"trend\" di diffusione della stragrande maggioranza dei drepanidini hawaiiani, i quali hanno sofferto in maniera drastica l'arrivo nell'arcipelago del vaiolo aviario e della malaria aviaria (contro la quale essi non sono in nessun modo immunizzati) alla fine del XIX secolo, scomparendo oppure quando possibile ritirandosi nelle zone pi\u00f9 in quota del proprio areale, dove le zanzare vettrici del morbo non sono in grado di arrivare.\nNonostante la degradazione dell\"'habitat\" e la competizione con le specie introdotte ne minaccino la sopravvivenza, il rampichino di Hawaii pare sopportare tali pressioni meglio di altre specie di drepanidini hawaiiani e addirittura sembrerebbe rivelarsi pi\u00f9 resistente perfino alle malattie che hanno decimato l'avifauna autoctona, al punto di poter essere osservato anche a quote dove le zanzare si riproducono e quindi risultano infettive. La forte somiglianza di questi uccelli con altre specie, prima fra tutte l'amakihi di Hawaii, gli esemplari di sesso femminile del congenere akepa e l'introdotto occhiocotto giapponese, tuttavia, rendono complicata l'attribuzione certa degli esemplari osservati all'una o all'altra specie, potendo falsare i risultati dei censimenti. Per tali motivi, la specie \u00e8 considerata in pericolo fin dal 1975 dal governo statunitense."}
{"id": "6116031", "revid": "122315", "url": "https://it.wikipedia.org/wiki?curid=6116031", "title": "Manucerthia", "text": ""}
{"id": "6116033", "revid": "122315", "url": "https://it.wikipedia.org/wiki?curid=6116033", "title": "Manucerthia mana", "text": ""}
{"id": "6116034", "revid": "1123126", "url": "https://it.wikipedia.org/wiki?curid=6116034", "title": "Basilica della Madonna dei Miracoli", "text": ""}
{"id": "6116035", "revid": "122315", "url": "https://it.wikipedia.org/wiki?curid=6116035", "title": "Oreomystis mana", "text": ""}
{"id": "6116043", "revid": "712828", "url": "https://it.wikipedia.org/wiki?curid=6116043", "title": "Saul Jeranas", "text": ""}
{"id": "6116051", "revid": "1573940", "url": "https://it.wikipedia.org/wiki?curid=6116051", "title": "Pheidole indica", "text": "Pheidole teneriffana () \u00e8 una formica della sottofamiglia Myrmicinae.\nDistribuzione e habitat.\nQuesta specie \u00e8 stata introdotta e si \u00e8 naturalizzata in Italia, Spagna, Isole Baleari, Isole Canarie e Grecia (compresi Egeo Meridionale e Creta)."}
{"id": "6116054", "revid": "83729501", "url": "https://it.wikipedia.org/wiki?curid=6116054", "title": "Comparsa della vita sulla Terra", "text": ""}
{"id": "6116058", "revid": "767487", "url": "https://it.wikipedia.org/wiki?curid=6116058", "title": "Four Walls", "text": "Four Walls \u00e8 un singolo del gruppo musicale britannico Massive Attack e Burial, pubblicato nel 2011.\nIl disco.\nSi tratta di un maxi-singolo, pubblicato in formato 12\". Il disco consiste dei remix di Burial della traccia inedita dei Massive Attack \"Four Walls\" e del brano \"Paradise Circus\", gi\u00e0 pubblicato come singolo promozionale e contenuto nell'album \"Heligoland\". Entrambe le tracce sono state scritte e incise con il contributo di Hope Sandoval, cantautrice e membro dei Mazzy Star.\n\u00c8 stato pubblicato in edizione limitata a 1.000 copie, tutte vendute durante primo giorno di pre-ordine."}
{"id": "6116060", "revid": "1855146", "url": "https://it.wikipedia.org/wiki?curid=6116060", "title": "Bunker villa Ada Savoia", "text": "Il bunker villa Ada Savoia \u00e8 un rifugio antiaereo situato all'interno di Villa Ada a Roma, un tempo residenza della famiglia reale dei Savoia. Fu realizzato durante la Seconda guerra mondiale come luogo di ricovero per i membri della casa reale nell'eventualit\u00e0 di bombardamenti. La villa, conosciuta anche con il nome di \"Villa Savoia\" o \"Villa Reale\", era stata acquistata da re Vittorio Emanuele III nel 1904, dopo essere gi\u00e0 stata di propriet\u00e0 di suo nonno Vittorio Emanuele II fra il 1872 e il 1879, quando fu costruita la Palazzina Reale.\nUbicazione.\nIl bunker si trova a circa 350 metri in linea d'aria dalla Palazzina ed \u00e8 stato scavato all'interno della collina tufacea cosiddetta delle \"Cavalle Madri\", in una zona oggi molto selvaggia, caratterizzata da una ricca vegetazione.\nProprio a causa della distanza dalla residenza reale, il bunker fu realizzato con un ingresso carrabile, che permetteva di entrarvi direttamente a bordo di un'autovettura. Non esistono collegamenti sotterranei con la Palazzina Reale.\nStoria.\nIl bunker fu realizzato fra il 1940 e il 1942, in piena Seconda Guerra Mondiale a causa del timore, sempre pi\u00f9 concreto di bombardamenti strategici da parte delle Forze Alleate. Ad oggi non esistono documenti ufficiali relativi alla sua realizzazione, n\u00e9 progetti n\u00e9 capitolati di spesa o altro. Alla fine del conflitto, con la partenza in esilio dell'ultimo Re d'Italia, Umberto II, il bunker viene abbandonato, tornando alla ribalta solo a partire dal 2010, quando viene identificato da alcune testate giornalistiche come il \"Bunker del diavolo\" a causa della frequentazione dello stesso da parte di sette sataniche.\nIl sito, di propriet\u00e0 del Comune di Roma, \u00e8 stato dato in concessione gratuita a Roma Sotterranea, associazione vincitrice di un apposito bando che si \u00e8 fatta carico delle spese di recupero e restauro, ed \u00e8 stato aperto al pubblico il 24 marzo 2016. Le visite hanno chiuso quasi esattamente 5 anni dopo, il 21 marzo 2021, quando \u00e8 scaduta la convenzione stipulata tra l'associazione e la Sovrintendenza capitolina ai beni culturali.\nStruttura.\nIl bunker \u00e8 una struttura a pianta quasi perfettamente circolare con uno sviluppo di 207\u00a0m\u00b2, a forma di toro. Esternamente si presenta con un ingresso ad arco in mattoni; segue una galleria d'ingresso lunga circa 10 metri, alla fine della quale si trova una porta carrabile a due ante, ognuna del peso di 1800 chili, realizzate con la struttura esterna in ferro e riempite con cemento. Il complesso sistema di chiusura della porta consta di 6 deviatori per ogni anta, 3 superiori e 3 inferiori, che grazie ad una ruota dentata centrale si inseriscono all'interno del soffitto e del pavimento. Superato il portone si entra nella parte del rifugio dedicata al ricovero delle autovetture. L'ambiente presenta muri e volte in mattoni con archi ribassati, zoccoletto e cornici con finitura in finto travertino, che, insieme agli angoli arrotondati sono elementi tipici del razionalismo italiano in voga in quel periodo. Dalla zona adibita al ricovero autovetture parte un corridoio che, attraverso una porta blindata munita di spioncino apribile e guarnizione in gomma, porta ad una scala a chiocciola composta da 40 gradini ed alta 13 metri. La scala fungeva da uscita d'emergenza.\nLe due stanze rifugio sono invece caratterizzate da muri stuccati e pitturati in una tonalit\u00e0 crema. Alla prima si accede alla fine dell'area dedicata alle autovetture, ed era il vero e proprio cuore del bunker: un sistema di aerazione permetteva di portare in sovrapressione l'ambiente, evitando l'ingresso di gas potenzialmente nocivi. La stanza ha due porte in ferro antigas, dotate di spioncino fisso e guarnizioni in gomma. Altre due porte in legno portano ad altrettanti piccoli ambienti: uno composto da antibagno con lavandino e bagno con water, l'altro nel quale trova posto un \"elettroventilatore a pedaliera\", che poteva far funzionare l'impianto di aerazione anche in assenza di energia elettrica, grazie ad una \"bicicletta\", ancora in parte presente. Il complesso sistema di tubazioni, in buona parte ancora visibile fino al 2010, non \u00e8 pi\u00f9 presente.\nLa seconda stanza rifugio, cui si accede dalla prima, \u00e8 dotata di una porta blindata con spioncino fisso e guarnizione in gomma che d\u00e0 sulla galleria di ingresso, subito prima della grande porta carrabile.\nL'impianto elettrico.\nL'impianto di illuminazione - compresi interruttori, portalampade in porcellana, prese, interruttori e quadro elettrico - \u00e8 composto da pezzi originali. L'alimentazione avviene attraverso batterie caricate con un pannello solare anamorfo. Questa soluzione si \u00e8 resa necessaria in quanto il bunker non \u00e8 pi\u00f9 servito da un'utenza elettrica.\nIl sistema di aerazione.\nIl sistema di aerazione era presente anche nell'ambiente dedicato alle autovetture e nella stanza rifugio pi\u00f9 esterna, che fungevano da zone cuscinetto. La stanza rifugio pi\u00f9 interna, per accedere alla quale, da qualunque punto del bunker si provenisse, era necessario superare due porte, era dotata di un sistema di aerazione ancora pi\u00f9 efficiente, con ben sei bocchette per l'aria. Sono ancora presenti lungo i condotti due elementi per il filtraggio dell'aria. Le tubazioni avevano diversi punti di presa: uno presso la galleria esterna e tre nella parte alta della collina,\nIl trattamento delle acque reflue.\nIl bunker era dotato di due bagni. Non esistendo nelle vicinanze una condotta fognaria, si opt\u00f2 per la creazione di una vasca Imhoff (dal nome del suo inventore, il tedesco Karl Imhoff). La vasca Imhoff \u00e8 visibile nella zona di ricovero delle auto, tramite un'apertura protetta da un vetro. \nLo scudo di protezione.\nAl di sopra del bunker ed in corrispondenza di buona parte di questo, si trova una struttura realizzata con due grandi piastre in cemento armato che coprono in totale un'area di 212\u00a0m\u00b2. Le piastre poggiano su muretti in mattoni con aperture ad arco. In caso di bombardamento aereo, le piastre avrebbero fatto detonare la bomba e sarebbero collassate, dissipando il potere deflagrante dell'ordigno."}
{"id": "6116064", "revid": "1543377", "url": "https://it.wikipedia.org/wiki?curid=6116064", "title": "Quattro Strade (Bientina)", "text": " \nQuattro Strade \u00e8 una frazione del comune italiano di Bientina, nella provincia di Pisa, in Toscana.\nGeografia fisica.\nLa frazione di Quattro Strade \u00e8 situata in pozione leggermente collinare, a 50\u00a0m di altitudine sulle alture delle Cerbaie, tra i territori della piana di Lucca, della Valdera e del Valdarno. Il paese si trova a nord della collina di Santa Colomba, a settentrione del fiume Arno, nel punto dove la strada provinciale Val di Nievole si incontra con la via che unisce Bientina a Santa Maria a Monte. A sud di Quattro Strade nasce il rio Nero, che si va a immettere nel canale di Usciana nei pressi di Santa Colomba.\nQuattro Strade confina a nord con Tavolaia e Staffoli, ad est con Santa Maria a Monte, a sud con Santa Colomba e ad ovest con Bientina, capoluogo comunale dal quale dista circa 5\u00a0km. Dista inoltre poco pi\u00f9 di 26\u00a0km da Pisa.\nStoria.\nIn seguito alla bonifica del lago di Bientina, avviata nel XVIII secolo e conclusasi con il totale prosciugamento nel 1859 sotto i granduchi di Lorena, tutte le aree limitrofe intorno alle sponde del lago cominciarono ad essere popolate considerevolmente. Il borgo di Quattro Strade nacque quindi alla met\u00e0 del XIX secolo con la costruzione della strada provinciale della Val di Nievole, fatta realizzare dal granduca, nel punto dove vi \u00e8 l'incrocio con la strada che collega Bientina e Santa Maria a Monte: da qui il toponimo \"Quattro Strade\".\nPrima dello sviluppo del paese, qui si trovava solo una dogana granducale, la dogana di Vajano (o Vaiano), limite doganale di terza classe che serviva lo scalo meridionale del padule di Bientina e dipendente dalla dogana di seconda classe delle Pianore, presso Tavolaia. Sempre in seguito ai lavori di bonifica che interessarono questo territorio nel periodo pre-unitario, furono qui rinvenuti numerosi reperti di animali preistorici, come ossa di elefanti e di uri.\nIl paese di Quattro Strade, dapprima semplice nucleo abitato dipendente dalla frazione di Santa Colomba, conobbe un forte incremento demografico in seguito agli anni settanta del Novecento tanto da essere innalzata a frazione a s\u00e9 stante. Dai soli 190 abitanti registrati nel 1961 si arriv\u00f2 ai 553 del 1981, poi aumentati ai dell'ultimo censimento del 2011.\nMonumenti e luoghi d'interesse.\nPresso l'ex dogana di Vajano si trova una storica fattoria con tenuta di circa 120 ettari, che fu propriet\u00e0 della famiglia Bini.\nSociet\u00e0.\nTradizioni e folclore.\nQuattro Strade \u00e8 una delle nove contrade che partecipa alla manifestazione storica del Palio di Bientina, risultata vincitrice in tre occasioni (1995, 1998, 2018). I suoi colori sono il verde e il bianco."}
{"id": "6116066", "revid": "767487", "url": "https://it.wikipedia.org/wiki?curid=6116066", "title": "Primo Silvestri", "text": ""}
{"id": "6116091", "revid": "1371684", "url": "https://it.wikipedia.org/wiki?curid=6116091", "title": "Goalball ai XV Giochi paralimpici estivi - Torneo maschile", "text": "Il \"torneo maschile di goalball\" ai giochi paralimpici estivi del 2016 si \u00e8 svolto presso l'Arena do Futuro dall'8 al 16 settembre, a Rio de Janeiro. La squadra vincitrice \u00e8 stata la nazionale lituana per la prima volta nella storia."}
{"id": "6116094", "revid": "287204", "url": "https://it.wikipedia.org/wiki?curid=6116094", "title": "Vent'anni dopo", "text": ""}
{"id": "6116096", "revid": "1924342", "url": "https://it.wikipedia.org/wiki?curid=6116096", "title": "Marshmello", "text": "\u00c8 divenuto famoso per i remix delle canzoni dei Jack \u00dc e Zedd, per poi collaborare con artisti come Omar LinX, Ookay, JAUZ, e Slushi. Ha inoltre partecipato al 20\u00ba anniversario di \"SmackDown\" vincendo il 24/7 Championship e nel 2018 insieme a Tyler \"Ninja\" Blevins vinse il Fortnite Pro am Duo.\nBiografia.\n2015: Gli inizi.\nIl 3 marzo 2015 Marshmello pubblica la sua prima traccia intitolata \"Wavez\", sulla piattaforma SoundCloud. In seguito alla pubblicazione di questa traccia, pubblica altre canzoni, ottenendo il sostegno di altri musicisti come Skrillex, successivamente partecipa al \"Hard Day of The Dead\" in California, al \"Pier 94\" a New York, al \"Pomona California Pomona\" e al \"Miami Music Week\".\n2016: I primi successi.\nNel primo mese del 2016, Marshmello decide di pubblicare una raccolta di alcune delle sue precedenti canzoni in un album chiamato \"Joytime\", nella quale include anche il singolo \"Keep It Mello\" realizzato in collaborazione con il rapper Omar LinX. Quest\u2019ultimo ha come gestore Moe Shalizi di Red Light Management, il quale gestisce altri artisti come JAUZ, Slushii e Ookay. L\u2019album \u00e8 stato pubblicato da Marshmello tramite la sua casa discografica \"Joytime Collective\" e contiene 10 tracce. L\u2019album riesce ad ottenere il quinto posto nella Billboard Dance/Electronic Albums.\nMarshmello debutta per la casa discografica Monstercat con il singolo \"Alone\" che viene inserito nell\u2019album compilation chiamato \"Cataclysm\". In seguito, il 3 giugno viene annunciato l\u2019inizio di un contest per il miglior remix del singolo \"Alone\". Al vincitore del torneo, il duo MRVLZ, viene data la possibilit\u00e0 di pubblicare il remix nella casa discografica Monstercat e di suonare un DJ set di apertura al \"Camp Bisco\". Il 2 luglio Marshmello pubblica su YouTube il video ufficiale della canzone \"Alone\" ottenendo pi\u00f9 di 1 miliardo di visualizzazioni.\nIl 19 giugno 2016 Marshmello si \u00e8 esibito all\"'Electric Daisy Carnival\" a Las Vegas dove il disc jockey olandese Ti\u00ebsto, che indossava gli stessi indumenti del disc jockey americano, si \u00e8 tolto il casco dopo essersi presentato sul palco, fingendo cos\u00ec di essere lui il vero Marshmello. In seguito \u00e8 stato svelato dai fan e dai media che l'esibizione di Ti\u00ebsto era stata solamente una trovata pubblicitaria dato che \u00e8 stata scoperta una foto dei due mascherati prima dello show.\nIl 20 agosto Marshmello annuncia per la prima volta le date e luoghi del tour chiamato \"Ritual Tour\". Il tour comprende tappe in diverse nazioni come Stati Uniti, Sud Corea, Cina, India e Paraguay a partire dal 30 settembre e fino al 21 gennaio 2017. La canzone \"Ritual\", con il cantautore americano Wrabel, permette a Marshmello di debuttare per OWSLA (etichetta di Skrillex); in seguito, pubblica su YouTube il video musicale della canzone che conta pi\u00f9 di 50 milioni di visualizzazioni. Non poco tempo dopo, fonda la sua etichetta discografica \"Joytime Collective\".\n2017: Il successo.\nIl 24 febbraio pubblica \"Chasing Colors\", una collaborazione con il disc jockey Ookay e la cantante Noah Cyrus. Il mese dopo pubblica un'altra traccia in collaborazione con Slushii intitolata \"Twinbow\". Il 5 maggio Marshmello pubblica il suo terzo singolo dell\u2019anno intitolato \"Moving On\". Non \u00e8 la prima volta che i suoi fan sentono la canzone, infatti due anni prima ne aveva fatto uscire un\u2019anteprima su Twitter. Sempre su Twitter, l\u20198 luglio annuncia l\u2019uscita di una nuova traccia in collaborazione con il rapper Blackbear e la cantante Demi Lovato. Marshmello pubblica il 28 luglio una traccia intitolata \"Love U\", dedicata ai fan. In solo 12 mesi dalla prima comparsa nel mondo dell\u2019EDM, Marshmello \u00e8 riuscito a guadagnare 21 milioni di dollari. Questo, secondo una lista creata da Forbes, gli permette di entrare nella classifica dei 10 disc jockey pi\u00f9 pagati nel 2017. L\u201911 agosto, annuncia su Twitter l\u2019uscita del suo nuovo singolo in collaborazione con il cantante Khalid intitolato \"Silence\". La canzone entra nella Top 200 di 28 paesi e nella classifica di Worldhit. Il 25 ottobre Marshmello pubblica insieme a Selena Gomez la traccia \"Wolves\", che diventa presto un successo commerciale, ed entra nella top 10 di pi\u00f9 di 20 paesi e riesce a vendere pi\u00f9 di 5 milioni di copie in pochi mesi. Nello stesso anno collabora con i Migos nel singolo \"Danger\", brano estratto dalla colonna sonora del film \"Bright\". Il 20 ottobre pubblica l\u2019ultimo singolo dell\u2019anno intitolato \"You &amp; Me.\"\n2018-presente: La fama.\nA causa dell\u2019improvvisa morte di Lil Peep, Marshmello, per desiderio della madre del rapper, pubblica la loro collaborazione \"Spotlight\" il 12 gennaio, iniziata a novembre dell'anno precedente e mai terminata. Il 9 febbraio pubblica, per la sua etichetta discografica, il nuovo singolo intitolato \"FRIENDS\" in collaborazione con Anne-Marie. Lo stesso giorno viene pubblicato anche il video del testo della canzone. Il 2 marzo pubblica il video della traccia intitolata \"Everyday\" realizzata insieme al rapper Logic. L'8 marzo, per ringraziare gli 11 milioni di iscritti sul suo canale YouTube, pubblica il singolo \"Fly\" con l'accompagnamento vocale della cantautrice Leah Culver. Il 17 agosto \u00e8 stato pubblicato il singolo \"Happier\", la cui parte vocale \u00e8 cantata dai Bastille.\nNel 2019 il disc jockey firma una collaborazione con la casa di sviluppo di videogiochi americana Epic Games nel gioco Fortnite Battle Royale per tenere un concerto virtuale in una delle citt\u00e0 del gioco, precisamente a Parco Pacifico (in inglese \"Pleasant Park\") e, in contemporanea, viene inserita una skin con le fattezze del disc jockey. Il concerto si \u00e8 tenuto il 2 febbraio 2019 raggiungendo il record di 10 milioni di utenti che hanno assistito all'evento, mantenuto fino all'aprile 2020 quando venne superato dal concerto virtuale di Travis Scott. Sempre nel 2019 collabora con Chris Brown e Tyga nel brano \"Light It Up\".\nNel 2020 Marshmello collabora con Halsey nel singolo \"Be Kind\" e con Demi Lovato nel singolo \"OK Not to Be OK\". L'artista rilascia inoltre due collaborazioni postume con Juice WRLD: \"Hate the Other Side\" e \"Come &amp; Go\". Il 23 ottobre 2020 pubblica il singolo \"Too Much\" in collaborazione con Usher e Imanbek.\nRiconoscimenti.\nNel 2016 il personaggio di Marshmello viene candidato per il premio International Dance Music Awards nella categoria Best Break e per il DJ Mag\u2019s Top 100 DJs. Tra questi vince solo il secondo, collocandosi al numero 28 nel mondo. L\u2019anno successivo, Marshmello e due delle sue canzoni vengono candidate per altri sette premi. Marshmello viene candidato per il Best New Talent dei WDW Radio Awards, per il Woodie to Watch degli mtvU Woodie Awards e per il New Artist Of the Year degli Electronic Music Awards. Il suo singolo \"Alone \"viene candidato per il Best Trending Track dei WDW Radio Awards e per il Best Dance Track dei Radio Disney Music Awards. Il suo remix di Alarm\"\" viene candidato per il Best Trap remix e per il Best Use of Vocal, entrambi dei Remix Awards. Delle sette nomination, Marshmello vince solo il premio Best Use of Vocal. Nel 2018 ottiene il riconoscimento di Best Electronic Act agli EMA (European Music Awards) tenutisi a Bilbao."}
{"id": "6116098", "revid": "767487", "url": "https://it.wikipedia.org/wiki?curid=6116098", "title": "Campionato Primavera 2015-2016 (calcio femminile)", "text": "L'edizione 2015-2016 \u00e8 stata la diciassettesima nella storia del Campionato Primavera Femminile.\nFormula.\nIl torneo si divide in due fasi: una fase regionale, organizzata dai rispettivi comitati, ed una fase nazionale. La fase regionale viene organizzata autonomamente dai singoli comitati regionali, i quali optano a seconda dei casi per un campionato, una coppa, eccetera. Le vincitrici dei rispettivi tornei regionali, acquisiscono il diritto di partecipare alla fase nazionale. La fase nazionale consiste in due fasi: una a gironi ed una ad eliminazione diretta. Nella fase a gironi, ogni squadra disputa nel proprio un numero pari di gare in casa ed in trasferta: la squadra che riposa nella prima giornata \u00e8 determinata per sorteggio, effettuato a cura del Dipartimento, cos\u00ec come la squadra che disputa la prima gara in trasferta; riposa nella seconda giornata la squadra che ha vinto la prima gara o, in caso di pareggio, quella che ha disputato la prima gara in trasferta; nella terza giornata si disputa la gara fra le due squadre che non si sono incontrate in precedenza: gioca in casa la squadra che non ha disputato alcun incontro in casa. Al termine delle rispettive giornate, la prima classificata di ogni girone accede alla fase ad eliminazione diretta. Le gare della fase ad eliminazione diretta si disputano con turni di andata e ritorno, mentre la finale \u00e8 in gara unica su campo neutro.\nLimiti di et\u00e0.\nPossono partecipare alla fase regionale solo le calciatrici nate dal 1\u00ba gennaio 1997 in poi e che, comunque, abbiano anagraficamente compiuto il 14\u00ba anno di et\u00e0, regolarmente tesserate per le rispettive Societ\u00e0 nella stagione in corso. Per la sola fase a gironi della fase nazionale, possono essere impiegate fino a due atlete fuori quota nate dal 1\u00ba gennaio 1996 al 31 dicembre 1996.\nPartecipanti.\nIn questa stagione, sono state 12 le squadre ammesse alla fase finale dai rispettivi campionati regionali.\nLe 11 partecipanti sono state divise in 2 gironi da 3 squadre e due accoppiamenti diretti, con divisione geografica.\nOgni squadra disputa nel proprio girone due gare (una in casa ed una in trasferta): al termine delle tre giornate, la prima classificata di ogni girone accede alla fase ad eliminazione diretta.\nLe semifinali si disputano in gare di andata e ritorno, mentre la finalissima si disputa in gara secca su campo neutro."}
{"id": "6116099", "revid": "1573940", "url": "https://it.wikipedia.org/wiki?curid=6116099", "title": "Terpnistrini", "text": "Terpnistrini \u00e8 una trib\u00f9 di ortotteri della famiglia Tettigoniidae (sottofamiglia Phaneropterinae).\nDescrizione.\n\"Terpnistria\", \"Diogena\" e \"Tropidophrys\" costituiscono un gruppo omogeneo identificato da una colorazione a prevalenza di verde con screziature bianche (mimetismo per il loro habitat preferito caratterizzato dalla presenza di specie del genere \"Acacia\"), da spine accentuate sulle zampe, e da una spiccata carinae sul capo. La loro omogeneit\u00e0 deriva probabilmente da un progenitore comune (speciazione allopatrica).\n\"Gelotopoia\" e \"Terpnistrioides\", pur presentando molte affinit\u00e0 nell'aspetto (in particolare nell'apparato genitale), sono considerate a parte rispetto al gruppo suddetto.\nDistribuzione e habitat.\nLa maggior parte delle specie hanno un areale africano, con l'eccezione di \"Diogena fausta\", presente oltrech\u00e9 in Africa anche nella penisola arabica, e di \"Diogena lanka\", endemica di Sri Lanka. \nTassonomia.\nComprende i seguenti generi:"}
{"id": "6116100", "revid": "1573940", "url": "https://it.wikipedia.org/wiki?curid=6116100", "title": "Chlorodrepanis", "text": "Chlorodrepanis \u00e8 un genere di uccelli passeriformi fringillidi della trib\u00f9 dei Drepanidini, endemici delle Hawaii.\nEtimologia.\nIl nome scientifico del genere, \"Chlorodrepanis\", deriva dall'unione delle parole greche \"\u03c7\u03bb\u03c9\u03c1\u03bf\u03c2\" (\"khl\u014dros\", \"verde\") e \"\u03b4\u03c1\u03b5\u03c0\u03b1\u03bd\u03b7\" (\"drepan\u0113\", \"falce\", ma anche \"Drepanis\", genere affine), col significato di \"drepanide verde\", in riferimento alla livrea di questi uccelli e alla loro affinit\u00e0 con gli altri drepanidini.\nDescrizione.\nAl genere vengono ascritti uccelli di piccole dimensioni (attorno agli 11\u00a0cm), dall'aspetto massiccio e paffuto, muniti di testa arrotondata con becco incurvato verso il basso e livrea di colore giallino nella parte ventrale e giallo-olivastro in quella dorsale: tutte le specie presentano una mascherina facciale nera, pi\u00f9 evidente nei maschi rispetto alle femmine (che possiedono inoltre livrea dalle tonalit\u00e0 pi\u00f9 smorte).\nDistribuzione e habitat.\nIl genere \u00e8 endemico delle Hawaii, con ciascuna specie che occupa una propria isola (Oahu, Kauai, Big Island): questi uccelli sono abitatori delle foreste (anche di specie introdotte) con presenza di grossi alberi in cui cercare il cibo.\nBiologia.\nTutte le specie ascritte al genere sono diurne e vivono in coppie, o al pi\u00f9 in piccoli gruppi familiari. La loro dieta \u00e8 abbastanza variata, comprendendo insetti e altri piccoli invertebrati, ma anche frutta, linfa e nettare. Si tratta di uccelli monogami, coi due \"partner\" che collaborano nella costruzione del nido e nelle cure parentali ai nidiacei, mentre la cova delle uova \u00e8 generalmente a carico della sola femmina.\nTassonomia.\nTradizionalmente ascritte al genere \"Loxops\", e in seguito spostate di volta in volta in \"Viridonia\" o \"Hemignathus\", gli amakihi sono in seguito stati collocati in un proprio genere monotipico, \"Chlorodrepanis\", inizialmente monotipico, ossia contenente la sola specie \"C. virens\" con pi\u00f9 sottospecie, alcune delle quali (\"C. v. flava\" e \"C. v. stejnegeri\") sono in seguito state elevate al rango di specie a s\u00e9 stanti, che mantengono tuttora secondo la maggior parte degli autori.\nAl genere vengono ascritte le seguenti specie:\nNell'ambito della trib\u00f9 Drepanidini, il genere \"Chlorodrepanis\" si dimostra molto vicino a \"Loxops\", oltre che, sebbene meno nettamente, a \"Magumma\"."}
{"id": "6116101", "revid": "767487", "url": "https://it.wikipedia.org/wiki?curid=6116101", "title": "Redland (Texas)", "text": "Redland \u00e8 un census-designated place degli Stati Uniti d'America, situato nella contea di Angelina dello Stato del Texas. Secondo il censimento effettuato nel 2010 la popolazione ammontava a 1,047 unit\u00e0.\nGeografia fisica.\nRedland \u00e8 situato nella fascia nord-orientale di Angelina County, a 6 miglia (10\u00a0km) a nord di Lufkin, il capoluogo di contea. La U.S. Route 59, una strada a quattro corsie, attraversa la CDP, che porta a sud di Lufkin.\nSecondo l'Ufficio del censimento degli Stati Uniti d'America la contea ha un'area totale di 4,1 miglia quadrate (10,70\u00a0km\u00b2), di cui 0,03 miglia quadrate (0,07\u00a0km\u00b2), o lo 0,62% sono costituiti dall'acqua.\nSociet\u00e0.\nEvoluzione demografica.\nSecondo il censimento effettuato nel 2010 c'erano 1047 persone. La densit\u00e0 di popolazione era di 97.43 per chilometro quadrato. La composizione etnica della citt\u00e0 era formata dal 61.32% di bianchi, il 21.97% di afroamericani, l'1.34% di nativi americani, lo 0.48% di asiatici, il 12.8% di altre razze, e il 2.1% di due o pi\u00f9 etnie. Ispanici o latinos di qualunque razza erano il 22.92% della popolazione. Le donne erano 545 (52%), gli uomini 502 (48,0%). L'et\u00e0 media dei residenti era di 34.3 anni. Nel 2013 il reddito medio delle famiglie era di 42.750 dollari, quello pro capite 20.566 dollari."}
{"id": "6116102", "revid": "104458", "url": "https://it.wikipedia.org/wiki?curid=6116102", "title": "Monti Brandberg", "text": ""}
{"id": "6116106", "revid": "287204", "url": "https://it.wikipedia.org/wiki?curid=6116106", "title": "Brandberg (disambigua)", "text": " "}
{"id": "6116107", "revid": "438678", "url": "https://it.wikipedia.org/wiki?curid=6116107", "title": "Four Walls/Paradise Circus", "text": ""}
{"id": "6116108", "revid": "1904508", "url": "https://it.wikipedia.org/wiki?curid=6116108", "title": "Konstancja Czartoryska", "text": "Biografia.\nInfanzia.\nEra figlia del nobile Kazimierz Czartoryski (1674-1741) e della principessa Izabela El\u017cbieta Morsztyn.\nMatrimonio.\nSpos\u00f2 il 14 settembre 1720 Stanis\u0142aw Poniatowski. Da questo matrimonio nacquero molti figli tra cui il futuro re Stanislao II Augusto Poniatowski.\nMorte.\nLa Contessa mor\u00ec a Varsavia il 27 ottobre 1759.\nDiscendenza.\nLa Contessa e Stanis\u0142aw Poniatowski ebbero:"}
{"id": "6116135", "revid": "481666", "url": "https://it.wikipedia.org/wiki?curid=6116135", "title": "Wednesday's Child", "text": ""}
{"id": "6116138", "revid": "1232112", "url": "https://it.wikipedia.org/wiki?curid=6116138", "title": "Associazione Calcio Milan e Nazionali di calcio", "text": "Il legame tra l'Associazione Calcio Milan e la nazionale di calcio dell'Italia ebbe inizio nel 1910 con la prima gara disputata dalla squadra rappresentativa nazionale. La societ\u00e0 milanista \u00e8 la terza per numero di giocatori forniti alla nazionale maggiore italiana: al 4 ottobre 2021 sono 110 i calciatori del Milan ad aver collezionato almeno una presenza in campo nella nazionale \u00abA\u00bb durante la loro militanza tra le file dei rossoneri. Solo la Juventus con 147 e l'Inter con 116 hanno fornito un numero pi\u00f9 alto di giocatori che hanno indossato la maglia azzurra. Il maggior numero di presenze \u00e8 ad appannaggio di Paolo Maldini (126), mentre il primato delle reti va a Gianni Rivera (14).\nI primi rossoneri a vestire la maglia della nazionale italiana furono Aldo Cevenini e Pietro Lana, i quali scesero in campo nella partita di debutto degli azzurri del 15 maggio 1910, giocata all'Arena Civica di Milano contro la Francia: la gara termin\u00f2 6-2 per l'Italia e Lana fu l'autore della prima rete nella storia della nazionale nonch\u00e9 della prima tripletta in azzurro.\nCalciatori italiani.\nVincitori di competizioni.\nCampioni del Mondo: 8\nCampioni d'Europa: 6\nCalciatori non italiani.\nCampioni del Mondo: 2\nCampioni d'Europa: 2\nCampioni del Sudamerica: 1\nCampioni d'Africa: 1\nOri Olimpici: 1\nFIFA Confederations Cup: 4\nUEFA Nations League: 2"}
{"id": "6116141", "revid": "339392", "url": "https://it.wikipedia.org/wiki?curid=6116141", "title": "Sambrandano", "text": ""}
{"id": "6116146", "revid": "115220953", "url": "https://it.wikipedia.org/wiki?curid=6116146", "title": "Luzius Wildhaber", "text": "Biografia.\nDopo aver studiato giurisprudenza a Basilea, Parigi, Heidelberg, Londra e Yale, Wildhaber fu professore di diritto presso l'Universit\u00e0 di Friburgo e Basilea, nella quale divenne rettore.\nIn seguito fu legale al Dipartimento federale degli affari esteri di Berna. Partecip\u00f2 alla revisione totale della Costituzione federale, di cui fu uno dei principali artefici.\nFu giudice in Liechtenstein, e, dal 1991, alla Corte europea dei diritti dell'uomo di Strasburgo, di cui fu presidente dal 1998. Fu anche il primo presidente della Corte EDU nel suo nuovo formato dopo l'approvazione del Protocollo 11. Ricopr\u00ec il ruolo di presidente fino al 2007, anno in cui fu sostituito dal francese Jean-Paul Costa.\nIl 1\u00ba febbraio 2007, durante un viaggio, dichiar\u00f2 di aver sub\u00ecto un tentativo di avvelenamento sul suolo russo."}
{"id": "6116151", "revid": "88740", "url": "https://it.wikipedia.org/wiki?curid=6116151", "title": "Manfred Kinder", "text": "Biografia.\nPrese parte a tre edizioni dei Giochi olimpici: a Roma 1960 e Tokyo 1964 gareggi\u00f2 per la Squadra Unificata Tedesca che riuniva gli atleti di Germania Est e Germania Ovest, mentre a Citt\u00e0 del Messico 1968 vest\u00ec la maglia della Germania Ovest. A Roma vinse la medaglia d'argento nella staffetta 4\u00d7400 metri e fu quinto nei 400 metri piani; a Tokyo si classific\u00f2 quinto nella staffetta 4\u00d7400 metri e prese corse gli 800 metri piani, finendo eliminato in semifinale; infine, a Citt\u00e0 del Messico vinse la medaglia di bronzo nella staffetta 4\u00d7400 metri, ma fu eliminato nelle batterie di qualificazione dei 400 metri piani.\nConquist\u00f2 anche diverse medaglie a livello continentale: ai campionati europei di atletica leggera 1962 fu oro nei 400 metri piani e argento nella staffetta 4\u00d7400 metri. Ai Giochi europei indoor, i predecessori dei campionati europei di atletica leggera indoor vinse un argento, un oro e un bronzo, rispettivamente nelle edizioni del 1966, 1967 e 1969 (le prime due nei 400 metri piani e l'ultima nella staffetta 4\u00d7390 metri).\nIn carriera fu diciannove volte campione tedesco, nove volte all'aperto e dieci volte in competizioni indoor.\nDal 1970 al 1972 fu assistente allenatore dei 400 metri ostacoli per la nazionale della Germania Ovest e dal 1972 al 1980 fu allenatore nazionale dei 400 metri piani."}
{"id": "6116155", "revid": "481666", "url": "https://it.wikipedia.org/wiki?curid=6116155", "title": "Swing Fever", "text": ""}
{"id": "6116156", "revid": "104458", "url": "https://it.wikipedia.org/wiki?curid=6116156", "title": "Fuegenberg", "text": ""}
{"id": "6116192", "revid": "663330", "url": "https://it.wikipedia.org/wiki?curid=6116192", "title": "Ashley Zukerman", "text": "Biografia.\nNato negli Stati Uniti, si trasferisce in Australia con la famiglia a due anni, dove frequenta le scuole. Sta per conseguire la laurea in ingegneria alla \"Monash University\", quando ottiene un posto nel prestigioso \"Victorian College of the Arts\". Nel 2006 inizia la carriera in teatro per poi ottenere ruoli in varie serie televisive.\nOttiene la sua prima parte di rilievo nel 2008 recitando nella serie della Network Ten \"Rush\" nel ruolo dell'agente di polizia Michael Sandrelli fino al 2011. Dal 2014 al 2015 diventa uno dei protagonisti della serie \"Manhattan\", nel ruolo dello scienziato Charlie Isaacs.\nEntra nel cast della miniserie televisiva \"Childhood's End\" recitando la parte di Jake Greggson, mentre nel 2016 interpreta Peter MacLeish nella serie \"Designated Survivor\", ricoprendo la parte fino al 2017.\nNel 2021 interpreta un giovane Robert Langdon alle prese con la sua prima indagine ne \"Il simbolo perduto\".\nDoppiatori italiani.\nNelle versioni in italiano delle opere in cui ha recitato, Ashley Zukerman \u00e8 stato doppiato da:"}
{"id": "6116193", "revid": "709565", "url": "https://it.wikipedia.org/wiki?curid=6116193", "title": "Episodi de I Medici (prima stagione)", "text": "La prima stagione della serie televisiva I Medici (\"Medici: Masters of Florence\"), composta da otto episodi, \u00e8 stata trasmessa in prima visione mondiale in Italia dal 18 ottobre all'8 novembre 2016 su Rai 1.\nIn lingua originale, la stagione \u00e8 stata distribuita negli Stati Uniti, nel Regno Unito, in Irlanda, in Canada e in India il 9 dicembre 2016 su Netflix.\n\"Peccato originale\".\nTrama.\nL'episodio inizia con l'assassinio di Giovanni de' Medici, avvelenato con dell'uva ricoperta di cicuta. Il figlio Cosimo prende le redini della banca di famiglia e si scontra con la famiglia Albizzi per l'assegnazione del seggio rimasto vacante nella signoria della citt\u00e0 di Firenze, che verr\u00e0 assegnato a lui. Scoppia la guerra presso la citt\u00e0 di Lucca, assediata dai milanesi, ed il protrarsi della guerra porter\u00e0 in difficolt\u00e0 la banca dei Medici. Con vari flashback si vede come, vent'anni prima, la famiglia sia salita al potere attraverso la corruzione dei cardinali al conclave durante l'elezione del nuovo papa. Il nuovo Papa, imposto dai Medici, permetter\u00e0 alla banca di famiglia di gestire le decime papali con notevoli guadagni.\n\"La cupola e la dimora\".\nTrama.\nLa guerra tra Milano e Firenze continua, con la supremazia della prima. In questo momento storico sia i Medici che l'intera Firenze sono in crisi. Cosimo decide di usare le decime destinate al papa per costruire la cupola della cattedrale principale di Firenze, assegnando il lavoro a Brunelleschi, in modo da offrire lavoro alla popolazione e risollevare le sorti della sua citt\u00e0. Nel frattempo Lucrezia, la moglie di Piero, viene colpita da una misteriosa infermit\u00e0. Marco Bello viene incaricato di indagare su di un possibile avvelenamento, cercando cos\u00ec di far luce anche sull'assassinio di Giovanni. Marco scopre che uno speziale ha fornito la cicuta per l'omicidio, ma, prima di rivelare il nome dei mandanti, questi viene ucciso. Lucrezia, comunque, non \u00e8 stata avvelenata, ma, il suo stato di malessere \u00e8 una semplice conseguenza della sua prima gravidanza. Intanto Cosimo, grazie ad un accordo economico di cui si fa latore il condottiero Francesco Sforza, amico personale del Medici, riesce a ottenere una tregua con il duca di Milano, che interrompe l'assedio di Lucca. Mentre tutto sembra volgere al meglio, un operaio cade da un'impalcatura del cantiere allestito nella cattedrale: sul suo corpo appaiono, inequivocabili, i segni della peste nera.\n\"La peste\".\nTrama.\nMarco Bello scopre che l'assassino dello speziale fornitore della cicuta per assassinare Giovanni \u00e8 Lupo Corona, un amico di Albizzi, che per\u00f2 muore di peste prima di rivelare il vero mandante dell'omicidio. Albizzi, intanto, insinua che la pestilenza \u00e8 dovuta ad una punizione divina per l'operato dei Medici, che avrebbero finanziato la costruzione della cupola con l'usura e, sobillando la popolazione, esorta a distruggere l'opera architettonica. I Medici, rifugiatisi fuori Firenze per sfuggire al contagio della peste, sono in gravi difficolt\u00e0 finanziarie, perch\u00e9 la guerra e la peste hanno bloccato i commerci e la loro banca non pu\u00f2 pagare i creditori n\u00e9 concedere prestiti. Piccarda Bueri, la madre di Cosimo, si ammala di peste, ma esorta Cosimo a tornare a Firenze, dove deve affrontare Albizzi ed il risentimento del popolo. La situazione \u00e8 disperata: anche i banchieri senesi a cui i Medici avevano chiesto un prestito, falliscono a causa della peste, mentre Lucrezia perde il bambino che portava in grembo e Piccarda muore. Per salvare la famiglia, Lorenzo decide di vendere i lanifici dei Medici. Nel frattempo, Cosimo fa trasportare i malati di peste all'interno della cattedrale, facendo s\u00ec che gli uomini di Albizzi non possano distruggere la cupola. Giorni dopo, Albizzi, con l'inganno, attira Cosimo nel palazzo della signoria e lo fa arrestare con l'accusa di aver assassinato il medico che aveva scoperto l'avvelenamento di Giovanni e lo speziale.\n\"Il giorno del giudizio\".\nTrama.\nVent'anni prima, Giovanni si serv\u00ec di Cosimo per orchestrare un grave colpo agli Albizzi, gettando cos\u00ec le basi per una profonda riforma del sistema oligarchico fiorentino, basato non pi\u00f9 sul sangue nobile ma sulla potenza economica e l'abilit\u00e0 politica, ma in ci\u00f2 risiede anche l'origine dell'odio tra le due famiglie. Nel presente, Albizzi riesce a portare dalla sua parte, uno dopo l'altro, tutti i membri della Signoria, ed a nulla valgono i tentativi del figlio Piero e di Contessina de' Bardi, moglie di Cosimo, di cercare di influenzare il processo o smascherare le false accuse di Rinaldo. Senza altre alternative, Lorenzo, fratello di Cosimo, preleva 50.000 fiorini dalle casse della banca, usandoli per reclutare i mercenari di Sforza e mettere Firenze sotto assedio, ponendo come condizione per la pace la liberazione del fratello e l'esilio della famiglia Albizzi. Rinaldo, pur sapendo che, in caso di attacco, Firenze sarebbe del tutto impossibilitata a difendersi, rifiuta di tornare sulle proprie posizioni in nome del suo ottuso odio per i Medici e, cos\u00ec, Cosimo viene condannato a morte. Ma, all'ultimo momento, Contessina riesce a persuadere la Signoria a modificare il suo verdetto, ottenendo, in cambio del ritiro dei mercenari, la commutazione della condanna a morte per suo marito in esilio da Firenze. Cosimo, per\u00f2, \u00e8 decisamente contrariato, poich\u00e9, se nella condanna a morte riusciva ancora ad intravedere una speranza di rivalsa per la famiglia, l'esilio coster\u00e0 invece il potere su Firenze ai Medici, e, per manifestare ulteriormente il suo disprezzo per la moglie, decide di andare in esilio da solo, lasciando Contessina a casa alla guida della banca.\n\"La tentazione\".\nTrama.\nEsiliato a Venezia, Cosimo si reca giornalmente al cospetto del Doge per segnalare la sua presenza nella Repubblica e che non intende fuggire, ma, con l'aiuto del cugino Mario, cerca un modo per fare ritorno a Firenze. Contessina, rimasta sola, reincontra un suo vecchio spasimante, Ezio Contarini, che dapprima la invita ad un banchetto presso casa Albizzi, poi va spesso a farle visita e, durante uno dei loro colloqui, si lascia sfuggire che sua nipote, la ricca Isabella Contarini, sposer\u00e0 presto Ormanno, figlio di Albizzi. Consapevole che questo matrimonio accrescerebbe ancora di pi\u00f9 il potere di Rinaldo in Firenze, Contessina avvisa Cosimo, il quale riesce a volgere la cosa a suo favore, proponendo al Doge un'unione tra suo figlio ed Isabella Contarini, barattando in tal modo il permesso per rientrare a Firenze. \nNel mentre, Sanuto, il segretario del Doge di Venezia, cerca di carpire le vere intenzioni di Cosimo, usando la schiava Maddalena, quest'ultima per\u00f2 s'innamora veramente di Cosimo e rifiuta di collaborare.\nSanuto infuriato tenta allora di ucciderla ma viene fermato da Cosimo che per salvare la vita a Maddalena l'assume come sua schiava. \nMentre Cosimo cura le ferite di Maddalena, quest'ultima lo bacia e i due fanno l'amore.\nEzio, saputo del gesto di Contessina, abbandona Firenze. Inseguito da creditori e da mercenari che non \u00e8 pi\u00f9 in grado di pagare, Albizzi viene abbandonato dai suoi stessi alleati ed arrestato. \n\"Predominio\".\nTrama.\nI Medici, accolti da una folla festante, rientrano a Firenze e Cosimo ha deciso di portare da Venezia anche Maddalena, ormai sua amante. Contessina \u00e8 felice di rivedere tutta la famiglia ed il marito, ma lui si dimostra ancora freddo nei suoi confronti. Nel frattempo, Rinaldo Albizzi continua ad essere detenuto in carcere, con l\u2019accusa di tirannia, in attesa del giudizio: morte o esilio. La situazione fa capire a Cosimo che i Medici hanno bisogno di pi\u00f9 alleati tra le famiglie fiorentine e cerca di convincere il fratello Lorenzo, ancora innamorato di una popolana di nome Rosa \u2013 e che tempo addietro suo padre fece allontanare \u2013 a prender moglie. La scelta di Cosimo \u00e8 per la nobile, anche se non molto ricca, famiglia dei Cavalcanti, la cui erede \u00e8 Ginevra, che ha gi\u00e0 invitato a un banchetto. Lorenzo, seppur riluttante, promette che la conoscer\u00e0. Poco dopo, Cosimo viene fermato per strada da Ormanno Albizzi, incappucciato, che lo conduce in una chiesa, dove lo fa incontrare con Papa Eugenio IV, il quale, fuggito via da Roma per forti contrasti con l'aristocrazia romana, chiede rifugio a Cosimo presso la sua casa. Nel frattempo, Piero cerca di aiutare il padre a trovare un modo per liberarsi dei mercenari di Albizzi, che accettano di andarsene solo se verranno pagati. Mentre \u00e8 ospite in casa Medici, il Papa prega Cosimo di essere magnanimo nel decretare la condanna di Albizzi, ma il Medici, ancora convinto che dietro la morte di suo padre ci sia proprio lui, accetta solo a patto che Rinaldo firmi un accordo scritto in cui prometta che non cercher\u00e0 di tornare mai pi\u00f9 a Firenze. Inizialmente il Pontefice dice che non pu\u00f2 sottoscrivere un accordo del genere, perch\u00e9 significherebbe esporsi a favore di un tiranno, ma alla fine accetta. Albizzi, invece, rifiuta di firmare un simile accordo e dice al Papa di stare in guardia da Cosimo e la sua famiglia, perch\u00e9 lui lo tradir\u00e0. Convinto della sua prossima morte, a Rinaldo viene permesso di dire addio a suo figlio. Ma Cosimo insiste perch\u00e9 i nobili fiorentini dimostrino clemenza ed Albizzi viene condannato solo all'esilio. \u00c8 lo stesso Cosimo a comunicare la decisione del consiglio a Rinaldo e, per niente contento di essere in debito con lui, costui ribatte a Cosimo di sapere che suo padre non \u00e8 deceduto di morte naturale; Cosimo allora gli chiede se sia lui il responsabile, ma Rinaldo non ammette nulla, rispondendo solo che, cos\u00ec facendo, Cosimo vivr\u00e0 per sempre nel dubbio. Ormanno ed il padre Rinaldo lasciano Firenze da soli, senza essere scortati, e, mentre il Papa benedice la ripresa dei lavori di edificazione della Cupola, i due vengono assassinati.\n\"Il purgatorio\".\nTrama.\nMarco Bello sostiene che ad avvelenare il capo famiglia Giovanni sia stato Lorenzo e, cos\u00ec, Cosimo lo fa confinare in camera sua. Su indicazione di Piero, Mastro Bredani, umile mercante d'olio, prende il posto di Albizzi nella Signoria, dato che il padre Cosimo non vuole fare assegnare il seggio a lui. I messeri votano a favore della richiesta di Cosimo di non confiscare i beni di Alessandra Albizzi, che lo ringrazia personalmente; peraltro, lui continua ad essere tormentato per la morte del vecchio nemico. Mastro Bredani, una sera, viene ucciso con una coltellata mentre sta rincasando e, cos\u00ec, Andrea de' Pazzi pu\u00f2 sostituirlo al seggio. Contessina va in visita dalla vedova di Albizzi, che le si scaglia contro per quello che ha fatto Cosimo e sua santit\u00e0 Eugenio IV decide di lasciare palazzo Medici, a causa delle voci che dicono che \u00e8 stato Cosimo stesso a ordinare l'agguato e l'assassinio degli Albizzi. Intanto, Lucrezia Tornabuoni fa liberare Lorenzo ed Ugo Bencini, il fidato contabile di famiglia, gli racconta che, su richiesta del padre Giovanni, lui aveva allontanato l'amata Rosa che allora era incinta e che sarebbe poi morta in un santuario di Arezzo dopo il parto. Lucrezia, nella bisaccia di Marco Bello, trova il documento di vendita della cicuta che avrebbe avvelenato Giovanni: Marco, non riuscendo a difendersi adeguatamente, decide di lasciare il palazzo e Cosimo lo lascia andare.\n\"L'epifania\".\nTrama.\nIl banchiere Andrea de' Pazzi sfida apertamente Cosimo, il quale si rivolge cos\u00ec al Papa, proponendogli di aiutarlo a riprendersi il posto che gli spetta a Roma mediante l'aiuto dell'armata del vescovo Vitelleschi, ma in cambio vuole continuare a restare il suo banchiere. Cosimo convince Lorenzo a non lasciare Firenze e gli confida che, secondo lui, c'\u00e8 Pazzi dietro alle morti del loro padre, degli Albizzi e di Mastro Bredani. Contessina viene a sapere dalla dama Emilia che Maddalena, amante di Cosimo, \u00e8 incinta e Lucrezia le consiglia di vendere la ragazza al mercato di Genova come schiava, anche perch\u00e9 teme per l'eredit\u00e0 dei Medici, dato che lei non \u00e8 ancora riuscita ad avere un figlio da Piero. Piero stuzzica Pazzi quando, nell'assemblea della Signoria, annuncia che le banche dovranno pagare una tassa per poter finanziare la missione di Vitelleschi a Roma. Intanto Lorenzo, indagando sul complotto dei Pazzi, viene salvato da Marco Bello, che si mostra ancora fedele verso i Medici nonostante l'infamante accusa. Dopo aver catturato uno scagnozzo di Pazzi, il fratello di Cosimo verr\u00e0 pugnalato a tradimento nelle celle della Signoria. In una lettera trovata da Lorenzo e consegnata a Contessina poco prima di morire c'\u00e8 la prova del complotto di Andrea de' Pazzi, con il coinvolgimento di Filippo Maria Visconti, il Duca di Milano, colui che aveva causato l'allontanamento del Papa da Roma. &lt;br&gt;\nDue mesi dopo. Vitelleschi, nella battaglia di Vetralla, guida l'armata che vince i ribelli contro il Papa, consentendo cos\u00ec il ritorno di Eugenio IV a Roma e, di l\u00ec a poco, tra Cosimo e Contessina torna il sereno. Maddalena \u00e8 convinta dell'innocenza di Marco Bello e cerca di parlarne con Ugo Bencini, il contabile di famiglia, ma questo liquida la faccenda in tutta fretta. L'uomo \u00e8 turbato e fa capire di essere stato lui ad avvelenare Giovanni con la cicuta nel vigneto, perch\u00e9 era furioso per il fatto che il nobile gli aveva ordinato di allontanare Rosa, l'amata di Lorenzo, che poi sarebbe morta dopo il parto e, cos\u00ec, ha fatto ricadere la colpa su Marco Bello. Il Papa viene omaggiato dalla citt\u00e0, mentre Lucrezia rivela alla suocera Contessina di essere incinta e di voler chiamare il figlio Lorenzo."}
{"id": "6116194", "revid": "105124250", "url": "https://it.wikipedia.org/wiki?curid=6116194", "title": "Franz Heinrich Schwechten", "text": "Figura di primo piano dell\u2019architettura tedesca della \"Gr\u00fcnderzeit\", si colloc\u00f2 sempre a cavallo fra le tendenze moderniste tendenti a un rinnovamento tecnico dell\u2019architettura e le tendenze tradizionali espresse in edifici a carattere rappresentativo.\nBiografia.\nNato a Colonia, nell\u2019allora Regno di Prussia, si form\u00f2 professionalmente presso Julius Carl Raschdorff; nel 1861 si trasfer\u00ec a Berlino per studiare alla locale Accademia di architettura (\"Bauakademie\"), dove ebbe come professori Friedrich Adler, Carl Gottlob Wilhelm B\u00f6tticher e August Hermann Spielberg. Nel 1868 vinse il primo premio ad un concorso di progettazione, consistente in un viaggio di studio in Italia.\nDal 1871 al 1882 lavor\u00f2 presso la societ\u00e0 ferroviaria Berlino-Anhalt (BAE), per la quale progett\u00f2 la stazione berlinese dell\u2019Anhalt, uno degli esempi pi\u00f9 significativi dell\u2019architettura ferroviaria dell\u2019epoca. Negli anni seguenti si dedic\u00f2 alla progettazione di edifici industriali, nei quali ebbe modo di dimostrare la propria maestria tecnica.\nLa carriera di Schwechten cambi\u00f2 radicalmente nel 1890, quando egli vinse il concorso di progettazione per la chiesa commemorativa dell\u2019imperatore Guglielmo I, a Charlottenburg; la chiesa, per la sua posizione e per le sue forme monumentali, divenne da subito uno dei simboli della potenza e dell\u2019opulenza dell\u2019Impero tedesco.\nDa allora Schwechten inizi\u00f2 a progettare edifici rappresentativi e prestigiosi, spesso su committenza della casa imperiale; il suo stile architettonico pertanto abbandon\u00f2 i criteri di modernit\u00e0 e funzionalit\u00e0 usati in passato, a favore di uno storicismo pomposo adeguato alle nuove richieste. Tipici esempi di questa nuova fase sono la cappella imperiale di Bad Homburg e il castello imperiale di Posen.\nUna delle sue ultime opere, l\u2019edificio polifunzionale \u201cHaus Vaterland\u201d di Berlino, segn\u00f2 il ritorno a una concezione funzionalista dell\u2019architettura; in esso si fece uso di una struttura portante moderna, simile a quelle usate da Alfred Messel per i suoi grandi magazzini.\nRiconoscimenti.\nSchwechten fu insignito di numerosi riconoscimenti, fra i quali l\u2019Ordine dell\u2019Aquila rossa di terza classe, l\u2019Ordine della Corona di seconda classe e il cavalierato di prima classe dell\u2019Ordine del Leone di Z\u00e4hringen.\nFu membro dell\u2019Accademia delle Arti di Berlino (ricoprendone dal 1915 al 1918 la carica di presidente) e dell\u2019Accademia di Architettura."}
{"id": "6116195", "revid": "83731344", "url": "https://it.wikipedia.org/wiki?curid=6116195", "title": "Franz Schwechten", "text": ""}
{"id": "6116196", "revid": "96386527", "url": "https://it.wikipedia.org/wiki?curid=6116196", "title": "Schwechten", "text": "Schwechten pu\u00f2 riferirsi a:"}
{"id": "6116199", "revid": "76963", "url": "https://it.wikipedia.org/wiki?curid=6116199", "title": "Mallory Jansen", "text": ""}
{"id": "6116200", "revid": "767487", "url": "https://it.wikipedia.org/wiki?curid=6116200", "title": "Supercopa andorrana 2016", "text": "La Supercopa andorrana 2016 \u00e8 stata la quattordicesima edizione della supercopa andorrana di calcio.\nLa partita \u00e8 stata disputata dall', vincitore del campionato, e dall', vincitore della coppa nazionale.\nL'incontro si \u00e8 giocata l'11 settembre 2016 all'Estadi Comunal d'Andorra la Vella e, a vincere il trofeo, \u00e8 stato l', al suo primo titolo."}
{"id": "6116201", "revid": "481666", "url": "https://it.wikipedia.org/wiki?curid=6116201", "title": "The Big Shot", "text": ""}
{"id": "6116204", "revid": "1869172", "url": "https://it.wikipedia.org/wiki?curid=6116204", "title": "Against Da Grain", "text": "Against Da Grain \u00e8 il primo album pubblicato dal gruppo rap di Atlanta, YoungBloodZ. Il disco \u00e8 uscito il 12 ottobre del 1998 ed \u00e8 il loro primo lavoro ispirato agli stati americani del sud, e al genere crunk di quegli anni.\nDescrizione.\nL'album non ha avuto molto successo, anche se venne pubblicato da un'etichetta indipendente, \"LaFace Ricords\", che in questo modo ha potuto promuovere alcuni singoli, ma ancora a livelli Underground. Il successo dell'album si \u00e8 concretizzato solo in Georgia. Il produttore esecutivo del disco, che ha aiutato a formare il duo, ha collaborato anche nel lavoro di supervisione. Against Da Grain \u00e8 stata, nel suo genere, una pietra miliare, sia per gli stessi YoungBloodZ, che per tutti gli artisti e i gruppi che hanno partecipato alla sua realizzazione. Fra di loro possiamo annoverare\u02d0 Bone Crusher, Backbone, Lil Wayne, Jim Crow e Big Boi, membro degli Outkast; questi ultimi due hanno partecipato alla stesura del brano, \"85 South\" e compaiono anche nel video; Bone Crusher e Backbone invece rappano nel brano, \"Hot Heat\". Nell'album partecipa anche il giovane \"Lil Wayne\" che rappa nel remix di U-Way come ultima traccia bonus del disco. Per quest'ultimo gli YoungBloodZ sono stati tra i primi a collaborare con Lil Wayne all'infuori della sua etichetta d'appartenenza.\nI produttori di questo album, anch'essi musicisti, hanno fornito un notevole contributo artistico e musicale per migliorarlo, interagendo con tutte le band e i musicisti coinvolti, a partire dagli YoungBloodZ. I produttori e compositori sono\u02d0 \"Mark Twayne,\" produttore artistico del brano \"Shakem' Off,\" e la squadra di soci manager dell'Attic Crew, P.A. Ma il lavoro maggiore nella produzione delle basi musicali \u00e8 stato fatto da J-Bo, che, essendo il DJ del gruppo, ha realizzato la maggior parte delle tracce strumentali del disco."}
{"id": "6116210", "revid": "287204", "url": "https://it.wikipedia.org/wiki?curid=6116210", "title": "Ordine dell\u2019Aquila rossa", "text": ""}
{"id": "6116211", "revid": "287204", "url": "https://it.wikipedia.org/wiki?curid=6116211", "title": "Kaltenbach (disambigua)", "text": ""}
{"id": "6116214", "revid": "61051", "url": "https://it.wikipedia.org/wiki?curid=6116214", "title": "Maruschka Waldus", "text": "Carriera.\nClub.\nMaruschka Waldus all'inizio carriera, mentre studiava alla Johann Cruyff University ad Amsterdam, fu per due volte membro, nel 2009 e nel 2010, del KNVB Talent Team.\nDal 2011 trova un accordo con il Heerenveen, nella sua citt\u00e0 di residenza, giocando nella loro formazione femminile per tre stagioni, la prima in Eredivisie vrouwen e le seguenti in BeNe League, il campionato congiunto tra Belgio e Paesi Bassi. Inserita nella rosa della formazione titolare fin dal suo arrivo, indossando la fascia di capitano nelle ultime due. Al termine della stagione 2013-2014 si congeda dalla societ\u00e0 con un tabellino personale di 68 incontri disputati e nove reti segnate, sei delle quali nell'ultimo campionato di BeNe League.\nNell'agosto 2014 Waldus si trasferisce negli Stati Uniti d'America per frequentare l'Universit\u00e0 dell'Alabama, aggregandosi cos\u00ec alla sua sezione sportiva, gli Alabama Crimson Tide, e giocando da titolare nella squadra di calcio femminile impegnata nella Division I del National Collegiate Athletics Association (NCAA) e in Southeastern Conference (SEC). Il suo inserimento nel reparto difensivo ebbe un impatto immediato all'inizio della stagione, mentre a met\u00e0 stagione venne spostata a centrocampo pur restando con funzioni difensive. Rimasta sempre in rosa viene impiegata in tutte le 20 partite della stagione siglando 3 reti.\nNel 2015 Maruschka Waldus trova un accordo con lo Sky Blue FC per giocare in National Women's Soccer League (NWSL), prima calciatrice olandese del torneo, facendo il suo debutto nel maggio di quello stesso anno. Impiegata in quella sola occasione, decide il suo ritorno in Europa durante l'estate, siglando un contratto con il Mallbacken e giocando in Damallsvenskan, il livello di vertice del campionato svedese, per il resto della stagione.\nNel gennaio 2016 si trasferisce in Germania, sottoscrivendo un contratto con il Turbine Potsdam e dove gioca la parte finale della stagione sia con la formazione titolare, in Frauen-Bundesliga, che nella formazione riserve in 2. Frauen-Bundesliga.\nDurante il calciomercato estivo 2016 decide di tornare nei Paesi Bassi per giocare nel Twente campione di Eredivisie.\nDal 2018 si trasferisce all' giocando in Toppserien, massimo livello del campionato norvegese."}
{"id": "6116215", "revid": "633110", "url": "https://it.wikipedia.org/wiki?curid=6116215", "title": "Battaglia di Stonne", "text": "La battaglia di Stonne, che vide contrapposti tedeschi e francesi e svoltasi tra il 15 e il 27 maggio 1940, \u00e8 una delle pi\u00f9 importanti battaglie della campagna di Francia.\nDurante molteplici giornate, la fanteria e i carri armati dei due campi si affrontano, con molte perdite, per il controllo del villaggio di Stonne e della linea di cresta sul quale esso \u00e8 situato. Dominante in altitudine la testa di ponte tedesca di Sedan a nord, un attacco francese da queste posizioni avrebbe potuto rallentare l'offensiva tedesca verso la Manica.\nTalvolta ricordata come la \"Verdun del 1940\", gli attacchi francesi a Stonne furono considerati come i pi\u00f9 pericolosi durante la campagna di Francia, e il villaggio passer\u00e0 sotto il controllo dei due eserciti per ben 17 volte.\nApparente successo difensivo dei francesi, \u00e8 in realt\u00e0 una vittoria tattica dei tedeschi che evitano la minaccia di un attacco sul fianco lungo la loro linea d'attacco principale, la cui direzione effettiva risulta nascosta ai francesi dalla battaglia stessa.\nContesto storico.\nIl 10 maggio 1940 il Terzo Reich lancia un'offensiva sui Paesi Bassi, il Belgio, il Lussemburgo e la Francia: la campagna di Francia \u00e8 cominciata.\nI tedeschi applicano il piano Manstein: il gruppo armate B attacca i Paesi Bassi e avanza in Belgio attirando cos\u00ec le truppe franco britanniche a protezione dei paesi neutrali secondo il piano Dyle. Contemporaneamente il gruppo armate A con in testa le divisioni corazzate (il gruppo Hoth e il Panzergruppe Von Kleist) lancia l'attacco principale contro la linea del fronte attraverso la foresta delle Ardenne, ritenuta impenetrabile, raggiungendo la Mosa la sera del 12 e superandola l'indomani mattina.\nMovimenti precedenti alla battaglia.\nTesta di ponte tedesca a Sedan.\nIl XIXesimo corpo d'armata di Heinz Guderian, dipendente dal panzergruppe di Von Kleist, attraversa la Mosa nei pressi di Sedan il mezzogiorno del 13 con tre divisioni blindate contro il decimo corpo d'armata francese del Generale Grandsard. I tedeschi formano una testa di ponte che aumenta durante la notte e all'alba del 14 si estende da Bar a Ennemane ed \u00e8 profonda a sud fino ai boschi della Marf\u00e9e sulla linea d'arresto.\nReazione francese: l'intervento del 21\u00ba corpo d'armata.\nI francesi si preparano a contrattaccare per la mattina del 14 maggio al fine di respingere i tedeschi oltre la Mosa. La seconda armata comprendente il XXI corpo d'armata comandato da Jean Flavigny che dispone di cinque divisioni (tra cui la 3\u00aa corazzata e la 3a di fanteria motorizzata). Anche il X corpo d'armata si prepara al contrattacco ma per proprio conto senza alcuna coordinazione con il XXI. Tuttavia a causa della parziale sovrapposizione dei piani solo uno dei due contrattacchi ha luogo come previsto ma viene respinto. La XXIesima che non attacca si prepara quindi a fronteggiare la testa di ponte con la fanteria mentre i carri si disperdono per ostacolare in un secondo momento l'avanzata.\nProteggere il fianco sud dell'offensiva tedesca verso la Manica.\nLa testa di ponte tedesca di Sedan si ingrandisce durante il 14 maggio verso sud, sotto il comando di Guderian che fa muovere la 10a panzerdivisionen (di Ferdinand Schaal) e il reggimento di fanteria Grossdeutschland verso sud, in modo che altre 2 divisioni blindate attraversano la Bar e il canale delle Ardenne e il XIX corpo d'armata si dirige verso ovest e poi a nord verso il mare, suo obiettivo finale. Tuttavia i tedeschi hanno gi\u00e0 notato i blindati del XXI corpo d'armata che costituiscono una minaccia sul fianco durante l'avanzata delle loro truppe.\nLa sera del 14 maggio, Guderian stabilisce i piani per le unit\u00e0 che l'indomani alle 10 devono arrestare l'avanzata per attestarsi sulla \u00ab linea Ardenne - Stonne - Mosa a sud di Villemotry \u00bb al fine di proteggere il fianco sud del corpo d'armata che prosegue verso ovest. Queste unit\u00e0 passano temporaneamente sotto il controllo del XIV Corpo D'armata (mot.) di Gustav Anton von Wietersheim che sostituisce il XIX Corpo D'armata (motorizzato) nella testa di ponte di Sedan mentre questi prosegue la sua avanzata verso ovest.\nA causa di questa decisione, Guderian entra in contrasto con gli altri generali perch\u00e9 non applica una difesa passiva del fianco (come prevista dal piano Fall Gelb in origine) ma anzi attacca i francesi per prevenire il loro contrattacco, o un eventuale tiro di artiglieria lungo la Mosa. Con gli ordini di Guderian la nuova offensiva si dirige a sud mentre quella principale si dirige verso ovest opponendosi cos\u00ec al suo superiore Von Kleist che prevedeva di arrestarsi sulla linea Noyers-Pont-Maugis - Ch\u00e9h\u00e9ry.\nOrdine di battaglia.\nLa battaglia mobilita un totale di non meno di 90000 soldati tedeschi con 300 carri, contro 42500 soldati e 130 carri francesi.\nForze francesi.\nXXI corpo d'armata\nForze tedesche.\nXIV. Armee-Korps (motorizzata)\nVI. Armee-Korps\nSviluppo della battaglia.\nLa battaglia di Stonne comincia il mattino del 15 maggio 1940 quando il I reggimento GrossDeutschland e i carri del II./Panzer-Regiment 8 rispondono, causando perdite, al I/67e RI e al 6 GRDI a Stonne. In questa azione, i tedeschi perdono sette carri e i francesi delle automitragliatrici d'esplorazione. La difesa francese resiste all'attacco tedesco sul resto della linea di cresta (bosco di Mont-Dieu, bosco di Raucourt).\nIl villaggio \u00e8 nelle mani dei tedeschi, che sono per\u00f2 costretti a ripiegare in seguito al primo contrattacco francese delle 7:30, da ovest dei carri leggeri H39 della 1/45e BCC, molteplici carri sono distrutti da una parte e dall'altra. Senza alcuna fanteria in sostegno, la I/67e RI \u00e8 a corto di munizioni e benzina, i carri francesi si ritirano; alle 8:00 Stonne \u00e8 di nuovo nelle mani dei tedeschi.\nI carri pesanti B1 della 3/49e BCC (comandata dal capitano Carav\u00e9o) riprende l'attacco contro i tedeschi alle 9:18, \nIl villaggio cambier\u00e0 ancora fronte per due volte l'indomani. La notte, il VI. Armee-Korps rimpiazza la 10. PzD e l\u2019IRGD che possono cos\u00ec riprendere la loro marcia verso ovest.\nIl 17 maggio 1940, Stonne cambia di fronte a pi\u00f9 riprese prima di cadere definitivamente sotto il controllo tedesco alla fine del pomeriggio. \u00ab Il promontorio cede e cambia di padrone per la diciassettesima volta verso le 17:30 del 17 maggio.\u00bb Il villaggio avr\u00e0 cos\u00ec cambiato 17 di volte fronte in 4 giorni di combattimenti accaniti. Delle sacche di resistenza francese continuano a battersi senza sosta fino al 25 maggio 1940, data in cui il villaggio \u00e8 totalmente occupato dall'amata tedesca.\nStonne vide dei duri combattimenti, secondo lo storico tedesco Karl-Heinz Frieser : \u00ab I soldati della Wehrmacht equiparano sempre l'inferno di Stonne nel 1940 a quello di Verdun nel 1916 \u00bb. Nella Blitzkrieg-Legende: der Westfeldzug 1940, vi \u00e8 la citazione di un ufficiale tedesco che compara Stonne a Stalingrado e Monte Cassino.\nConseguenze.\nLe perdite sono numerose: dal lato tedesco sono una delle maggiori perdite di tutta l'offensiva: tra di essi 570 della sola divisione GrossDeutschland.\nLa biografia di Dominique Lormier sottolinea:\nLa battaglia, poco conosciuta al grande pubblico che si \u00e8 svolta tra il 14 e il 25 maggio 1940 e costituita nell'impiego intelligente da parte dei francesi di carri, fanteria e artiglieria insieme. Essa costituisce un esempio per come la potenza di fuoco sia stata impiegata in uno dei punti nevralgici della campagna di Francia. Essa mette a tacere le voci della presunta superiorit\u00e0 bellica tedesca per quanto riguarda i materiali. Il Char B1 si rivela infatti superiore al Panzer: corazza pi\u00f9 spessa e armamento di calibro superiore.\nProblema cruciale del Char B1 era la frequenza dei rifornimenti per l'elevato consumo di benzina che li esponeva alla cattura o distruzione da parte tedesca.\nGuderian indic\u00f2 come l'atmosfera durante questa giornata fu nervosa e anche il giornale della decima panzerdivisionen evidenzi\u00f2 il rischio di un possibile contrattacco francese al fianco della XIXesimo corpo d'armata.\nQuesta battaglia dimostr\u00f2 la combattivit\u00e0 dei due schieramenti durante la campagna di Francia."}
{"id": "6116216", "revid": "481666", "url": "https://it.wikipedia.org/wiki?curid=6116216", "title": "Go Chase Yourself", "text": ""}
{"id": "6116217", "revid": "149485", "url": "https://it.wikipedia.org/wiki?curid=6116217", "title": "Giochi europei indoor 1966", "text": "I I Giochi europei indoor si sono svolti presso l'area fieristica Westfalenhallen nel sud della citt\u00e0 di Dortmund, nella Germania Ovest, il 27 marzo 1966. Furono la prima edizione dei Giochi europei indoor, manifestazione che dal 1970 fu sostituita dai campionati europei di atletica leggera indoor.\nLa squadra pi\u00f9 medagliata fu quella della Germania Ovest, con cinque ori, cinque argenti e sette bronzi.\nL'atleta che si aggiudic\u00f2 il maggior numero di medaglie fu invece la britannica Mary Rand, con una medaglia di bronzo nei 60 metri piani e una d'argento nel salto in lungo."}
{"id": "6116221", "revid": "287204", "url": "https://it.wikipedia.org/wiki?curid=6116221", "title": "Pill (disambigua)", "text": " "}
{"id": "6116222", "revid": "287204", "url": "https://it.wikipedia.org/wiki?curid=6116222", "title": "Hakob Tonoyani anvan Sowpergavat' 2016", "text": "La Hakob Tonoyan Super Cup 2016 \u00e8 stata la diciannovesima edizione della supercoppa armena di calcio.\nL' vinse il campionato, mentre il vinse la coppa nazionale\nL'incontro si gioc\u00f2 il 24 settembre 2016 e vinse l', al suo primo titolo, ai calci di rigore."}
{"id": "6116231", "revid": "481666", "url": "https://it.wikipedia.org/wiki?curid=6116231", "title": "Gun Law", "text": ""}
{"id": "6116232", "revid": "1958029", "url": "https://it.wikipedia.org/wiki?curid=6116232", "title": "Prima Divisione Veneto 1941-1942", "text": "La Prima Divisione fu il massimo campionato regionale di calcio disputato in Italia nella stagione 1941-1942.La Prima Divisione fu organizzata e gestita dai Direttori Regionali di Zona.Per motivi contingenti il D.D.S. non fece disputare le finali per la promozione in Serie C.\nFu il quarto livello della XXXIX edizione del campionato italiano di calcio.Il campionato giocato nelle regioni Lombardia ed Emilia-Romagna (per la sola provincia di Piacenza), fu organizzato e gestito dal Direttorio III Zona (Veneto).\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nFinali.\nFinali per la promozione in Serie C.\nClassifica finale.\nLegenda:\nRegolamento:\nNote:\nFinali delle riserve.\nClassifica finale.\nLegenda:\nRegolamento:\nNote:\nNote.\nA parit\u00e0 di punti le squadre erano classificate applicando il quoziente reti, ovvero, facendo il rapporto tra reti fatte e reti subite si ricavava un valore (esempio: 65/28 = 2,231) che sarebbe servito da metro di paragone utilizzando anche il terzo decimale.In caso di assegnazione di un titolo sportivo (per la promozione o per la retrocessione) non si effettuava alcuna gara di spareggio: si salvava oppure veniva promossa la squadra che aveva il quoziente reti pi\u00f9 alto.Questa norma, entrata in vigore nel 1938 fu applicata fino alla fine della stagione 1941-1942.\nBibliografia.\nGiornali:\nLibri:"}
{"id": "6116238", "revid": "109669621", "url": "https://it.wikipedia.org/wiki?curid=6116238", "title": "Puntone (Bientina)", "text": " \nPuntone \u00e8 una frazione del comune italiano di Bientina, nella provincia di Pisa, in Toscana.\nGeografia fisica.\nLa frazione del Puntone \u00e8 situata a 8\u00a0m di altitudine, al centro della pianura che fu ricavata in seguito al prosciugamento del lago di Bientina, avvenuto nella met\u00e0 del XIX secolo. Il territorio della frazione coincide con quella vasta area rurale compresa tra il canale emissario di Bientina\u00a0\u2013 gi\u00e0 canale del Cilecchio o canale Imperiale\u00a0\u2013 ad ovest, le prime colline delle Cerbaie ad est ed il paese di Bientina a sud.\nIl Puntone confina a nord con Orentano ed \u00e8 collegato ad Altopascio, in provincia di Lucca, dalla strada provinciale 3 Bientina-Altopascio; confina inoltre ad ovest con Cascine di Buti e con la frazione bientinese di Caccialupi, mentre dista circa 4\u00a0km da Bientina e poco pi\u00f9 di 25\u00a0km da Pisa.\nStoria.\nIl territorio dove sorge il Puntone era occupato sin dall'antichit\u00e0 dal lago di Bientina, detto anche lago di Sesto, e coincide con il centro stesso del lago. \nNella localit\u00e0 La Tura, sulle sponde sud-occidentali del lago, il 27 ottobre 1766 si rec\u00f2 in visita il granduca Leopoldo I di Lorena, giunto nel bientinese per documentarsi di persona circa i lavori di bonifica, e qui incontr\u00f2 i rappresentanti dei comuni di Buti e di Bientina prima di recarsi in barca nella localit\u00e0 denominata Isola per una battuta di pesca. Sempre in localit\u00e0 La Tura vennero realizzate da Leonardo Ximenes le cateratte che regolavano l'afflusso delle acque del lago nel canale Serezza, che andava poi ad immettersi nell'Arno.\nLa frazione nacque quindi in seguito al completo prosciugamento del lago completato nel 1859, e si svilupp\u00f2 nelle campagne ad est della strada provinciale Bientina-Altopascio, che conduce nella provincia di Lucca. Con l'incremento delle attivit\u00e0 agricole e la nascita di nuclei abitati costituiti da poderi e fattorie, la frazione divenne presto un vivace centro a carattere rurale. Nel 1951 il centro abitato del Puntone contava 51 abitanti, ma che aumentavano a 492 se vi si includono anche i casolari sparsi nella campagna gravitante su di esso. Al censimento del 2011 nel centro abitato del Puntone si registravano 213 abitanti.\nSociet\u00e0.\nTradizioni e folclore.\nIl Puntone \u00e8 una delle nove contrade che partecipano alla manifestazione storica del Palio di Bientina, risultata vincitrice in cinque occasioni (2004, 2006, 2007, 2017 (Palio straordinario), 2019). I suoi colori sono il nero e il rosso.\nGeografia antropica.\nNell'ampio territorio rurale della frazione sono compresi anche altri nuclei abitati e numerose case sparse che gravitano sul centro principale del Puntone, costituito dai due nuclei originari di Case Puntone e Corte Pacini (8\u00a0m s.l.m., 213 abitanti).\nLe altre borgate del territorio sono:"}
{"id": "6116239", "revid": "481666", "url": "https://it.wikipedia.org/wiki?curid=6116239", "title": "On the Wing", "text": ""}
{"id": "6116240", "revid": "1573940", "url": "https://it.wikipedia.org/wiki?curid=6116240", "title": "Thaumatomyrmex", "text": "Thaumatomyrmex \u00e8 un genere di formiche della sottofamiglia Ponerinae.\nDescrizione.\nLe operaie sono di piccole dimensioni (3,3-5,0\u00a0mm) e hanno mandibole a forma di forcone con tre lunghi denti.\nComportamento.\nSono predatori specializzati in millepiedi dell'ordine Polyxenida, gli unici tra le formiche insieme al genere \"Probolomyrmex\". Le operaie utilizzano le loro mandibole per trattenere le prede prima di immobilizzarle pungendole, per poi rimuovere le sete protettive grazie a ciuffi di peli posti nelle zampe. Le operaie foraggiano individualmente nella lettiera.\nDistribuzione.\nIl genere \u00e8 strettamente Neotropicale, con un areale che va dal Messico al Brasile, incluse alcune isole dei Caraibi.\nTassonomia.\nIl genere \u00e8 composto da 12 specie."}
{"id": "6116244", "revid": "83733136", "url": "https://it.wikipedia.org/wiki?curid=6116244", "title": "Puntone (disambigua)", "text": "Con puntone si pu\u00f2 indicare:"}
{"id": "6116260", "revid": "767487", "url": "https://it.wikipedia.org/wiki?curid=6116260", "title": "Il ritratto negato", "text": "Il ritratto negato (\"Powidoki\") \u00e8 un film del 2016 diretto da Andrzej Wajda. Si tratta del suo ultimo film, presentato il 10 settembre 2016 al Toronto International Film Festival, circa un mese prima della morte.\nTrama.\nIl film \u00e8 una biografia di W\u0142adys\u0142aw Strzemi\u0144ski, pittore e teorico dell'arte polacco che, nella Polonia sovietizzata del dopoguerra, viene vessato dal regime perch\u00e9 non aderisce agli stereotipi del realismo socialista.\nStrzemi\u0144ski, di origine russa, diede al paese lustro con le sue opere pittoriche ma anche con il suo pensiero rivoluzionario, teorizzando, insieme alla consorte Katarzyna Kobro, anch\u2019ella artista, l\u2019\"unismo\", che, muovendo da cubismo e suprematismo, concepiva \"unit\u00e0\" organica di trama, colore e composizione. Tra il 1926 e il 1929\u00a0l\u2019artista esegu\u00ec quadri su due colori e tonalit\u00e0 mentre in\u00a0anni successivi (1930-34) lo sfondo acquis\u00ec colori vibranti che quasi anticipavano le ricerche ottico-cinetiche.\nStrzemi\u0144ski teneva all\u2019accademia di \u0141\u00f3d\u017a frequentatissime e apprezzate lezioni nella sua bellissima Sala Neoplastica, ma il film ce lo racconta dal principio della sua parabola discendente, quando egli entra in collisione con il nuovo regime e i suoi canoni estetici. Al suo fiero rifiuto di uniformarsi consegue l\u2019emarginazione. Le lezioni in facolt\u00e0 sono sospese e gli \u00e8 vietata qualsiasi occupazione alternativa, mentre i suoi quadri esposti subiscono seri danni in un blitz vandalico, ordito naturalmente dal partito al potere.\nTuttavia, pur menomato (privo di un braccio e una gamba) e lasciato solo da tutti (costretto finanche a leccare nel piatto il poco brodo lasciato dalla padrona di casa, cui deve la pigione), Strzemi\u0144ski non si piega, fino alla tragica conclusione.\nRigoroso e attento nella ricostruzione dei fatti, forse verboso secondo lo stile della cinematografia dell\u2019Est, nel film Wajda omaggia chi, pur nel bisogno, continua la sua lotta verso la libert\u00e0 di pensiero anche a costo dell\u2019estremo sacrificio, dandoci un\u2019ultima lezione di vita."}
{"id": "6116261", "revid": "767487", "url": "https://it.wikipedia.org/wiki?curid=6116261", "title": "Kr\u0119\u0107! Jak kochasz, to kr\u0119\u0107!", "text": "Kr\u0119\u0107! Jak kochasz, to kr\u0119\u0107! \u00e8 un documentario del 2010 diretto da Andrzej Wajda."}
{"id": "6116262", "revid": "767487", "url": "https://it.wikipedia.org/wiki?curid=6116262", "title": "Wyrok na Franciszka K\u0142osa", "text": "Wyrok na Franciszka K\u0142osa \u00e8 un film per la televisione del 2000 diretto da Andrzej Wajda."}
{"id": "6116270", "revid": "124123", "url": "https://it.wikipedia.org/wiki?curid=6116270", "title": "Krisztina Fazekas Zur", "text": "Sposata con il suo allenatore Rami Zur, ex canoista israeliano e statunitense, nel 2011 ha gareggiato per gli Stati Uniti; l'anno seguente \u00e8 tornata a gareggiare per l'Ungheria, vincendo l'oro olimpico a ."}
{"id": "6116271", "revid": "111319", "url": "https://it.wikipedia.org/wiki?curid=6116271", "title": "Krisztina Fazekas", "text": ""}
{"id": "6116273", "revid": "111319", "url": "https://it.wikipedia.org/wiki?curid=6116273", "title": "Krisztina Fazekas-Zur", "text": ""}
{"id": "6116290", "revid": "709406", "url": "https://it.wikipedia.org/wiki?curid=6116290", "title": "Eremo di Sant'Anna (Tirli)", "text": ""}
{"id": "6116294", "revid": "400694", "url": "https://it.wikipedia.org/wiki?curid=6116294", "title": "Ted Gilbert", "text": ""}
{"id": "6116295", "revid": "400694", "url": "https://it.wikipedia.org/wiki?curid=6116295", "title": "Albert Edward Calvert", "text": ""}
{"id": "6116297", "revid": "1123126", "url": "https://it.wikipedia.org/wiki?curid=6116297", "title": "Chiesa della Madonna dei Miracoli", "text": ""}
{"id": "6116316", "revid": "247222", "url": "https://it.wikipedia.org/wiki?curid=6116316", "title": "Kingfisher plc", "text": ""}
{"id": "6116318", "revid": "767487", "url": "https://it.wikipedia.org/wiki?curid=6116318", "title": "Anders Kaagh", "text": "Carriera.\nClub.\nAarhus e Viborg.\nKaagh ha cominciato la carriera professionistica con la maglia dell'Aarhus. Ha debuttato in Superligaen in data 9 maggio 2004, subentrando a Morten Petersen nella vittoria per 4-1 sull'Esbjerg. Il 13 maggio successivo ha segnato la prima rete nella massima divisione locale, nella sconfitta per 5-2 maturata sul campo del Midtjylland.\nIn vista della Superligaen 2004-2005, \u00e8 stato ceduto in prestito al Viborg. Ha esordito con questa casacca il 25 luglio 2004, sostituendo Klaus K\u00e6rg\u00e5rd nel pareggio per 0-0 in casa dell'Herf\u00f8lge. Ha totalizzato 4 presenze in stagione, per fare poi ritorno all'Aarhus per fine prestito.\nNella stagione seguente, Kaagh \u00e8 stato schierato in campo in 10 partite di campionato, in cui ha messo a referto 2 reti.\nMandalskameratene.\nNel 2007, Kaagh si \u00e8 trasferito ai norvegesi del Mandalskameratene, militanti in 1. divisjon. Ha disputato la prima partita in squadra in data 9 aprile, schierato titolare nella vittoria per 2-0 sul Kongsvinger. Il 15 aprile ha realizzato la prima ed unica rete in squadra, nella sconfitta per 8-1 arrivata sul campo del Bod\u00f8/Glimt. Kaagh ha totalizzato 13 presenze in campionato, per poi lasciare il Mandalskameratene nel mese di luglio, con il suo allenatore Leif Gunnar Smerud che si \u00e8 detto non soddisfatto delle prestazioni del danese.\nIl \u00der\u00f3ttur e le serie minori danesi.\nDopo aver lasciato la Norvegia ed il Mandalskameratene, Kaagh \u00e8 stato ingaggiato dagli islandesi del \u00der\u00f3ttur, militanti in 1. deild karla, secondo livello del campionato locale. Chiusa anche questa esperienza, \u00e8 tornato in patria per giocare nelle file del Grenaa, che a partire dall'annata seguente ha adottato Djursland come nuova denominazione. Nel 2010 si \u00e8 trasferito allo Stenl\u00f8se. A gennaio 2011 \u00e8 stato ingaggiato dall'Herlev. Nel 2011, \u00e8 stato nominato miglior calciatore della 2. Division, per quanto riguarda il girone \u00d8st.\nHB K\u00f8ge e Vejle.\nL'11 luglio 2012, l'HB K\u00f8ge ha ingaggiato Kaagh. Ha debuttato in squadra il 29 luglio successivo, trovando anche la rete nel pareggio interno per 1-1 contro il Vejle-Kolding. In due stagioni in squadra, Kaagh ha totalizzato 55 presenze e 18 reti in campionato.\nNell'estate 2014, Kaagh \u00e8 stato ingaggiato dal Vejle, compagine militante sempre in 1. Division. Ha disputato il primo incontro in squadra in data 26 luglio, subentrando a Jonas Rasmussen nella vittoria interna per 2-1 sul Br\u00f8nsh\u00f8j. Il 26 settembre ha segnato invece la prima rete, nella sconfitta casalinga per 1-2 contro lo Skive. Ha lasciato la squadra dopo il campionato 2015-2016.\nFremad Amager.\nIl 10 luglio 2016, il Fremad Amager ha ufficializzato sul proprio sito internet l'ingaggio di Kaagh. Ha debuttato con questa maglia il 28 agosto, subentrando ad Andreas Granskov nel successo interno per 5-0 sullo Skive. Il 25 settembre ha trovato la prima marcatura, con cui ha sancito il successo esterno per 0-1 sul campo del N\u00e6stved.\nNazionale.\nKaagh ha giocato per la . Ha esordito il 31 agosto 2004, subentrando a Frederik Lassen nella vittoria per 2-0 sull'Irlanda del Nord. Ha totalizzato 5 presenze, senza realizzare alcuna rete.\nStatistiche.\nPresenze e reti nei club.\n\"Statistiche aggiornate all'11 ottobre 2016.\""}
{"id": "6116322", "revid": "484362", "url": "https://it.wikipedia.org/wiki?curid=6116322", "title": "Periodo vittoriano", "text": ""}
{"id": "6116323", "revid": "484362", "url": "https://it.wikipedia.org/wiki?curid=6116323", "title": "Era napoleonica", "text": ""}
{"id": "6116324", "revid": "547034", "url": "https://it.wikipedia.org/wiki?curid=6116324", "title": "Classe Fama", "text": "Le unit\u00e0 della Classe Fama, armate con 64 cannoni, furono classificate dall'Armada veneziana come \"fregate grosse\".\nStoria.\nLa costruzione della prima unit\u00e0 della classe, la \"Fama\" fu autorizzata dal Senato, e la nave venne impostata presso l'Arsenale l\u20198 giugno 1782 sotto la direzione del \"Proto dei Marangoni\" Domenico Giacomazzo.. Questo tipo di unit\u00e0, caratterizzate da una grande potenza di fuoco e da dimensioni paragonabili ad un vascello di primo rango della Classe Leon Trionfante, erano costruite con un sistema denominato \u201dad ordinata doppia\u201d adottato nel 1780 sotto l\u2019impulso dell'ammiraglio Angelo Emo che a quell\u2019epoca svolgeva i compiti di Ammiraglio dell\u2019Arsenale.\nL'unit\u00e0 fu varata il 31 marzo 1784, ed entr\u00f2 in servizio nell'Armata Grossa il 19 maggio successivo sotto il comando del Capitano ordinario Iseppo Stalimene. Con il ruolo di nave ammiraglia fu assegnata alla squadra navale che, al comando dell'ammiraglio Emo, salp\u00f2 dal canale di Malamocco nel 1784 per attaccare i porti tunisini da cui partivano i pirati barbareschi per le loro incursioni.\nDopo la caduta della Repubblica di Venezia, avvenuta il 12 maggio 1797, la \"Fama\" fu catturata dai francesi a Corf\u00f9 il 23 dello stesso mese, insieme alle rimanenti unit\u00e0 della Divisione del Levante e ribattezzata \"Dubois\" . La seconda unit\u00e0, la \"Gloria Veneta\", venne catturata a Venezia ed immessa in servizio con il nome di \"Banel\".\nAltre due unit\u00e0, catturate quasi complete sugli \u201csqueri\u201d dell'Arsenale, furono varate rispettivamente il 2 e il 29 ottobre 1797, ed entrarono in servizio nella marina francese con il nome di \"Stengel\" e \"Beyrand\". Una quinta unit\u00e0, solo parzialmente danneggiata dal sacco dell'arsenale compiuto dai soldati francesi, venne varata nel 1804 su ordine della autorit\u00e0 austriache e completata in quello stesso anno con il nome di \"Diamante\"."}
{"id": "6116329", "revid": "101977001", "url": "https://it.wikipedia.org/wiki?curid=6116329", "title": "Clavier \u00e0 lumi\u00e8res", "text": "Il clavier \u00e0 lumi\u00e8res, o semplicemente luce in italiano, \u00e8 uno strumento musicale inventato dal pianista russo Aleksandr Nikolaevi\u010d Skrjabin per l'esecuzione della sua opera \"Prometeo o il Poema del fuoco\" del 1910. Si tratta di uno strumento a tastiera elettrofono che proietta, a ogni nota o cambio d'armonia corrispondente, un fascio di luce colorata. I colori sottolineano vari stati d'animo evocati dalla musica e indicati da Skrjabin nella partitura secondo il sistema sinestetico. Alcuni studiosi tuttavia hanno espresso dubbi sul fatto che il compositore fosse un sinesteta: \u00e8 comunque certo che le associazioni di colore siano state influenzate in prima battuta dalle letture teosofiche e dagli scritti di Louis Bertrand Castel (ideatore nel XVIII secolo del cosiddetto clavicembalo oculare).\nStoria dello strumento.\nUn prototipo di questo strumento, concepito per una sala da concerto, fu costruito da Aleksander Mozer, fotografo e insegnante di elettromeccanica alla Scuola di istruzione tecnica superiore di Mosca; questa prima versione non fu mai utilizzata dal compositore, deluso dal fatto che lo strumento si limitasse solamente ad accendere alcune lampadine colorate. Una seconda versione fu costruita dall'inglese Alexander Wallace Rimington il quale, avendo gi\u00e0 costruito uno strumento simile nel 1895 chiamato organo a colori, lo riadatt\u00f2 per l'occasione. Anche questa versione non fu ritenuta soddisfacente da Skrjabin.\nLa prima rappresentazione della composizione fu tenuta il 15 marzo 1911 a Mosca senza il clavier \u00e0 lumi\u00e8res: Skrjabin non ebbe mai l'occasione di vedere eseguita la sua opera in maniera completa, supportata dalla multimedialit\u00e0 dell'illuminazione. Per l'interpretazione del \"Prometeo\" alla Carnegie Hall di New York nel 1915, a un mese dalla morte del compositore, furono proiettati raggi e fasci di luce di vari colori contro uno schermo bianco. I risultati furono deludenti anche in questa occasione. Clarence Lucas scrisse che:\nSolo nel 1962 a Kazan' per la prima volta il \"Prometeo o Poema del fuoco\" fu rappresentato con un flusso luminoso di colori che illustrava lo sviluppo del movimento musicale, grazie all'impiego di nuove apparecchiature predisposte dal locale Istituto di Aviazione, e il concerto fu cos\u00ec descritto: \nDescrizione.\nLa parte del clavier \u00e0 lumi\u00e8res \u00e8 indicata in partitura in chiave di sol su due righi di pentagramma: uno segue la scala cromatica, l'altro il circolo delle quinte. In realt\u00e0 l'esecutore si limita, seguendo la partitura, a proiettare fasci di luce e colore secondo il seguente schema."}
{"id": "6116332", "revid": "729019", "url": "https://it.wikipedia.org/wiki?curid=6116332", "title": "Kokusai Ki-86", "text": "Il , indicato anche come in base ad altra convenzione di identificazione e Cypress nel sistema di identificazione alleato per il teatro operativo del Pacifico sud-orientale, fu un aereo da addestramento basico biposto, monomotore e biplano, sviluppato dall'azienda aeronautica giapponese Nippon Kokusai Koku Kogyo nei primi anni quaranta.\nDerivato direttamente dal tedesco B\u00fccker B\u00fc 131 \"Jungmann\", del quale manteneva sostanzialmente l'aspetto discostandosene per alcune dimensioni delle sue parti e per la motorizzazione di produzione nazionale, venne adottato dalle scuole di volo del Servizio aeronautico dell'esercito imperiale giapponese (Dai-Nippon Teikoku Rikugun K\u014dk\u016b Hombu), sostituendo il precedente Tachikawa Ki-17 e rimanendo in servizio fino al termine della seconda guerra mondiale.\nStoria del progetto.\nNel 1942 il K\u014dk\u016b Hombu, l'allora ministero dell'aviazione del Giappone, emise una specifica per la fornitura di un nuovo modello di velivolo adatto alla formazione primaria dei piloti destinati ai reparti operativi della Dai-Nippon Teikoku Rikugun K\u014dk\u016b Hombu. I vertici dell'esercito imperiale erano stati favorevolmente impressionati dalle caratteristiche del Watanabe/Ky\u016bsh\u016b K9W, il tedesco B\u00fccker B\u00fc 131 \"Jungmann\" prodotto su licenza e in servizio nella marina imperiale, tuttavia a causa dei tesi rapporti di rivalit\u00e0 tra le due forze armate non era concepibile rivolgersi ai medesimi fornitori preferendo i propri canali. A questo scopo venne contattata la Nippon Kokusai Koku Kogyo, affidando all'ufficio tecnico dell'azienda allora diretto dall'ingegnere Kozo Masuhara, la progettazione e lo sviluppo di un aereo simile.\nIl gruppo di lavoro inizi\u00f2 il lavoro nel novembre 1942, prendendo ugualmente spunto dal medesimo pari ruolo dell'alleato tedesco, riproponendo la sua impostazione generale, biposto, monomotore, con velatura biplana e robusto carrello d'atterraggio fisso per operare da campi non preparati, pur non disegnandone una sua evoluzione o copia realizzata su licenza.\nIl prototipo, terminato e portato in volo per la prima volta nel 1943, venne immediatamente accettato dalle autorit\u00e0 militari ed avviato alla produzione in larga scala; al modello venne assegnata dall'aprile 1944 la designazione \"Aereo da addestramento basico per l'esercito Tipo 4\" o, secondo altra convenzione, Ki-86."}
{"id": "6116356", "revid": "110157", "url": "https://it.wikipedia.org/wiki?curid=6116356", "title": "Anidride metansolfonica", "text": "L'anidride metansolfonica \u00e8 l'anidride dell'acido metansolfonico. Come il metansolfonil cloruro, pu\u00f2 essere utilizzata nella preparazione di mesilati (ovvero esteri metansolfonilici). Essa \u00e8 disponibile commercialmente ma pu\u00f2 anche essere preparata per reazione tra il pentossido di fosforo e l'acido metansolfonico ad 80\u00a0\u00b0C:\n2 P2O5 + 6 CH3SO3H \u2192 3 (CH3SO2)2O + 4 H3PO4\n\u00c8 solubile nella maggior parte dei solventi organici ma subisce idrolisi in soventi nucleofili come l'acqua o gli alcoli."}
{"id": "6116363", "revid": "1305772", "url": "https://it.wikipedia.org/wiki?curid=6116363", "title": "War in Middle Earth", "text": "War in Middle Earth, presentato anche come J. R. R. Tolkien's War in Middle Earth sulle confezioni, \u00e8 un videogioco di strategia in tempo reale basato sulla saga \"Il Signore degli Anelli\" pubblicato dalla societ\u00e0 australiana Melbourne House nel 1989 e disponibile per i computer Amiga, Apple IIGS, Atari ST, Amstrad CPC, Commodore 64, MS-DOS, MSX e Sinclair ZX Spectrum.\nModalit\u00e0 di gioco.\nCome da titolo (\"guerra nella Terra di Mezzo\"), il gioco \u00e8 un wargame che rappresenta gli scontri definitivi tra gli alleati del bene e le forze di Sauron nella saga letteraria, con la presenza di molti specifici personaggi individuali. Pu\u00f2 partecipare un solo giocatore che controlla le forze del bene, inizialmente pi\u00f9 deboli ma in possesso dell'Unico Anello. L'obiettivo finale \u00e8 portare l'anello al Monte Fato, mentre si viene sconfitti se i nemici riescono a impadronirsi dell'anello e portarlo alla fortezza di Barad-d\u00fbr oppure riescono a conquistare abbastanza roccaforti del bene.\nLe versioni per i computer a 8 bit (Amstrad CPC, Commodore 64, MSX, Spectrum) differiscono significativamente da quelle a 16 bit (Amiga, Apple IIGS, Atari ST, DOS), in particolare mancano gli aspetti di avventura dei personaggi e le battaglie sono condotte in modo diverso.\nIl gioco \u00e8 visualizzato su 3 livelli, sempre con sistema di controllo tramite cursore:\nA livello di animazione (16 bit) si ha una componente di avventura ed \u00e8 possibile avere incontri amichevoli con personaggi che danno offerte o informazioni, in particolare sar\u00e0 necessario convincere altre forze a unirsi alla propria causa. In caso di incontri ostili si verificano invece le battaglie.\nPer ciascun combattente, sia esso un personaggio o un gruppo omogeneo di armigeri anonimi, si possono selezionare quattro tattiche: ingaggiare (un attacco prudente, azione di default), caricare, indietreggiare o ritirarsi. Uno dei personaggi in particolare pu\u00f2 essere il latore dell'anello. \nSugli 8 bit vengono mostrati numerosi soldati in campo e il giocatore pu\u00f2 selezionarli e farli muovere singolarmente per attaccare specifici avversari."}
{"id": "6116365", "revid": "11959", "url": "https://it.wikipedia.org/wiki?curid=6116365", "title": "Langue d'oc", "text": ""}
{"id": "6116367", "revid": "110157", "url": "https://it.wikipedia.org/wiki?curid=6116367", "title": "Chiesa di San Sebastiano (Calangianus)", "text": "La chiesa di San Sebastiano \u00e8 una chiesa campestre situata a Calangianus, dedicata all'omonimo santo.\nDescrizione.\nLa chiesa, il cui impianto originario risale al XVIII secolo, si trova a quasi due chilometri dal centro abitato, in una sughereta ai margini della zona industriale. Ricostruita da un proprietario terriero calangianese nel 1855 per voto, dopo essere sopravvissuto all'epidemia di colera che aveva infestato la Gallura nel 1800. Fu riedificata nel 1995 e venne riaperta al culto il 26 giugno 1999.\nLa struttura, di pianta rettangolare, \u00e8 costruita interamente in granito, con un campanile a vela al di sopra del portale. Gli interni presentano un altare a muro riccamente decorato, il quale presenta la nicchia con all'interno la statua del santo."}
{"id": "6116372", "revid": "1086846", "url": "https://it.wikipedia.org/wiki?curid=6116372", "title": "Unione Sportiva Vibonese Calcio 2010-2011", "text": "Questa voce raccoglie le informazioni riguardanti dell'Unione Sportiva Vibonese Calcio nelle competizioni ufficiali della stagione 2010-2011."}
{"id": "6116374", "revid": "6923", "url": "https://it.wikipedia.org/wiki?curid=6116374", "title": "Gloria Veneta", "text": "La Gloria Veneta fu una fregata di primo rango, seconda unit\u00e0 della Classe Fama ad entrare in servizio nella Armada veneziana. Catturata dai francesi a Venezia nel 1797 e ridenominata \"Banel\". Prese parte alla spedizione in Egitto condotta dal generale Bonaparte inquadrata nella squadra navale dell'ammiraglio Brueys, e poi alla spedizione a Santo Domingo nel 1802.\nStoria.\nLa costruzione della fregata di primo rango, detta anche fregata grossa, \"Gloria Veneta\" fu autorizzata dal Senato, e la nave venne impostata presso l'Arsenale l\u20198 agosto 1792 sotto la direzione dell'\"architetto\" Andrea Chiribiri.. Questo tipo di unit\u00e0, caratterizzate da una grande potenza di fuoco e da dimensioni paragonabili ad un vascello di primo rango della Classe Leon Trionfante, erano costruite con un sistema denominato \"ad ordinata doppia\" adottato nel 1780 sotto l\u2019impulso dell'ammiraglio Angelo Emo che a quell\u2019epoca ricopriva l'incarico di Ammiraglio dell\u2019Arsenale.\nL'unit\u00e0 fu varata il 31 marzo 1794, ed entr\u00f2 in servizio nell'Armata Grossa il 19 maggio successivo sotto il comando del Capitano ordinario Giuseppe Duodo.\nLa \"Gloria Veneta\" ebbe un ruolo significativo nel breve conflitto tra Napoleone e la Repubblica di Venezia, catturando le prime tre navi francesi che tentarono di entrare a Venezia il 20 aprile 1797, tra cui il ketch Le Lib\u00e9rateur d'Italie.\nDopo la caduta della Repubblica, avvenuta il 12 maggio 1797, il vascello fu catturato dai francesi a Venezia il 20 dello stesso mese, insieme alle rimanenti unit\u00e0 della Divisione della Sacca di Piave. La nave fu ribattezzata \"Banel\" in memoria di un generale caduto durante la Campagna d'Italia condotta dal generale Napoleone Bonaparte, ed utilizzata per far arrivare a Corf\u00f9 la notizia della caduta della Repubblica. La nave entr\u00f2 nel porto innalzando ancora a riva il gonfalone di San Marco, al fine di non essere attaccata. Trasferita a Tolone ricevette un armamento di origine francese cos\u00ec composto: 26 cannoni da 18 lb, 26 da 12 lb, 12 da 6 lb e 4 da 6 lb posti sul cassero. Nell'agosto 1798 pass\u00f2 al comando del capitano Jean Joseph Hubert, venendo impiegata in missioni di protezione al traffico mercantile e a protezione dei convogli. Nel corso delle trattative per la firma della Pace di Amiens l'unit\u00e0 fu utilizzata per riportare in Patria da Malta i prigionieri francesi ivi detenuti. Nel novembre 1800 and\u00f2 ai lavori di manutenzione, che terminarono alla fine del 1801.\nIl 2 gennaio 1802 l'unit\u00e0 fu aggregata come nave da trasporto (flute) alla squadra navale di Tolone, al comando dell'ammiraglio Ganteaume, che doveva trasportate una parte del corpo di spedizione al comando del generale Leclerc, destinato alla riconquista di Santo Domingo.\nIl 15 gennaio (25 nevoso Anno X), secondo giorno di navigazione, la \"Banel\" fin\u00ec in mezzo ad una tempesta e perse il contatto con le altre navi. Il capitano Callamand cerc\u00f2 di far arenare la fregata sulla costa africana nei pressi della baia di Souhalias, tra capo Capo Tenes e B\u00e9ni Haoua. Dei duecento membri dell'equipaggio e dei cinquecentoventinove soldati e nove donne che si trovavano imbarcati ne perirono cinquecento per mano dei berberi, che credevano di trovarsi di fronte ad un'invasione francese."}
{"id": "6116375", "revid": "15756", "url": "https://it.wikipedia.org/wiki?curid=6116375", "title": "Record di salto con gli sci", "text": "Il salto con gli sci \u00e8 uno sport invernale in cui gli atleti gareggiano sulla distanza e stile nel salto effettuato con gli sci da un trampolino. Questo sport \u00e8 incentrato tradizionalmente su una combinazione di stile e distanza, per cui la distanza in origine \u00e8 stata vista come un qualcosa di non importante in s\u00e9. D'altra parte la Federazione Internazionale Sci (FIS) si \u00e8 sempre opposta all'aumento della grandezza dei trampolini al fine di aumentare il record del mondo: infatti, nessun primato \u00e8 mai stato registrato durante le maggiori competizioni (Olimpiadi, Campionati del Mondo, Festival dello Sci di Holmenkollen o Torneo dei quattro trampolini), dal momento che tali eventi non sono organizzati sui trampolini pi\u00f9 alti al mondo.\nDal 1936, quando venne superata per la prima volta la distanza dei 100 metri, la disciplina del volo con gli sci (un particolare tipo di salto con gli sci) ha prodotto tutti i record. Il record del mondo ufficiale appartiene a Stefan Kraft, con 253,5 metri saltati dal trampolino Vikersundbakken a Vikersund il 18 marzo 2017, in Norvegia. Il 15 febbraio 2015 dallo stesso trampolino, Dimitry Vassiliev salt\u00f2 254 metri, cadendo per\u00f2 in fase di atterraggio (record non omologato). Il saltatore norvegese Vegard Hauk\u00f8 Sklett detiene il primato del salto estivo su pista in plastica con 147 metri registrati durante la Coppa Continentale del 23 settembre 2009 a Klingenthal, Germania.\nStoria.\nIl salto con gli sci ha origine in Norvegia, dove tale sport \u00e8 praticato da tempi immemorabili utilizzando trampolini temporanei. Il primato pi\u00f9 antico riconosciuto risale al 1808, quando il soldato Olaf Rye riusc\u00ec a battere i propri compagni con un salto di 9,5 metri a Eidsberg, in Norvegia. Il piccolo trampolino si trovava probabilmente vicino alla chiesa, nella fattoria dei Lekum.\nSondre Norheim, accreditato come il \"padre\" dello sci moderno, fece registrare il secondo record ufficiale a 19,5 metri nel 1868. Tim Ashburn afferma nel suo libro \"The History of Ski Jumping\" (La storia del salto con gli sci) che il salto pi\u00f9 lungo realizzato da Norheim sulla pista circolare di Haugli nel 1868 dovrebbe essere di 31,5 metri; tuttavia i giornali di Christiania da lui citati riportano che la lunghezza \"fu un po' esagerata\", cosicch\u00e9 il record rimane quello di 19,5 nelle statistiche.\nLo sport si diffuse rapidamente in Finlandia, negli Stati Uniti e in Canada, dove furono fissati alcuni dei record successivi. Nelle prime gare di salto veniva attributo il punteggio solo allo stile, mentre veniva visto come pericoloso il tentativo di saltare oltre una certa distanza: infatti solo nel 1901 venne introdotto un punteggio per premiare la distanza. Con la costruzione del trampolino di \"Bloudkova Velikanka\" a Planica, in Iugoslavia nel 1934, venne introdotta la diversa disciplina del volo con gli sci, che \u00e8 considerata essenzialmente una versione \"estrema\" del salto con gli sci.\nCon una sola eccezione, tutti i record del mondo di distanza sono stati realizzati su cinque dei sei trampolini usati per il volo con gli sci, di cui cinque rimangono in uso. Nel 1936, Josef \"Sepp\" Bradl \u00e8 stato il primo a superare i 100 metri, atterrando a 101,5 metri. La FIS \u00e8 stata per lungo tempo contraria al volo con gli sci nel suo complesso, tanto che tale disciplina non \u00e8 mai stata inclusa finora nei giochi olimpici invernali n\u00e9 nei Campionati del mondo di sci nordico. Tuttavia, dal 1972 la FIS organizza anche i Campionati del mondo di volo con gli sci e alcune di gare di volo fanno anche parte del calendario della Coppa del Mondo di salto con gli sci. Il primo saltatore a superare ufficialmente la distanza di 200 metri fu Toni Nieminen nel 1994, atterrando a 203 metri: all'epoca, i saltatori non ricevevano punti di distanza per la parte superiore a 191 metri.\nLa distanza di un salto con gli sci si misura a partire dalla fine della pista di lancio del trampolino e fino a quando il piede dello sciatore (a met\u00e0 circa dello sci) tocca per terra. Per l'omologazione, il salto deve avvenire in una competizione regolare o su piste ufficiali di prova o di qualificazione per questi, con un sistema di controllo della lunghezza effettiva. Per vincere una gara, un saltatore deve guadagnare punti sia con la distanza e sia con lo stile, i cui punti si ottengono con un adeguato atterraggio Telemark; pertanto i saltatori sono attenti non tanto a saltare in lungo il pi\u00f9 possibile, quanto a fare un buon atterraggio. I salti non sono validi se l'atleta cade, ovvero toccando il suolo con le mani o il corpo prima di raggiungere la linea di caduta. In origine, la lunghezza dei salti era misurata in \"alen\" (misura tradizionale scandinava equivalente a circa 60\u00a0cm) e in seguito in metri, con una precisione al mezzo metro. Alcuni vecchi record statunitensi e canadesi sono registrati in piedi. Tradizionalmente, una fila di giudici in piedi era posta lungo la collina di atterraggio e il giudice, nel cui metro di competenza atterrava l'atleta, alzava il braccio. Al giorno d'oggi, la misurazione avviene con tecnologia telemetrica registrata dalle telecamere.\nPrimati del mondo non validi.\nSe un saltatore tocca il suolo con le mani, il corpo o cade prima di raggiungere la linea di atterraggio, il salto viene ritenuto non valido e quindi non elencato come record del mondo, Inoltre i salti realizzati in allenamento o durante test del trampolino non vengono riconosciuti come record ufficiali mondiali. Le distanze stabilite dai saltatori apripista (chiamati \"V jumpers\") prima della gara sono ritenute ufficiali.\n Salti in piedi. Non riconosciuto come record mondiale ufficiale per vari motivi.\n Non \u00e8 chiaro se questo sia stato prima o dopo che Ragnar Omtvedt ha impostato WR a 169 piedi.\nPrimati del mondo estivi.\nLa pista per il salto con gli sci ricoperta in plastica fu inventata dal saltatore tedesco Hans Renner e i primi test, senza pubblico, vennero realizzati il 31 ottobre 1954 presso il trampolino \"Regenbergschanze\" a Zella-Mehlis, nella Germania dell'Est.\nIl trampolino \"Wadeberg Jugendschanze K40\" di Oberhof, Germania dell'Est, costruito vicino al vecchio \"Th\u00fcringenschanze\", fu il primo trampolino estivo omologato, dove il 21 novembre 1954 fu organizzata la prima gara assoluta alla presenza di 15\u00a0000 spettatori: Werner Lesser fece registrare i primi record ufficiali con due salti di 41 e 42 metri. Il saltatore norvegese Vegard Hauk\u00f8 Sklett detiene il primato del salto estivo su platica con 147 metri, realizzato il 23 settembre 2011 durante la gara di Coppa Continentale a Klingenthal, Germania.\nIl 21 agosto 2013 la saltatrice americana Sarah Hendrickson cadde a 148 metri durante un allenamento estivo a Oberstdorf, Germania.\nTandem.\nIl 18 febbraio 2016 i saltatori sloveni Rok Urbanc e Jaka Rus hanno compiuto uno storico salto in coppia con un unico paio di sci, mai eseguito fino ad allora, di 35 metri sul trampolino HS45 a Planica, Slovenia."}
{"id": "6116377", "revid": "287204", "url": "https://it.wikipedia.org/wiki?curid=6116377", "title": "Palazzo Corda", "text": "Palazzo Corda \u00e8 un palazzo storico del centro di Calangianus, comune della Gallura in provincia di Sassari, situato su via Angioy.\nDi propriet\u00e0 del comune dal 2006, il palazzo \u00e8 stato ristrutturato ed adibito a polo culturale e nuova biblioteca del paese.\nStoria.\nIl Palazzo Corda venne edificato nel 1885 per volere di Marco Corda (1833-1915), il primo pioniere calangianese nel campo del sughero, e ne fece la sua dimora di famiglia nonch\u00e9 sede del primo settore industriale di Calangianus. Sede dei primi grandi dibattiti sul campo del sughero, del quale Calangianus \u00e8 capitale mondiale, ospit\u00f2 il 4 marzo 1888 le autorit\u00e0 per l'inaugurazione della ferrovia Monti-Tempio.\nDi propriet\u00e0 del comune dal 2006, il palazzo venne ristrutturato (lavori di restauro finanziati dallo stato) e privato dell'ampio cortile sul retro. Dal 2016, il palazzo si trova in una fase di adattamento per ospitare, oltre al nuovo museo del costume gallurese, una biblioteca pi\u00f9 grande e meglio attrezzata, grazie anche ad un cospicuo finanziamento di 830.595 euro erogato dal CIPE e dalla Presidenza del Consiglio dei ministri.\nArchitettura.\nCostruito in pieno centro ai piedi del colle Santa Justa, dove \u00e8 situata la parrocchia, presenta le caratteristiche e le tecniche costruttive tipiche di fine Ottocento, con una pianta rettangolare e un'ampia facciata a due livelli sulla quale sono situati otto finestre ed un terrazzo che sovrasta un portale ligneo (terrazzo sovrastato a sua volta da un'iscrizione che attesta il primo proprietario del palazzo storico). \nL'edificio comprende un primo piano, il piano terra e la soffitta, ed anticamente presentava sul retro un ampio cortile granitico, da cui si vi era l'accesso diretto alla cantina e, grazie allo scalone centrale, si saliva al piano nobile, caratterizzato da otto grandi camere, comunicanti fra loro e soffitto alto 3,45 m. Le stanze sono decorate da volte e pregevoli decorazioni, affreschi, stucchi e mosaici, a testimonianza del benessere degli antichi proprietari."}
{"id": "6116390", "revid": "287204", "url": "https://it.wikipedia.org/wiki?curid=6116390", "title": "Florence Reed", "text": "Biografia.\nFiglia dell'attore Roland Lewis Reed (1857\u20131901), suo nonno John Reed fu direttore di un teatro di Filadelfia che dispose per testamento che il suo cranio fosse utilizzato nelle rappresentazioni teatrali dell\"'Amleto\". Alla morte del padre, lei e la madre si trasferirono a New York City dove nel dicembre del 1901 Florence debutt\u00f2 nel Bijou Theatre recitando la commedia \"The Widow Jones\". L'attivit\u00e0 di attrice di teatro rimase prevalente per tutta la vita, fino al 1958, quando interpret\u00f2 il ruolo di Amy nella commedia \"The Family Reunion,\" data al Poenix Theater. Negli anni Cinquanta fu anche attiva in televisione, interpretando testi teatrali. A partire dal 1915 e fino al 1936 apparve anche in 18 film, da \"The Dancing Girl\" di Allan Dwan a \"Frankie and Johnnie\" di Chester Erskine.\nSposata nel 1908 con l'attore Malcolm Williams (1870-1937), non ebbero figli. Florence Reed mor\u00ec nel 1967 a 84 anni, e fu sepolta nel Kensico Cemetery di Valhalla, presso New York City. Insieme con lei volle essere sepolta la sua amica Blanche Yurka (1887-1974), attrice di cinema e di teatro.\nCollegamenti esterni.\n "}
{"id": "6116395", "revid": "1305772", "url": "https://it.wikipedia.org/wiki?curid=6116395", "title": "Together Everywhere!", "text": "Together Everywhere!, anche conosciuto come in Giappone, \u00e8 un videogioco simulatore di vita online prodotto dalla Sony Computer Entertainment per PlayStation 3 e basato sul gatto antropomorfo Toro Inoue, noto personaggio di un fumetto giapponese.\nEsso si propone come un gioco di vita artificiale in cui \u00e8 possibile far condurre al personaggio azioni tipo ballare, leggere, giocare, telefonare, pulire.\nIl gioco \u00e8 inoltre munito di tecnologia XMB, cattura istantanea, caricamento video HD e giocabilit\u00e0 online."}
{"id": "6116403", "revid": "80030", "url": "https://it.wikipedia.org/wiki?curid=6116403", "title": "Oude Kerk (Amsterdam)", "text": ""}
{"id": "6116404", "revid": "124061322", "url": "https://it.wikipedia.org/wiki?curid=6116404", "title": "Episodi di 2 Broke Girls (sesta stagione)", "text": "La sesta e ultima stagione della sitcom 2 Broke Girls \u00e8 stata trasmessa in prima visione assoluta negli Stati Uniti d'America da CBS dal 10 ottobre 2016 al 17 aprile 2017.\nIn Italia la stagione \u00e8 stata trasmessa in prima visione da Joi, canale a pagamento della piattaforma Mediaset Premium, dal 1\u00ba febbraio al 28 giugno 2017; in chiaro \u00e8 trasmessa da Italia 2 dal 13 febbraio 2018.\n...e le due inaugurazioni (prima parte).\nTrama.\nMax e Caroline sono pronte per l'apertura del bar pasticceria, nonostante manchino ancora un barista e la licenza per gli alcolici. A portare il curriculum per il ruolo da barista \u00e8 J.Petto, un artista di strada che anni prima aveva causato problemi alle ragazze. Le due pertanto rifiutano di assumerlo. Han cerca di racimolare quanti pi\u00f9 soldi possibile per restituirli a Max e Caroline in modo da poter riottenere il diner. Nel frattempo Max cerca di dimenticare Randy ma il tutto risulta pi\u00f9 difficile del previsto e a Sophie si rompono le acque.\n...e le due inaugurazioni (seconda parte).\nTrama.\nDopo l'arrivo in ospedale, Sophie si vede cacciare dalla suite VIP prenotata per il parto ma, a causa di un lungo travaglio, riuscir\u00e0 a partorire lo stesso l\u00ec dentro dando alla luce una bambina. Max e Caroline arrivano in tempo all'inaugurazione del bar pasticceria e cercano di utilizzare la licenza degli alcolici del diner essendo le proprietarie. Tra coloro che partecipano all'inaugurazione si presenta anche 2Chainz, che le ragazze avevano conosciuto durante un viaggio in jet privato. Irrompe persino J.Petto, ora impiegato comunale responsabile delle licenze, che avverte le ragazze del fatto che la licenze del diner non \u00e8 valida e pertanto il bar pasticceria potr\u00e0 aprire solo 14 giorni lavorativi dopo. \n...e il film anni '80.\nTrama.\nMax e Caroline decidono di andare nel locale pi\u00f9 esclusivo di Williamsburg per cercare qualche potenziale cliente per il bar pasticceria. Max fa amicizia con la buttafuori, che la sera seguente si presenta al bar pasticceria con la sua rozza compagnia. Le donne non rappresentano affatto ci\u00f2 a cui Max e Caroline puntavano di avere come clientela e decidono di sfidare la capobanda a braccio di ferro: se vincesse una di loro due, le donne se ne andrebbero per non tornare mai pi\u00f9.\n...e il dramma della madrina.\nTrama.\nLa madre di Oleg giunge in citt\u00e0 per il battesimo della piccola Barbara ma finisce col causarne l'annullamento dato che non vuole Max e Caroline come madrine. Le due allora decidono di organizzare un battesimo clandestino nel bar pasticceria.\n...e l'esperienza al college.\nTrama.\nMax e Caroline vengono invitate come ospiti alla Wharton per tenere un discorso. La sera prima per\u00f2, Max convince Caroline a partecipare ad una festa, poich\u00e9 ai tempi dell'universit\u00e0 la ragazza non si \u00e8 mai goduta una serata di svago. Nel frattempo, Oleg e Sophie hanno delle incomprensioni riguardo al crescere la piccola Barbara.\n...e la cubana in gita.\nTrama.\nMax e Caroline ricevono un ordine per una torta che decidono di appoggiare su un ripiano del diner. Han, per errore, la fa cadere distruggendola e, aiutato da Oleg, decide di tenere nascosto il segreto alle ragazze. Mentre cercano di far confessare Han, Max riceve un sms di Randy che la informa che sarebbe passato per New York. Max, spinta da Caroline, lo raggiunge all'aeroporto e i due si rimettono ufficialmente insieme. Nel frattempo Earl rivede una vecchia fiamma.\n...e la bambola Sophie.\nTrama.\nMax e Caroline, non potendo assumere un barista, decidono di frequentare un corso. Al contrario delle aspettative Max se la cava alla grande, mentre Caroline non riesce a ricordare nessun ingrediente da mettere nei drink. La situazione si complica il giorno dell'esame finale: Max infatti non pu\u00f2 sostenerlo perch\u00e9 Han le ha attaccato la varicella. Caroline allora le chiede di suggerirle, utilizzando una bambola che Sophie usa normalmente per controllare Barbara in sua assenza.\n...e il francobollo con anatra.\nTrama.\nGli affari per le ragazze vanno bene grazie al nuovo barista, la cui specialit\u00e0 \u00e8 un cocktail al cioccolato. Caroline perde la testa, credendo che le cose potrebbero solo migliorare, ma Max le fa rimettere i piedi per terra. Han intanto deve partecipare ad un concorso per disegnare un nuovo francobollo e non riesce a controllarsi, ripiegando su mezzi inusuali per terminare la sua creazione.\n...e la serata face time.\nTrama.\nRandy decide di presentare a Caroline, che fa sempre da terzo incomodo durante le chiamate su FaceTime tra lui e Max, un suo amico di nome Tyler. Tra Caroline e Tyler scatta subito un'attrazione reciproca, mentre tra Max e Randy la storia finisce di nuovo in quanto nessuno dei due ha intenzione di trasferirsi per far funzionare le cose. Nel frattempo Oleg e Sophie affrontano un grande cambiamento vendendo la vecchia Toyota Yaris di Oleg.\n...e i ricchi giramondo.\nTrama.\nIl dessert bar ospiter\u00e0 una festa per un divorzio, che potrebbe far fruttare alle ragazze una grande cifra, ma la tempesta che si abbatte su New York rovina le cose perch\u00e9 la coppia si riappacifica. Intanto Max scopre che Randy ha bloccato il suo numero, ma continua a non accettare la decisione di separarsi, pensando che Randy possa venire a New York per rivederla e sistemare le cose.\n...e il dito di una donna.\nTrama.\nLa tempesta ha distrutto il bar pasticceria ma l'assicurazione garantisce il completo risarcimento. Max ha, per\u00f2, altro per la testa: ottenere un chiarimento con Randy. Max convince Caroline a raggiungere Los Angeles nonostante il brutto tempo. Le ragazze vengono accompagnate da Han, che affida il diner ad Oleg, ma durante il viaggio l'auto di Han si rompe. Nonostante ci\u00f2 Caroline e Max riescono a trovare un passaggio fino all'aeroporto, dove, grazie alla donna che le ha accompagnate, conoscono Sloppy Joe, pilota che si offre di accompagnarle fino in California. Durante il volo, grazie ad un post sul profilo Snapchat di Randy, le ragazze scoprono che lui si trova per\u00f2 in Texas, stato in cui il Sloppy Joe si rifiuta di atterrare.\n...e il battello che ci passa in mezzo.\nTrama.\nMax e Caroline si ritrovano sperdute nel nulla e scoprono che qualcuno ha rubato i loro soldi e prosciugato le carte di credito. Decidono di proseguire il loro viaggio verso il Texas imbarcandosi clandestinamente su un battello, in partenza per New Orleans. Dopo varie vittorie al gioco d'azzardo, cercano di denunciare un imbroglio facendosi cos\u00ec scoprire e cacciare. Mentre Max decide di rinunciare all'impresa, la drag queen RuPaul si offre di scortarle da Randy.\n...e la morta che stalkera.\nTrama.\nMax e Caroline riescono finalmente a raggiungere Austin. Nonostante le svariate occasioni per parlare con Randy, Max capisce che ormai non c'\u00e8 pi\u00f9 possibilit\u00e0 per una storia tra di loro e decide di lasciar perdere per sempre. Nel frattempo a New York continuano i lavori di riparazione del dessert bar e Barbara dice la sua prima parola. \n...e le ristrutturazioni urgenti.\nTrama.\nMax e Caroline ritornano a New York e, tempo di mettere piede al lavoro, Sophie chiede loro di poter usare il loro appartamento per un incontro con alcune madri. Non appena le due vanno a controllare come \u00e8 venuta la ristrutturazione del bar pasticceria fanno la conoscenza di Bobby, imprenditore edile che ha svolto il lavoro. Tra lui e Caroline \u00e8 un colpo di fulmine, ma vengono interrotti da Max, chiamata dall'ospedale in quanto contatto di emergenza di Randy che ha avuto un incidente. Quando l'uomo si sveglia, i due hanno il confronto che tanto hanno rimandato e decidono di chiudere la storia, una volta per tutte, in maniera amichevole.\n...e il senso della tartaruga.\nTrama.\nBobby invita Caroline al primo appuntamento, ma Caroline non si fida a lasciare Max da sola a gestire il bar pasticceria.\n...e il momento della provocazione.\nTrama.\nBobby invita Caroline al terzo appuntamento e Max vuole convincere l'amica che terzo appuntamento significhi fare sesso. Caroline decide di prepararsi al meglio, acquistando intimo sexy e frequentando alcune lezioni di burlesque.\n...e la Jessica Shmessica.\nTrama.\nBobby decide di presentare a Caroline la sua famiglia e invita cos\u00ec lei e Max a casa sua per un pranzo. Come al solito, anche Sophie, Han, Earl e Oleg si presentano alla festa, ma Caroline capisce che non \u00e8 solo la sua \"famiglia\" ad essere cos\u00ec particolare.\n...e quel pomeriggio di un giorno da padri.\nTrama.\nHan riesce a scoprire chi \u00e8 il padre di Max e Caroline organizza con lui un incontro nel Rhode Island, dove l'uomo vive. Tutto il gruppo decide di dare man forte a Max accompagnandola all'incontro che, tuttavia, non va a buon fine perch\u00e9 l'uomo non si presenta.\n...e il bambino segreto.\nTrama.\nMax legge dal telefono di Bobby un messaggio da parte di Jessica che le fa credere che questa sia incinta di lui. Cos\u00ec, si reca nel posto di lavoro della ragazza insieme ad Han, fingendosi una coppia intenta a sposarsi. Nel frattempo, Caroline convince Denise a lasciare il suo lavoro perch\u00e9 stanca del suo capo, che si rivela essere la madre di Bobby.\n...e il bowling.\nTrama.\nCaroline cerca di farsi piacere l'interesse di Bobby per il bowling, partecipando alle partite che questo e la sua squadra disputano. Per\u00f2 ferisce accidentalmente la mano del giocatore migliore della squadra, cos\u00ec Max sfrutta la propria abilit\u00e0 nel gioco e lo sostituisce. Nel frattempo, Sophie si preoccupa che Barbara potrebbe non essere abbastanza intelligente.\n...e la conferenza stampa.\nTrama.\nCaroline e Max vengono invitate ad una conferenza stampa volta a promuovere il film sulla vita di Caroline, la cui uscita \u00e8 imminente. Anche Andy si presenta all\u2019evento e, avendo divorziato da poco, cerca di riconquistare Caroline, ignaro che la ragazza sia fidanzata con Bobby. Quando quest'ultimo viene a sapere, si ingelosisce ma Caroline lo rassicura. Nel frattempo, Earl e Sophie scoprono che i loro personaggi sono stati uniti in uno solo nel film.\n...e 2 ragazze squattrinate: il film.\nTrama.\nMax e Caroline si licenziano dal diner e vengono sostituite dalla sorella di Bobby, Denise. Per la prima del film, le ragazze vengono vestite dal noto stilista Brad Goreski. Durante l'evento, Caroline rovina il suo vestito ottenuto in prestito e dal valore di 10.000 dollari, cos\u00ec Han le offre l'opportunit\u00e0 di continuare a lavorare al diner insieme a Max per ripagare l'abito. Nel frattempo Max ripensa a Randy, che sorprendentemente la raggiunge al bar pasticceria e le chiede di sposarlo, ricevendo inaspettatamente una risposta positiva. Bobby e Randy hanno dei precedenti spiacevoli dal momento che Randy in passato ha contribuito all'espulsione della madre e della sorella di Bobby da un reality show e, mentre i loro uomini si scontrano fisicamente, Max e Caroline manifestano entusiasmo per il loro futuro."}
{"id": "6116406", "revid": "287204", "url": "https://it.wikipedia.org/wiki?curid=6116406", "title": "Biblioteca di Studi giuridici e umanistici Universit\u00e0 degli Studi di Milano", "text": "La Biblioteca di Studi giuridici e umanistici (BSGU) \u00e8 la maggiore biblioteca dell'Universit\u00e0 Statale di Milano ed \u00e8 anche centro servizi per il sistema di biblioteche dipartimentali.\nStoria.\nIl primo nucleo della biblioteca risale al 1925 quando l'Accademia scientifico letteraria di Milano conflu\u00ec nella formazione dell'Universit\u00e0 degli Studi di Milano. All'interno dell'Accademia esisteva una biblioteca cresciuta grazie alle donazioni e lasciti dei suoi insegnanti e frequentatori che, al momento della confluenza nell'Universit\u00e0, aveva una consistenza di circa 24.000 volumi relativi alle seguenti sezioni: filosofia e pedagogia, classici greci e latini, letterature romanze e letterature moderne, storia medievale e moderna.\nAll'atto di costituzione dell'universit\u00e0, la biblioteca dell'Accademia pass\u00f2 a farne parte come biblioteca della Facolt\u00e0 di Lettere e a dirigerla fu chiamato Francesco Carta, funzionario esperto nella gestione di biblioteche statali. A lui spett\u00f2 il compito di imprimere un carattere universitario a una raccolta libraria poco omogenea, e aggiungere una nuova raccolta che potesse soddisfare le esigenze della facolt\u00e0 di giurisprudenza. Carta si adoper\u00f2 per ottenere donazioni dalla Biblioteca nazionale braidense e contatt\u00f2 governi di tutto il mondo per chiedere collezioni di codici e documenti, universit\u00e0 e istituti di cultura per chiedere atti ufficiali e associazioni di professionisti per pubblicazioni personali dei loro membri. In questo modo si costitu\u00ec il primo nucleo della biblioteca di giurisprudenza. Tra le donazioni pervenute, una delle pi\u00f9 importanti \u00e8 quella di gran parte della biblioteca privata di Cesare Cant\u00f9, con opere di storia medievale, moderna, del Risorgimento e sui rapporti fra Stato e Chiesa.\nNegli anni 1929-30 la consistenza del patrimonio della biblioteca per le due facolt\u00e0 di lettere e giurisprudenza era di circa 80.000 volumi e 230 riviste. Numerosi erano gli utenti, con pi\u00f9 di 23.000 ingressi annui. Il bibliotecario era affiancato nel lavoro da due commissioni di vigilanza e successivamente da un professore di ogni facolt\u00e0, pratica che \u00e8 continuata fino ad oggi nella figura del direttore scientifico. Carta si adoper\u00f2 per dare una struttura articolata alla gestione della biblioteca, sebbene il lavoro sia stato ostacolato da cambi di sede, carenza di personale (dovette ricorrere a lavoratori esterni retribuiti a cottimo) e reso pi\u00f9 gravoso dal dover integrare il materiale librario esistente con il nuovo. Francesco Carta rimase fino al 1933, quando a 86 anni dovette ritirarsi per via di una legge che viet\u00f2 agli istituti pubblici di mantenere in servizio pensionati. \nDurante gli otto anni della sua gestione il patrimonio della biblioteca si \u00e8 incrementato grazie a lasciti, acquisti, donazioni e acquisizioni di depositi importanti tra cui quelli fatti dalla Corte d\u2019Appello di Milano relativi a volumi giuridici appartenuti ad Emanuele Segre e al Senato di Milano.\nI bombardamenti della seconda guerra mondiale danneggiarono strutture e patrimonio, si moltiplicarono i problemi amministrativi e organizzativi e la biblioteca venne trasferita dalla sede di corso Roma (oggi corso di Porta romana) a via della Passione, prima il materiale di giurisprudenza, quindi quello di lettere e di filosofia nel 1945.\nNonostante le difficolt\u00e0 dovute alla guerra negli anni tra il 1935 e il 1941, sotto la direzione di Roberto Cartigliani, venne creato il primo impianto del catalogo dei periodici e di quello topografico schematico; venne inoltre compilato il catalogo delle case editrici delle opere in continuazione e quello delle materie delle opere della facolt\u00e0 di Lettere e Filosofia. Vennero riordinati diversi fondi, vennero istituiti il servizio di prestito esterno e l'attivit\u00e0 di scambio tra le pubblicazioni della facolt\u00e0 e altri enti. Negli anni seguenti venne incrementato ulteriormente il patrimonio attraverso l'acquisto e l'immissione di nuovi fondi: Alfieri di ambito medico-scientifico, ricco di cinquecentine, il fondo Besta di materia giuridica, il Vogliano relativo alla filologia classica e papirologia e il fondo Vailati di ambito filosofico.\nSul finire degli anni '50 la biblioteca aveva ancora una struttura artigianale, le procedure venivano gestite manualmente e i locali erano provvisori, senza separazione tra le sale di lettura e gli uffici amministrativi. Risale agli anni sessanta e settanta la prima dotazione di fotocopiatrici e di una macchina da scrivere varityper, che veniva utilizzata per la produzione di schede catalografiche in formato internazionale.\nNegli anni settanta si assistette a un ulteriore notevole incremento del patrimonio, grazie all'aumento dei finanziamenti pubblici alle universit\u00e0 per l'acquisto dei libri.\nNegli anni '80 la biblioteca avvia il processo di automazione con l'adesione dell'Universit\u00e0 di Milano al Servizio Bibliotecario Nazionale.\nNel 1990, presso l'antica Crociera del Filarete restaurata, vennero allestite due sale di consultazione: la Crociera, dedicata agli studi giuridici e la Sottocrociera, dedicata agli studi umanistici. Sempre nei primi anni novanta fu incrementato il patrimonio delle risorse digitali, primo nucleo della Biblioteca Digitale d'Ateneo.\nNel 1993, alle tre sale esistenti, si aggiunse la sala di Common Law, dove vennero trasferite le pi\u00f9 importanti collezioni sul diritto anglo-americano e dell'Unione Europea. Successivamente fu acquisita anche una sala di consultazione situata sotto al Cortile del '700 per ospitare collezioni provenienti dalle biblioteche degli istituti di Giurisprudenza e infine, nel 2016, la Biblioteca di Geografia.\nLa sede.\nLe sei sale in cui si articola la Biblioteca di Studi giuridici e umanistici sono situate all'interno del corpo principale dell'edificio dell'Universit\u00e0, che fu sede dell'Ospedale Maggiore di Milano (Ca' Granda) fino agli inizi del XX secolo, e sono:\nPatrimonio.\nIl patrimonio della Biblioteca ammonta a circa 300.000 volumi e comprende diverse tipologie di materiale: libri, testi d\u2019esame e manuali giuridici, enciclopedie e dizionari, digesti, codici, cinquecentine, riviste, risorse elettroniche, carte geografiche, fotografie e diapositive, tesi di dottorato straniere e dissertazioni e fondi librari\nFondi librari.\nStudi umanistici.\nFondo Roberto Almagi\u00e0.\nIl fondo Roberto Almagi\u00e0, geografo e storico della cartografia all'Universit\u00e0 degli Studi di Milano, fu ceduto all'Ateneo dalla famiglia nel 1964. La ricca collezione \u00e8 costituita da una raccolta di 3100 volumi di geografia umana, storia della cartografia, storia delle esplorazioni e delle conoscenze geografiche. I testi sono in lingua italiana, francese, tedesca, inglese.\nFondo Cesare Cant\u00f9.\nIl fondo Cesare Cant\u00f9 venne acquisito nel 1895 dalla Biblioteca dell'Accademia Scientifico Letteraria di Milano e pass\u00f2 poi alla Biblioteca di Studi giuridici e umanistici. Comprende opere di storia italiana e lombarda, storia medievale, moderna, del Risorgimento e sui rapporti tra Stato e Chiesa. Include inoltre Atti della Chiesa milanese, Ordines del Senato milanese, Gridari e alcuni periodici storici del 1848. Tra le opere notevoli presenti in questo fondo si annoverano gli Historiae Patriae Monumenta.\nFondo Luigi Castiglioni.\nIl fondo Luigi Castiglioni contiene 4.000 testi pervenuti all'Universit\u00e0 parte nel 1961 e parte nel 1973. \u00c8 formato prevalentemente da opere di autori latini e greci e da studi critici in italiano francese e tedesco principalmente del '900.\nFondo Giacomo Corna Pellegrini.\nIl fondo Giacomo Corna Pellegrini Spandre donato all'Universit\u00e0 nel 1991 dal professor Corna Pellegrini, \u00e8 formato da 1.639 volumi riguardanti specialmente geografia della popolazione, dello sviluppo economico e urbana. I testi, prevalentemente di lingua italiana, inglese e francese, sono editi nel '900.\nFondo Virgilio Inama.\nIl fondo Virgilio Inama fu donato all'Accademia Scientifico-Letteraria, dove il professor Inama insegn\u00f2 a lungo grammatica greca e letteratura comparata, e di conseguenza venne acquisito dall'Universit\u00e0 degli Studi di Milano nel 1925, quando l'Accademia conflu\u00ec nel nuovo ateneo milanese. Il fondo \u00e8 formato da 355 volumi pi\u00f9 131 di opuscoli. Si tratta di opere di filologia classica, glottologia e storia trentina scritte in italiano, latino, greco e tedesco, edite prevalentemente nell'800. \nFondo Lily Marshall.\nIl fondo Lily Marshall fu acquistato dall'Universit\u00e0 dagli eredi di Lily, gi\u00e0 professoressa di Letteratura inglese prima presso l'Accademia poi presso l'Ateneo. Comprende un migliaio di libri di letteratura, storia, epica, arte e filosofia specie in lingua inglese. Di particolare rilievo i nuclei riguardanti poesia scozzese e letteratura britannica pubblicate tra la fine del XVIII e l'inizio del XX secolo.\nStudi giuridici.\nFondo Enrico Besta.\nIl fondo Enrico Besta fu acquistato dall'Universit\u00e0 degli Studi nel 1954 e comprende circa 10.000 scritti, tra libri e opuscoli, prevalentemente di storia del diritto italiano.\nFondo Mario Falco.\nIl fondo Mario Falco, professore di diritto ecclesiastico presso l'Universit\u00e0 degli Studi di Milano, pervenne all'ateneo come lascito nel 1946. \u00c8 formato da circa 1500 volumi (codici, repertori, saggi, raccolte) e da 3214 opuscoli a cui si aggiungono alcune riviste per un totale di 5000 pezzi. Il nucleo pi\u00f9 organico \u00e8 quello dei testi di diritto canonico; figurano poi numerose opere di diritto e storia del diritto e alcune di criminologia, sociologia, economia e finanza. I testi sono in italiano, tedesco, spagnolo, francese, inglese e latino e compresi in un arco temporale che va dal XVI al XX secolo."}
{"id": "6116409", "revid": "599013", "url": "https://it.wikipedia.org/wiki?curid=6116409", "title": "Bruno Bianchi (atleta)", "text": "Biografia.\nHa iniziato a gareggiare nel 1958 nella societ\u00e0 Cristoforo Colombo (GE), passando poi al G.S. Cornigliano (GE) quindi all'Italsider (GE), alle Fiamme Oro, alla SNIA Milano e concludendo la carriera a 43 anni nel Cus Genova.\nNel 1964 prese parte ai Giochi olimpici di Tokyo nella staffetta 4\u00d7400 metri, ma la sua squadra non riusc\u00ec a superare le batterie di qualificazione. Nel 1965 fu medaglia d'oro, sempre nella staffetta, alle Universiadi di Budapest, mentre nel 1966 fu medaglia d'argento nella staffetta svedese ai Giochi europei indoor 1966 con Ippolito Giani, Sergio Ottolina e Sergio Bello.\nDal 1964 al 1968 ha contribuito, come staffettista della 4\u00d7400 azzurra (varie formazioni), al miglioramento per tre volte del record italiano portandolo da 3'07\"7 a 3'05\"8.\nHa inoltre contribuito a stabilire il record italiano per club della 4x200 con Calvo, Ennio Preatoni e Sergio Bello, a migliorare per due volte il record italiano nella 4x400 per formazioni di club ed ha stabilito e i record italiani assoluti indoor sui 200 e 400 m.\nHa partecipato alla Coppa Europa nel 1965 e nel 1967 nonch\u00e9 agli Europei del 1966.\nNel 1978 prese parte ai Campionati europei master vincendo i 100 m M35 con il tempo di 11\"65 e i 200 m M35 in 23\"35. Nel 1979 ad Hannover, Germania, vinse il titolo mondiale master M40 dei 400 m con il tempo di 49\"57 (primato mondiale di categoria) e si classifico 3\u00ba nei 200 m con il tempo di 22\"62.\nL'anno successivo prese parte ai Campionati europei master ad Helsinki vincendo i 400 m M40 in 50\"22 e i 200 m M40 in 22\"99. Bianchi ha anche vinto 3 titoli italiani individuali sui 400 m (uno all'aperto e due indoor) e 13 titoli italiani con le staffette (4\u00d7100, 4\u00d7200 e 4\u00d7400).\nTop 20 e progressione stagionale.\nLa Top 20 inizia con un 47\"4 (Italia Spagna - Viareggio - 19.08.67 - 4\u00ba) e termina con 48\"2 (Trofeo Caduti Universitari - Milano - 18.06.61 - 2\u00ba) e copre un arco di 11 anni. La Top 10 termina con 47\"8 (VII MemorialZauli - Roma - 16.05.70 - 6\u00ba) e copre un arco di 7 anni.\nPer quanto riguarda la progressione stagionale, trascurando i primi anni in cui si dedic\u00f2 prevalentemente ai salti (il primo 400 venne corso in 51\"2 durante un decathlon nel 1959) questa inizia da 48\"2 (Trionfo Caduti Universitari - Milano - 5.05.1961 - 2\u00ba) e termina (per il periodo di maggior fulgore) ancora con 48\"2 (Meeting Internazionale - Varese - 15.06.72 - 3\u00ba). Dal 1964 al 1971 il suo tempo fu inferiore a 48\" che rappresentava l'eccellenza in Italia. Atleta longevo, ancora nel 1978, al CUS Genova nella duplice veste di allenatore e atleta, corse in 48\"8 (C.d.S. - Genova - 27.05.78 - 1\u00ba).\nOltre ai top 20 riportati, corse in 48\"2 per altre 6 volte, in 48\"3 per 8 volte, in 48\"4 per 7 volte, in 48\"5 per 9 volte e altre 25 volte sotto i 49\"."}
{"id": "6116413", "revid": "2036605", "url": "https://it.wikipedia.org/wiki?curid=6116413", "title": "K2-72 e", "text": "K2-72 e, conosciuto anche con la denominazione EPIC 206209135.04, \u00e8 uno dei quattro pianeti extrasolari scoperti in orbita attorno alla stella K2-72, distante 228 anni luce dal sistema solare e situata nella costellazione dell'Aquario. La scoperta del pianeta \u00e8 stata confermata nel luglio 2016 grazie ai dati del telescopio spaziale Kepler durante la seconda parte della sua missione.\nOsservazione.\nTrattandosi di un pianeta relativamente piccolo, gli astronomi hanno potuto scoprire K2-72 e solo nel 2016 attraverso il telescopio spaziale Kepler. Da allora gli astronomi si sono soffermati soprattutto su di esso che sugli altri mondi del sistema, in quanto \u00e8 quello che pi\u00f9 sembra avere possibilit\u00e0 di ospitare la vita.\nParametri orbitali.\nL'orbita del pianeta \u00e8 relativamente eccentrica, il semiasse maggiore \u00e8 di 0,106 UA, impiega poco pi\u00f9 di 24 giorni a compiere una rivoluzione e la vicinanza con la stella fa anche s\u00ec che K2-72 e sia probabilmente in rotazione sincrona, ovvero mostri al suo sole sempre la stessa faccia. \nPer via di questa caratteristica, il pianeta ha una faccia costantemente bruciata dal calore della stella e una perennemente avvolta nell'oscurit\u00e0. Ci\u00f2 fa s\u00ec che ci sia uno sbalzo termico di decine di gradi a seconda su quale faccia del pianeta ci si trovi.\nAbitabilit\u00e0.\nL'indice di similarit\u00e0 terrestre (ESI), che misura la somiglianza degli esopianeti rispetto alla Terra, \u00e8 stimato in 0,90, uno dei pi\u00f9 alti tra i pianeti conosciuti a fine 2021.\nNonostante la rotazione sincrona non sia un fattore positivo per temperature medie adatte ad avere acqua liquida in superficie, e nonostante il pianeta riceva l'11% in pi\u00f9 della radiazione che la Terra riceve dal Sole, \u00e8 possibile che lungo le zone del terminatore la temperatura sia favorevole per l'esistenza dell'acqua liquida, con una temperatura di equilibrio che il \"Planetary Habitability Laboratory\" stima in 261 K (-12 \u00b0C).. \nLa stella intorno alla quale orbita il pianeta, potrebbe essere una stella a brillamento e quindi lanciare costantemente flussi giganteschi di particelle stellari verso K2-72 e, e ci\u00f2, unito al fatto che riceva una quantit\u00e0 maggiore di radiazione rispetto di quanta ne riceva la Terra dal Sole, potrebbe precludere la nascita e lo sviluppo della vita."}
{"id": "6116415", "revid": "436907", "url": "https://it.wikipedia.org/wiki?curid=6116415", "title": "Angel (Massive Attack)", "text": "Angel \u00e8 un singolo del gruppo musicale britannico Massive Attack, pubblicato il 13 luglio 1998 come terzo estratto dal terzo album in studio \"Mezzanine\".\nDescrizione.\nTraccia d'apertura dell'album \"Mezzanine\", \"Angel\" \u00e8 un brano trip-hop con elementi di rock elettronico. AllMusic lo descrive come \"il brano probabilmente pi\u00f9 oscuro e pi\u00f9 \"heavy\" del gruppo\". Il ritmo \u00e8 lento e profondo, e le chitarre, richiamanti i primi Cure, sono accompagnate da una \u00ablinea di basso pesante ammorbidita da una voce soave\u00bb.\nVideo musicale.\nIl videoclip mostra Grant Marshall all'uscita di un parcheggio coperto. Ad un certo punto inizia a sentirsi seguito e nota Robert Del Naja dietro di lui. A questo si aggiungono anche Andrew Vowles e Horace Andy, e Marshall inizia a camminare sempre pi\u00f9 veloce. Pi\u00f9 corre velocemente e pi\u00f9 le persone dietro di lui aumentano. Ad un certo punto si ferma, ritrovandosi di fronte ad una folla di migliaia di persone, Marshall fa un passo avanti e la folla ne fa uno indietro. Alla fine del video Marshall inizia a correre, mentre gli altri fuggono in massa da lui.\nCover.\nIl gruppo thrash metal brasiliano Sepultura ha incluso una propria versione del brano nell'EP \"Revolusongs\" del 2002. Nel 2019 \u00e8 invece uscita una cover realizzata dal gruppo norvegese Leprous, che la eseguirono gi\u00e0 dal vivo nel corso dell'anno precedente."}
{"id": "6116418", "revid": "52076", "url": "https://it.wikipedia.org/wiki?curid=6116418", "title": "\u02bf\u0101lim", "text": ""}
{"id": "6116440", "revid": "767487", "url": "https://it.wikipedia.org/wiki?curid=6116440", "title": "Evan Patros", "text": "Carriera.\nClub.\nPatros \u00e8 attivo sia nel calcio che nel calcio a 5. Per quanto concerne quest'ultima disciplina, nella stagione 2008-2009 ha militato nelle file dell'Holtankameratene, per passare successivamente all'\u00d8rn-Horten, per cui ha giocato in Eliteserie per cinque stagioni, fino alla retrocessione del campionato 2013-2014.\nRiguardo all'attivit\u00e0 calcistica, Patros ha fatto parte delle giovanili del Falk, per cui ha anche esordito in prima squadra. Nel 2008 \u00e8 passato all'\u00d8rn-Horten. Nell'estate 2013 \u00e8 stato ingaggiato dal Fram Larvik. Ha esordito in squadra il 27 luglio, subentrando ad Albert Kryzieu nella vittoria interna per 4-3 sul Nybergsund. Il 23 agosto 2014 ha trovato la prima rete in campionato per questa squadra, nel successo per 2-3 contro la sua ex squadra dell'\u00d8rn-Horten.\nIl 19 gennaio 2015, l'\u00d8rn-Horten ha reso noto sul proprio sito ufficiale il ritorno in squadra di Patros. Nel 2016, \u00e8 passato all'Eik-T\u00f8nsberg.\nStatistiche.\nPresenze e reti nei club.\n\"Statistiche aggiornate al 7 marzo 2018.\""}
{"id": "6116441", "revid": "72396", "url": "https://it.wikipedia.org/wiki?curid=6116441", "title": "Giambattista Verani", "text": ""}
{"id": "6116442", "revid": "1305772", "url": "https://it.wikipedia.org/wiki?curid=6116442", "title": "XHIMER-FM", "text": "XHIMER-FM \u00e8 una stazione radio operante in Messico con sede a Citt\u00e0 del Messico. Di propriet\u00e0 dell'Instituto Mexicano de la Radio, XHIMER-FM trasmette, grazie ad una torre posta sul Cerro del Chiquihuite, sulla frequenza 94,5 FM programmi musicali riguardanti principalmente la musica classica sotto il nome di \"Opus 94\".\nStoria.\nNegli anni settanta, l'Instituto Polit\u00e9cnico Nacional cedette i suoi diritti a trasmettere sulla frequenza 94,5 FM al Secretariat of Public Education in modo tale che il SEP potesse far migrare la propria Radio Educaci\u00f3n (XEEP-AM) alla modalit\u00e0 FM. Tuttavia il SEP non aveva denaro sufficiente a costruire e mantenere la stazione e cos\u00ec il progetto fu sospeso.\nLa programmazione di Opus inizi\u00f2 sulla frequenza 710 AM (XEMP) nel 1983. Quello stesso anno, la licenza per la frequenza 94,5 FM, l'ultima frequenza FM a piena potenza disponibile a Citt\u00e0 del Messico, fu messa all'asta. Diversi gruppi \u2014 tra cui l'IPN e l'IMER \u2014 si disputarono la stazione e alla fine se l'aggiudic\u00f2 l'IMER. Opus migr\u00f2 quindi sulla nuova frequenza 94,5 FM il 4 luglio 1986, quando le trasmissioni iniziarono con una potenza di 50\u00a0kW. La stazione ricevette poi, nel 1991, il permesso a trasmettere con una potenza di 100\u00a0kW ma pot\u00e9 raggiungere tali valori solo nel 1999 quando l'IMER install\u00f2 un nuovo ed adeguato trasmettitore.\nXHIMER trasmette in HD Radio, le trasmissioni iniziarono ufficialmente il 17 settembre 2012.\nProgrammazione.\nOpus 94 trasmette soprattutto programmi di musica classica. La stazione manda in onda, tra gli altri, anche i concerti della Mexico City Philharmonic Orchestra."}
{"id": "6116452", "revid": "1573940", "url": "https://it.wikipedia.org/wiki?curid=6116452", "title": "Leptophyes", "text": "Leptophyes \u00e8 un genere di insetti ortotteri della famiglia Tettigoniidae.\nTassonomia.\nIl genere comprende le seguenti specie:"}
{"id": "6116455", "revid": "110157", "url": "https://it.wikipedia.org/wiki?curid=6116455", "title": "Palazzo La Littranga", "text": "Palazzo La Littranga \u00e8 un palazzo storico di Calangianus, comune della Gallura. Situa in via Mannu, affacciato sulla piazzetta del quartiere storico Lu Caponi.\nStoria.\nEdificato nel 1751 alle falde del colle San Nicola, \u00e8 considerato il palazzo pi\u00f9 antico palazzo granitico di Calangianus. Appartenne nel 1800 al notaio Michele Lissia Garrucciu, che venne assassinato nel 1850 nella strada verso Tempio. Il palazzo fu sede della giudicatura e pi\u00f9 tardi della pretura.\nL'eredit\u00e0 di questo palazzo storico provoc\u00f2 una lunga lite che interesso diverse famiglie famose di Calangianus (\"frati Gattu, Becchi, Mossa, Castiglia\" per citarne alcuni), da qui il nome \"Littranga\" (in calangianese, la persona \"littrangosa\" \u00e8 una persona che impiega molto tempo nel concludere qualcosa).\nNel 2006 \u00e8 stato ricostruito, ed \u00e8 oggi utilizzato per abitazioni.\nDescrizione.\nPalazzo interamente in granito e privo di terrazzi, venne originariamente edificato su due piani. In seguito alla ricostruzione, oggi presenta tre piani. L'antica lapide granitica, che presentava l'iscrizione \"Porcu + 1751\" (probabilmente dedicata ai primi proprietari), \u00e8 oggi smarrita."}
{"id": "6116462", "revid": "11959", "url": "https://it.wikipedia.org/wiki?curid=6116462", "title": "Dairat al-Mukhabarat al-Ammah", "text": ""}
{"id": "6116463", "revid": "1543377", "url": "https://it.wikipedia.org/wiki?curid=6116463", "title": "Canalazzo Terrieri", "text": "Il Canalazzo Terrieri \u00e8 un canale artificiale della Bassa parmense, affluente di sinistra dell'Enza. \nIl corso d'acqua drena terreni della pianura tra il torrente Parma e il torrente Enza a nord e a est della citt\u00e0 di Parma. Il canale fa parte dei corsi d'acqua segnalati come meritevoli di tutela dalla regione Emilia-Romagna.\nCorso.\nInizia il suo corso nelle campagne a nord di Parma al ponte di Rosto (sulla SP 72 Parma-Mezzani) come prosecuzione del cavo Burla poco dopo che questo ha ricevuto le acque del cavo Rivarolo al confine tra i comuni di Parma e Torrile. Prosegue il suo corso in direzione nord-est, per un breve tratto separa i comuni di Mezzani e Sorbolo. Entra nel territorio di Sorbolo, poco dopo il canale \u00e8 affiancato dalla Naviglia, nei pressi di Coenzo se ne distacca per un breve tratto per poi riceverne le acque. A fianco della chiesa del paese attraversa una chiavica antirigurgito per poi sfociare nel torrente Enza dopo poche centinaia di metri. \nIl Terrieri \u00e8 protetto da argini per tutta la sua lunghezza. Nel tratto in cui \u00e8 affiancato dalla Naviglia i due canali condividono gli argini e una lunga striscia di terreno golenale li separa fino alla confluenza. Il tratto terminale di questo territorio intermedio nei pressi di Coenzo \u00e8 stato negli ultimi anni oggetto di diverse esondazioni. La recente espansione delle aree produttive a nord di Parma ha impermeabilizzato i territori circostanti, in caso di piogge intense le acque non pi\u00f9 assorbite dal terreno defluiscono rapidamente nei canali creando problemi lungo il corso del Burla (corso d'acqua a monte del Terrieri) e nell'area golenale tra Terrieri e Naviglia. Per ovviare al problema nel 2016 \u00e8 stata realizzata la cassa di espansione del Burla nei pressi di Ravadese. Per proteggere le abitazioni ubicate nella golena tra il Terrieri e la Naviglia a Coenzo \u00e8 invece in progetto la realizzazione di un arginello consortile. "}
{"id": "6116464", "revid": "287204", "url": "https://it.wikipedia.org/wiki?curid=6116464", "title": "Mawla", "text": ""}
{"id": "6116465", "revid": "486946", "url": "https://it.wikipedia.org/wiki?curid=6116465", "title": "Teatro dell'Opera di Yerevan", "text": ""}
{"id": "6116467", "revid": "73843", "url": "https://it.wikipedia.org/wiki?curid=6116467", "title": "Francesco Bianchi (atleta)", "text": "Nel 1963 fu medaglia d'oro negli 800 metri piani ai Giochi del Mediterraneo di Napoli. L'anno successivo prese parte ai Giochi olimpici di Tokyo, ma sia negli 800 che nei 1500 metri piani non super\u00f2 le fasi di qualificazione.\nFu dieci volte campione nazionale, sei delle quali negli 800 metri e le restanti quattro nei 1500 metri."}
{"id": "6116468", "revid": "287204", "url": "https://it.wikipedia.org/wiki?curid=6116468", "title": "Palazzu Mannu", "text": "Palazzu Mannu o Lu Palazzu Mannu (dal gallurese, il grande palazzo) \u00e8 un palazzo storico di Calangianus, comune della Gallura.\nStoria.\nEdificato intorno al XVIII secolo, alle falde del colle Santa Justa, nei pressi della chiesa parrocchiale, \u00e8 uno dei palazzi pi\u00f9 antichi di Calangianus. Ha subito un lungo periodo di restauro dal 2010 al 2015.\nDescrizione.\nDa tradizione prettamente gallurese, il palazzo \u00e8 interamente costruito in granito e presenta un ampio balcone sovrapposto a due portali (prima del restauro, il portale era uno solo). Costruito in tre piani, presenta il tipico stile dei palazzi galluresi di et\u00e0 sabauda."}
{"id": "6116473", "revid": "1543377", "url": "https://it.wikipedia.org/wiki?curid=6116473", "title": "Giorgio Jegher", "text": "Nel 1963 divenne campione italiano in questa specialit\u00e0 su strada e nel 1964 prese parte ai Giochi olimpici di Tokyo, classificandosi diciassettesimo nella maratona."}
{"id": "6116475", "revid": "528319", "url": "https://it.wikipedia.org/wiki?curid=6116475", "title": "M! Countdown", "text": ""}
{"id": "6116487", "revid": "92723", "url": "https://it.wikipedia.org/wiki?curid=6116487", "title": "Capo Palmas", "text": "Capo Palmas \u00e8 l'estrema punta meridionale dell'Africa Occidentale ed \u00e8 considerato dall'Organizzazione idrografica internazionale la punta che separa il Golfo di Guinea dal resto dell'Oceano Atlantico. La punta \u00e8 segnalata da un faro. Capo Palmas si trova nello Stato africano della Liberia, 21\u00a0km a ovest della frontiera con la Costa d'Avorio.\nDal punto di vista amministrativo fa parte della citt\u00e0 di Harper nella contea di Maryland. La citt\u00e0 di Harper, fondata nel 1835 dalla Maryland State Colonization Society si estende a nordest di Capo Palmas lungo l'estuario del fiume Hoffman con un piccolo porto sulla riva destra del fiume. Il nome Capo Palmas indica generalmente l'intero circondario della Contea di Maryland ed \u00e8 frequentemente usato come sinonimo del capoluogo di contea Harper.\nLa diocesi cattolica che ha come sede vescovile la citt\u00e0 di Harper prende il nome di Capo Palmas, suffraganea dell'arcidiocesi di Monrovia."}
{"id": "6116505", "revid": "649989", "url": "https://it.wikipedia.org/wiki?curid=6116505", "title": "Aleksandr Dmitrievi\u010d Zasjadko", "text": "Biografia.\nNacque in un villaggio del Distretto di Lutenko (ora distretto di Gadyachsky, nell'Oblast' di Poltava, in Ucraina). Nel 1797 si diplom\u00f2 presso la Scuola di Artiglieria e Ingegneria di San Pietroburgo. Partecip\u00f2 nel 1799, alla campagna di Italia dell'esercito russo sotto il comando di Aleksandr Suvorov, alla guerra russo-turca tra il 1806 e il 1812, quindi alla guerra patriottica del 1812.\nNel 1815 inizi\u00f2 a realizzare, per scopi militari, razzi con polvere da sparo, piattaforme di sparo multiplo per tali razzi che ne permettevano il lancio fino a sei per volta nonch\u00e9 i relativi sistemi di puntamento elaborando anche una tattica militare per l\u2019uso in battaglia di tali dispositivi. Nel 1820 fu nominato capo dell'arsenale di San Pietroburgo e di una fabbrica di polvere da sparo sulla Neva. Nel 1827 fu aggregato al Quartier Generale dell'Artiglieria dell'esercito russo e prese parte alla guerra russo-turca del 1828-1829. Nel 1834 abbandon\u00f2 l\u2019esercito a causa del suo stato di salute.\nA Aleksandr Dmitrievi\u010d Zasjadko la UAI ha intitolato il cratere Zasyadko sulla Luna."}
{"id": "6116507", "revid": "1699816", "url": "https://it.wikipedia.org/wiki?curid=6116507", "title": "Give Me Your Love (Sigala)", "text": "Give Me Your Love \u00e8 un singolo del DJ britannico Sigala, pubblicato il 29 aprile 2016 come quarto estratto dal primo album in studio \"Brighter Days\".\nDescrizione.\nIl singolo ha visto la partecipazione del cantautore britannico John Newman alla parte vocale e del chitarrista statunitense Nile Rodgers alla chitarra elettrica.\nSuccesso commerciale.\nIl singolo ha ottenuto successo in Europa e Oceania.\nVideo musicale.\nIl videoclip \u00e8 stato pubblicato il 29 aprile 2016 ed \u00e8 stato girato in varie zone di New York tra cui un campo sportivo, il fiume Hudson e un edificio abbandonato. Nel video i protagonisti si divertono mentre sono in giro, mentre all'interno dell'edificio abbandonato John Newman si diverte tenendo in mano una lampada elettrica accesa."}
{"id": "6116509", "revid": "1793900", "url": "https://it.wikipedia.org/wiki?curid=6116509", "title": "Sala Farnese (Bologna)", "text": "La Sala Farnese \u00e8 situata al secondo piano di Palazzo d'Accursio. \u00c8 stata costruita nel quarto decennio del Quattrocento in contemporanea alla Sala d'Ercole sottostante. \u00c8 lunga 34,69 metri per una larghezza di 11,22 metri. Era un ampio vestibolo per accedere alla Cappella Farnese e all'appartamento del cardinal Legato le cui stanze oggi ospitano le Collezioni Comunali d'Arte.\nStoria e descrizione.\nIn seguito all'incoronazione di Carlo V Re d'Italia il 22 febbraio 1530, avvenuta nell'attigua \"Cappella del Legato\", oggi Cappella Farnese, venne chiamata \"Sala Regia\". Il nome attuale deriva dalla statua di Papa Paolo III Farnese, un tempo collocata in fondo alla sala, andata distrutta nel 1796 con l'avvento delle truppe napoleoniche. La sala veniva usata in occasione delle assemblee del Palazzo, in occasione delle udienze per i papi in visita e dai Legati residenti. Il cardinale Girolamo Farnese Legato pontificio a Bologna fra il 1658 e il 1662, commission\u00f2 gli affreschi che oggi adornano la sala e nel 1661 ne promosse l'inaugurazione. \nAl centro della parete di destra entrando, si apre l'entrata alla Cappella Farnese incorniciata in una facciata architettonica: \"\"La funzione di questa facciata interna dell'architetto G. Alessi \u00e8 straordinaria, e in un certo modo analoga a quella del Portale d'accesso sulla Piazza maggiore che saldava la congiunzione con due palazzi diversi. Infatti oltre che da facciata alla cappella stessa ... funge da connessione spaziale e visiva fra la loggia o Sala Regia e la cappella ... : il portale della Cappella funziona come una \"facciata\" di chiesa e la Sala Farnese come una \"piazza coperta\" antistante\".\" In fondo alla sala \u00e8 collocato il monumento ad Alessandro VII posto nel 1660 nell'attigua Sala degli Svizzeri e che durante i restauri del 1845 affidati a Napoleone Angiolini, \u00e8 stato spostato. Di particolare interesse in questa sala, sono gli affreschi che ne adornano le pareti. Carlo Cignani fu l'artista che coordin\u00f2 il gruppo di pittori che dipinsero gli otto episodi salienti della storia bolognese raffigurati nei dipinti.\nGli affreschi.\nPercorrendo la Sala da destra entrando e risalendo la parete sinistra dal fondo verso l'entrata\ntroviamo nell'ordine:\n\"San Petronio concede il privilegio teodosiano\".\nAffresco eseguito da Carlo Cignani ed Emilio Taruffi. \nL'affresco rappresenta San Petronio, vescovo e patrono di Bologna, che trasmette il \"privilegio\" di Teodosio II; in questo documento l'Imperatore istituiva l'insegnamento del Diritto romano nello Studio bolognese. Episodio che sarebbe avvenuto nei primi decenni del V secolo.\nIl documento esiste ma, \"In verit\u00e0 questo documento \u00e8 un falso, questo episodio non \u00e8 mai avvenuto: il privilegio \u00e8 un falso dei secoli successivi ... lo Studio bolognese non \u00e8 stato fondato da nessuno, ma \u00e8 nato spontaneamente. Il falso privilegio teodosiano dava invece una legalit\u00e0 all'istituzione\".\nLe pi\u00f9 recenti ricerche collocano in un preciso clima ideologico, quello degli anni 1225-1230, la creazione di questo falso: \"In quel periodo, i gruppi dirigenti del comune e gli intellettuali bolognesi pi\u00f9 vicini alle istituzioni politiche erano attivamente mobilitati contro la politica aggressiva dell\u2019imperatore Federico II, e in particolare contro il suo decreto di soppressione dello Studio di Bologna, atto di ritorsione nei confronti di una citt\u00e0 ostinatamente anti-imperiale e, nello stesso tempo, di promozione dell\u2019Universit\u00e0 di Napoli, che Federico aveva da poco fondato. In quel clima di guerra aperta fra Bologna e l\u2019imperatore svevo, qualcuno, forse uno studente o un notaio di approssimativa formazione culturale, impegnato in un'esercitazione pratica di composizione, scelse un imperatore, tardo-antico s\u00ec, ma con il vantaggio irresistibile sui predecessori di essere contemporaneo di san Petronio, per attribuire alla sua superiore e insindacabile autorit\u00e0 la fondazione dell\u2019Universit\u00e0 di Bologna, mettendola cos\u00ec al sicuro, nell\u2019ingenuo proposito del redattore, dagli atti ostili dell\u2019imperatore regnante. Il documento, redatto in una veste retorica piuttosto ricercata, risult\u00f2 tuttavia privo di ogni verosimiglianza, assai carente quanto al formulario imperiale, peraltro notissimo a qualunque operatore di cancelleria, e all\u2019oscuro di tutte le principali costituzioni in materia scolastica\".\n\"Francesco I risana i malati di scrofola\".\nAffresco eseguito da Carlo Cignani ed Emilio Taruffi. Ambientato nel periodo delle vicissitudini della citt\u00e0 di Bologna all'epoca sotto il dominio francese. Esso, infatti, raffigura la stravagante solenne cerimonia che i sovrani di Francia (imitati poi dai sovrani d'Inghilterra e d'Ungheria) usavano celebrare a corte, alla presenza delle pi\u00f9 alte cariche ecclesiastiche e nobiliari, nel corso della quale essi pretendevano di esercitare le loro facolt\u00e0 taumaturgiche imponendo le mani sul collo delle persone affette dal cosiddetto \"mal del collo\" (in francese \"marcou\") una forma di tubercolosi purulenta di cui nei lunghi secoli dell'alto e basso Medioevo venivano frequentemente colpite le persone di qualsiasi condizione sociale. \nL'affresco raffigura il re di Francia Francesco I, in visita a Bologna, il 15 dicembre 1515 (dove incontra il Papa Leone X), mentre tocca le scrofole di un gruppo di sudditi italiani. Il potere taumaturgico dei re d'Inghilterra e di Francia, passato alla storia come \"tocco delle scrofole\", proveniva da un'insistente propaganda dei cronisti laici ed ecclesiastici di corte i quali, per ingraziarsi i favori dei loro sovrani, sostenevano nei loro scritti, facendo uso della loro sapiente scienza, che i sovrani detentori del potere temporale avevano ricevuto sin dai primi tempi direttamente da Dio il potere di guarire quella malattia. La cosa sulle prime non era stata accolta con favore dalle autorit\u00e0 ecclesiastiche ma con l'andar del tempo, visto il graduale affermarsi del potere assoluto (siamo ormai ai tempi dell'imperatore Carlo V) anche la Chiesa aveva accondisceso ad avallare (con la presenza di alti prelati) le cerimonie che si svolgevano in tempi prestabiliti nelle corti di Francia e Inghilterra e nelle sedi periferiche dei territori conquistati. \nIn Francia anche il re Luigi IX, poi S. Luigi, noto persecutore degli eretici albigesi, praticava il tocco dei malati ogni giorno, dopo la Messa, mentre il re Luigi XI solo una volta la settimana e in questo caso gli scrofolosi venivano raggruppati in modo da essere condotti davanti a lui settimanalmente. Uno studio accurato dell'usanza, perdurata sino a dopo la rivoluzione francese in Francia e sino ai tempi della regina Anna (1702-1715) in Inghilterra, \u00e8 stato redatto dall'insigne storico lionese Marc Bloch, eroe della resistenza e fucilato dai nazisti nel 1944, che ne scrisse un dettagliatissimo saggio dal titolo \"Les rois thaumaturges\".\n\"L'ingresso di Paolo III in Bologna\".\nAffresco eseguito da Carlo Cignani ed Emilio Taruffi. L'affresco mostra il corteo dei cardinali e dei cavalieri che accompagnano papa Paolo III Farnese al Palazzo Pubblico \u2013 ritratto fedelmente nello sfondo \u2013 durante il suo soggiorno di tre mesi a Bologna nel 1543 prima di incontrare l'imperatore Carlo V a Busseto. Il 21 giugno 1543 l'imperatore Carlo V incontr\u00f2 il papa Paolo III per una trattativa in merito alla carica di governatore dello Stato di Milano richiesta dal pontefice per il nipote, Ottavio Farnese. La lunga trattativa si risolse con un nulla di fatto: Carlo V poneva come condizione di annettervi anche Parma e Piacenza, sottratte nel 1513 al ducato di Milano da papa Giulio II, il progetto di Paolo III era invece di erigere le due citt\u00e0 in un ducato indipendente, per insediarvi una nuova dinastia farnesiana col figlio Pierluigi come capostipite. \n\"Il Cardinale Albornoz esamina i progetti per i lavori alla chiusa di Casalecchio e al canale di Reno\".\nAffresco eseguito da Antonio Catalani e Girolamo Bonini. Antonio Catalani detto \"il Romano\", allievo del pittore bolognese Francesco Albani, dipinse questo affresco insieme a Girolamo Bonini: ambedue, \"fermatisi ... in Bologna, vi dipinsero con molta grazia; e ne resta qualche storia a fresco nel palazzo del pubblico\". Il dipinto rappresenta il Cardinale Albornoz, legato pontificio a Bologna dal 1360 al 1364, mentre esamina i progetti per la costruzione della nuova chiusa a Casalecchio di Reno.\nIl Cardinale fra il 1360 e il 1363 diede inizio ai lavori di costruzione della nuova chiusa (nella posizione in cui si trova quella attuale) e, contestualmente, fece anche rinforzare il corso del canale con delle possenti mura di contenimento che partendo dalla chiusa arrivavano fino quasi in localit\u00e0 Canonica\". La localit\u00e0 Canonica fa parte della frazione Croce di Casalecchio ed \u00e8 un'area che intorno al 1130 vide nascere la Canonica di Santa Maria di Reno, tenuta dai Canonici renani. Nel corso dei secoli, lungo il canale, vennero realizzati punti intermedi di regolazione del flusso delle acque che sono tuttora in uso e nel 1307 fu completato il primo mulino della Canonica.\n\"L'incoronazione di Carlo V a Bologna\".\nAffresco eseguito da Luigi Scaramuccia. L'incoronazione di Carlo V \"catapult\u00f2 Bologna, la seconda capitale dello Stato, non toccata dal Sacco che aveva desolato Roma tre anni prima ... al centro dello scenario d'Europa\". L'affresco raffigura Papa Clemente VII che incorona Carlo V imperatore in San Petronio il 24 febbraio del 1530.. Una prima cerimonia ebbe luogo nell'adiacente Cappella Farnese dove Carlo V ricevette la Corona Ferrea dei re d'Italia, appositamente portata da Milano. .\n\"La restituzione della Sacra Benda di Maria Vergine\".\nAffresco eseguito da Lorenzo Pasinelli in cui si rievoca la storia del furto e del ritrovamento di una reliquia molto amata dai bolognesi: la Sacra Benda con cui la Maria Vergine si legava i capelli. Pervenuta dalla Terra Santa tramite San Petronio e conservata nella Basilica di Santo Stefano, la \"Benda della Vergine\" era una delle reliquie pi\u00f9 venerate a Bologna. Secondo la tradizione si tratta della striscia di tessuto che tratteneva i capelli della Madonna, rimasta intrisa del sangue e del sudore di Ges\u00f9 Cristo sulla via del Calvario.\nNel 1613 venne rubata, dopo pochi giorni ritrovata e consegnata al legato Maffeo Barberini futuro Papa Urbano VIII . Dopo il ritrovamento fu posta in un reliquiario d\u2019argento, commissionato dal Senato cittadino a Joannes Jacobs, argentiere fiammingo stabilitosi a Bologna.\n\"La Vergine di San Luca fa cessare le piogge\".\nAffresco eseguito da Girolamo Bonini. L'affresco rievoca un'antica tradizione bolognese: la storia legata alle processioni della sacra icona di San Luca che \u00e8 iniziata a partire dalla prima discesa avvenuta il 5 luglio 1433. L'idea di far scendere l'icona in processione, dal Santuario della Madonna di San Luca dove fu portata da Angelica Bonfantini nel 1191, e successivamente custodita dall'ordine femminile delle monache di San Mattia per secoli, fu del giureconsulto Graziolo Accarisi membro del consiglio degli anziani. Accarisi segu\u00ec l'esempio di un'altra Madonna che la tradizione vuole dipinta da San Luca, precisamente la Madonna dell'Impruneta in provincia di Firenze che gi\u00e0 da tempo veniva portata in processione a Firenze, soprattutto in occasione di piogge o pericolo di inondazione dell'Arno. Sotto l'affresco in un cartiglio leggiamo: \"Sacra Deiparae imago a S. Luca depicta ab infectis imbribvs coelio inclementia Bononiam vindicat\": La sacra immagine della madre di Dio dipinta da san Luca libera Bologna dalla piogge incessanti per le avverse condizioni del cielo. \n\"Urbano II benedice l'insegna della croce\".\nAffresco eseguito da Giovanni Maria Bibbiena e Bartolomeo Morelli. I due pittori furono allievi, copisti e collaboratori di Francesco Albani. Papa Urbano II benedice le insegne in occasione della partenza per la prima crociata nel 1095.\nLo storico Ghirardacci nella sua \"Historia di Bologna\" sostiene che furono molti i bolognesi a partecipare alla crociata. L'origine dello stemma del Comune, che presenta due croci rosse in campo bianco su due dei quarti dello scudo, \u00e8 stata fatta risalire al fatto che i primi crociati bolognesi si identificavano con una bandiera bianca con una croce rossa, simbolo che sarebbe stato inserito nell'insegna della citt\u00e0; \u00e8 per\u00f2 improbabile che cos\u00ec sia successo, perch\u00e9 all'epoca della prima crociata Bologna non aveva ancora autonomia cittadina, essendo ancora un dominio feudale. "}
{"id": "6116512", "revid": "486946", "url": "https://it.wikipedia.org/wiki?curid=6116512", "title": "Osservatorio astrofisico di Torino", "text": ""}
{"id": "6116513", "revid": "52076", "url": "https://it.wikipedia.org/wiki?curid=6116513", "title": "Mullah", "text": ""}
{"id": "6116516", "revid": "1543377", "url": "https://it.wikipedia.org/wiki?curid=6116516", "title": "Alen Patros", "text": "Carriera.\nClub.\nPatros \u00e8 attivo sia nel calcio che nel calcio a 5. Per quanto concerne quest'ultima disciplina, nella stagione 2008-2009 ha militato nelle file dell'Holtankameratene, per passare successivamente all'\u00d8rn-Horten, per cui ha giocato in Eliteserie per cinque stagioni, fino alla retrocessione del campionato 2013-2014.\nRiguardo all'attivit\u00e0 calcistica, Patros ha fatto parte delle giovanili del Falk, per cui ha anche esordito in prima squadra. Nel 2008 \u00e8 passato all'\u00d8rn-Horten. Il 6 febbraio 2018 \u00e8 passato all'Eik-T\u00f8nsberg.\nStatistiche.\nPresenze e reti nei club.\n\"Statistiche aggiornate al 6 febbraio 2018.\""}
{"id": "6116517", "revid": "481666", "url": "https://it.wikipedia.org/wiki?curid=6116517", "title": "Martha MacVicar", "text": ""}
{"id": "6116518", "revid": "599013", "url": "https://it.wikipedia.org/wiki?curid=6116518", "title": "Mull\u00e1", "text": ""}
{"id": "6116520", "revid": "767487", "url": "https://it.wikipedia.org/wiki?curid=6116520", "title": "Dennis Olsson", "text": "Carriera.\nBuona parte della carriera di Olsson si \u00e8 sviluppata nel GIF Sundsvall, societ\u00e0 di cui ha fatto parte sia a livello giovanile che a quello senior.\nIl 7 aprile 2013 ha fatto il suo esordio in prima squadra, giocando nel ruolo di terzino sinistro titolare in occasione della prima giornata del campionato di Superettan 2013 (sconfitta per 0-3 contro lo J\u00f6nk\u00f6pings S\u00f6dra). A fine anno Olsson ha collezionato 25 presenze con la squadra che ha chiuso al terzo posto in classifica, ma ha perso gli spareggi-promozione contro l'Halmstad, a sua volta terzultimo in Allsvenskan.\nL'anno seguente si \u00e8 limitato a giocare 14 partite: in estate \u00e8 stato costretto a rimanere fuori causa per tre mesi per un problema a un ginocchio, mentre gli ultimi tre incontri li ha saltati per una mononucleosi. Il GIF Sundsvall tuttavia si \u00e8 piazzato al secondo posto, ed \u00e8 stato promosso nel massimo campionato svedese.\nPer disputare la sua prima partita in Allsvenskan, Olsson ha dovuto attendere l'undicesima giornata, visto che alcuni problemi ai piedi gli hanno impedito di scendere in campo nei match precedenti. Pochi giorni prima, nell'arco della stessa settimana, aveva firmato un prolungamento triennale fino al 2018. Proprio il 2018 \u00e8 stato l'ultimo anno che lo ha visto vestire la maglia del GIF Sundsvall, essendosi svincolato a fine stagione.\nIl 26 marzo 2019 \u00e8 stato ufficializzato il suo ingaggio da parte del Tarpeda \u017dodzina, squadra militante nel campionato bielorusso. Qui per\u00f2 Olsson \u00e8 rimasto solo pochi mesi, dato che il successivo 2 luglio il club ha comunicato che il contratto con il giocatore \u00e8 stato rescisso di comune accordo.\nIl 13 agosto 2019, a poche ore dalla chiusura del mercato svedese, Olsson \u00e8 tornato ad essere un giocatore del GIF Sundsvall."}
{"id": "6116521", "revid": "52076", "url": "https://it.wikipedia.org/wiki?curid=6116521", "title": "Mull\u00e1 Abu'l-Hasan-i-Ardik\u00e1n\u00ed", "text": ""}
{"id": "6116522", "revid": "149485", "url": "https://it.wikipedia.org/wiki?curid=6116522", "title": "Mull\u00e1 Husayn", "text": ""}
{"id": "6116523", "revid": "628767", "url": "https://it.wikipedia.org/wiki?curid=6116523", "title": "Accusativo incipitale", "text": "L'accusativo incipitale nella letteratura classica occidentale \u00e8 un sintagma che definisce la pratica canonica nei poemi epici di porre in prima posizione assoluta, cio\u00e8 all'inizio del primo verso del primo canto (all'incipit e da questo la qualificazione di incipitale) una parola declinata al caso accusativo che determina e definisce l'argomento di tutto il poema.\nAd esempio il sostantivo \"\u039c\u1fc6\u03bd\u03b9\u03bd\" (\"ira\") \u00e8 declinato all'accusativo nel primo verso dell\"'Iliade\":"}
{"id": "6116524", "revid": "1728", "url": "https://it.wikipedia.org/wiki?curid=6116524", "title": "Alexander Dmitrievi\u010d Zasyadko", "text": ""}
{"id": "6116525", "revid": "1993636", "url": "https://it.wikipedia.org/wiki?curid=6116525", "title": "Mutasarrif", "text": "Nell'Impero ottomano, un mutasarrif era un'autorit\u00e0 amministrativa di ogni sangiaccato, nominato direttamente dal Sultano ottomano. Questa entit\u00e0 amministrativa era a volte indipendente (come fu, ad esempio, il Mutasarrifato di Monte Libano o Cipro, e talvolta invece era parte di un vilayet (provincia), amministrato da un w\u0101li, e includeva comuni nahiye, ciascuno dei quali amministrato da un kaymakam. Tale rango fu stabilito nel 1864, quando fu abolita la figura del \"mutesellim\" del 1842.\nI mutasarrifati dell'Impero ottomano includevano:"}
{"id": "6116526", "revid": "394", "url": "https://it.wikipedia.org/wiki?curid=6116526", "title": "Sangiaccati", "text": ""}
{"id": "6116529", "revid": "112065362", "url": "https://it.wikipedia.org/wiki?curid=6116529", "title": "Time After Time (standard jazz)", "text": "Time After Time \u00e8 una canzone scritta da Sammy Cahn e musicata da Jule Styne nel 1946, fu incisa nel novembre dello stesso anno da Sarah Vaughan accompagnata dal \"quartetto di Teddy Wilson\" (Teddy Wilson - piano, Charlie Ventura - sax tenore, Remo Palmieri - chitarra e Billy Taylor al basso).\nAltre versioni.\nLa canzone divenne immediatamente uno jazz standard ed \u00e8 stata interpretata da diversi artisti, tra cui Cliff Adams, Jamey Aebersold, Ron Affif, Amanda Ambrose, Ernestine Anderson, Ernie Andrews, Paul Anka, Ray Anthony, Audubon Jazz Explosion, Ethel Azama, Louie Bellson, Tony Bennett, Jane Ira Bloom, David Braham, Rick Braun, Lenny Breau, Teresa Brewer, Bob Brookmeyer, James Brown, Lawrence Brown, Les Brown, Ray Brown, Milt Buckner, Carol Burnett, Vikki Carr, Eva Cassidy, Philip Catherine, Bill Charlap, Alex Chilton, June Christy nell'album \"The Intimate Miss Christy\" (1963), Harry Connick Jr. nell'album \"Come by Me\" (1999), Jamie Cullum &amp; Geoff Gascoyne, Vic Damone, Pl\u00e1cido Domingo negli album \"Perhaps Love\" (1981) e \"Songs\" (2012), Ella Fitzegarld nell'album \"Whisper Not\" (1968), Connie Francis, Judy Garland, Robert Goulet, St\u00e9phane Grappelli, Screamin' Jay Hawkins, The Isley Brothers, Harry James, Keith Jarrett, Jan Johansson, Jack Jones, Judy Kuhn, Abbey Lincoln, Claire Martin nell'album \"Too Much in Love to Care\" (2012), Deana Martin (in duetto con l'attore Jerry Lewis nel suo album \"Memories Are Made of This\"), Johnny Mathis, Chris Montez, Elvira Nikolaisen, Anita O'Day nell'album \"This Is Anita\" (1955) (2007), Power Play (quartet), Quietdrive, Ruby &amp; The Romantics, Jimmy Scott, Sandie Shaw, She &amp; Him inserita nel loro album \"Classics\" (2014), Carly Simon, Brent Spiner nel suo album \"Ol' Yellow Eyes Is Back\" (1991), Dusty Springfield, Rod Stewart in \"\" (2003), Jack Teagarden, The Temptations, The Vogues, Dinah Washington, Ben Webster, Nancy Wilson\nCinema.\nLa canzone fa parte della colonna sonora del film del 1947 Accadde a Brooklyn, cantata da Frank Sinatra (al piano) e Kathryn Grayson."}
{"id": "6116530", "revid": "729019", "url": "https://it.wikipedia.org/wiki?curid=6116530", "title": "Ky\u016bsh\u016b K9W", "text": "Il , precedentemente Watanabe K9W, indicato anche come in base ad altra convenzione di identificazione e Cypress nel sistema di identificazione alleato per il teatro operativo del Pacifico sud-orientale, fu un aereo da addestramento basico biposto, monomotore e biplano, sviluppato dall'azienda aeronautica giapponese Watanabe Tekk\u014dsho KK e prodotto, oltre che dalla stessa, dalla Ky\u016bsh\u016b Hik\u014dki che le successe nei primi anni quaranta.\nDerivato direttamente dal tedesco B\u00fccker B\u00fc 131 \"Jungmann\", del quale manteneva sostanzialmente l'aspetto discostandosene per alcune dimensioni delle sue parti e per la motorizzazione di produzione nazionale, venne adottato dalle scuole di volo del Servizio aeronautico della Marina imperiale giapponese (Dai-Nippon Teikoku Kaigun K\u014dk\u016b Hombu) andando a sostituire il precedente Yokosuka K2Y e rimanendo in servizio fino al termine della seconda guerra mondiale.\nStoria del progetto.\nNel 1938 la B\u00fccker Flugzeugbau GmbH, al fine di avviare accordi commerciali con le forze armate dell'alleato giapponese, decise di organizzare una dimostrazione dei due propri modelli da addestramento, utilizzando un B\u00fc 131B \"Jungmann\" biposto destinato alla formazione dei piloti di primo livello e un B\u00fc 133C monoposto con capacit\u00e0 acrobatiche per il livello avanzato. Le capacit\u00e0 espresse dai due modelli durante le prove di volo risultarono spettacolari, convincendo le autorit\u00e0 della Marina imperiale a richiedere un B\u00fc 131 motorizzato Hirth HM 504 da avviare a intense prove di valutazione presso l'11\u00ba \"Rengo Kokutai\". Le prove che ne seguirono non fecero che confermare la bont\u00e0 del progetto, con i piloti favorevolmente impressionati dalla facilit\u00e0 di controllo del mezzo sia a terra che in volo, e con il personale tecnico di terra dichiaratosi entusiasta per la facilit\u00e0 di manutenzione dovuta alla semplice costruzione del modello.\nDi conseguenza la Marina imperiale decise di emettere nei confronti della B\u00fccker un ordine per altri 20 esemplari da destinare a ulteriori prove in condizioni operative presso le proprie scuole di volo, identificandoli con la designazione \"lunga\" \"Aereo da addestramento basico sperimentale per la Marina Tipo Bu\" (KXBu1). Le qualit\u00e0 del mezzo aereo furono nuovamente ribadite, con l'unica lamentela espresso dagli istruttori nella troppa facilit\u00e0 di controllo da parte degli allievi.\nLa decisione di approvvigionare le scuole di volo con tale modello si scontrava comunque con la difficolt\u00e0 di ricevere i velivoli dalla Germania, cos\u00ec che nel 1939 la Marina emise la specifica 14-Shi richiedendo alla Watanabe di sviluppare un modello che pur ispirato al B\u00fc 131 non ne fosse la copia conforme. L'ufficio tecnico dell'azienda decise quindi di intraprendere lo sviluppo di due diversi progetti, entrambi equipaggiati con il motore sperimentale Hitachi 13-Shi da 110 hp ma con diverse soluzioni nella velatura, una biplana e una monoplana. Nel frattempo anche la Hitachi svilupp\u00f2 una propria proposta e una volta terminati, nel 1941, i tre prototipi vennero messi a confronto in prove comparative con un B\u00fc 131 risultandone complessivamente inferiori.\nVisti i risultati, su iniziativa di Yoshiro Uhara, si decise di chiedere una licenza di produzione del modello alla B\u00fccker, ottenuta la quale, nell'agosto 1942, fu possibile l'avvio della produzione in serie negli stabilimenti della Watanabe Tekk\u014dsho, in seguito ridesignata Ky\u016bsh\u016b Hik\u014dki. Entrato in servizio con la designazione \"lunga\" \"Aereo da addestramento basico per la Marina Tipo 2 Modello 11\", in seguito venne identificato anche come K9W1 \"Momiji\" (acero), mentre nel sistema di identificazione alleato escogitato per comunicare l'avvistamento di velivoli giapponesi nel teatro operativo del Pacifico sud-orientale era citato come \"Cypress\" (cipresso)."}
{"id": "6116531", "revid": "247222", "url": "https://it.wikipedia.org/wiki?curid=6116531", "title": "Time After Time (1947)", "text": ""}
{"id": "6116537", "revid": "212348", "url": "https://it.wikipedia.org/wiki?curid=6116537", "title": "Bob Etheridge", "text": "Biografia.\nNato e cresciuto nella contea di Sampson, dopo gli studi Etheridge entr\u00f2 in politica con il Partito Democratico.\nDopo essere stato commissario della contea di Harnett, nel 1978 venne eletto all'interno della legislatura statale della Carolina del Nord, dove port\u00f2 a termine cinque mandati. Nel 1988 fu eletto sovrintendente alla pubblica istruzione dello stato e rivest\u00ec l'incarico per i successivi otto anni.\nNel 1996 si candid\u00f2 alla Camera dei Rappresentanti contro il deputato repubblicano in carica da un solo mandato David Funderburk e riusc\u00ec a sconfiggerlo, venendo eletto. Negli anni successivi gli elettori lo riconfermarono per altri sei mandati, fin quando nel 2010 venne sconfitto di misura dall'avversaria repubblicana Renee Ellmers.\nDopo aver lasciato il Congresso, Etheridge collabor\u00f2 con l'amministrazione della governatrice Beverly Perdue e nel 2012 si candid\u00f2 egli stesso alla carica di governatore, venendo tuttavia sconfitto nelle primarie."}
{"id": "6116539", "revid": "464608", "url": "https://it.wikipedia.org/wiki?curid=6116539", "title": "Istituto tecnico per le attivit\u00e0 sociali", "text": ""}
{"id": "6116564", "revid": "6923", "url": "https://it.wikipedia.org/wiki?curid=6116564", "title": "Samut Songkhram Football Club", "text": "Il Samut Songkhram Football Club \u00e8 una societ\u00e0 calcistica thailandese con sede nella provincia di Samut Songkhram. Milita nella Thai Division 1 League, secondo livello del campionato thailandese.\nStoria.\nLa squadra \u00e8 stata fondata nel 2005 e nel 2007 ha conquistato per la prima volta nella sua storia la promozione nella massima divisione locale. Vi ha militato fino al termine del campionato 2014, quando \u00e8 tornata nella Thai Division 1 League."}
{"id": "6116577", "revid": "1543377", "url": "https://it.wikipedia.org/wiki?curid=6116577", "title": "Qualificazioni al campionato mondiale di calcio 2018 - CAF - terzo round - girone B", "text": ""}
{"id": "6116582", "revid": "600229", "url": "https://it.wikipedia.org/wiki?curid=6116582", "title": "FM-54", "text": ""}
{"id": "6116585", "revid": "339392", "url": "https://it.wikipedia.org/wiki?curid=6116585", "title": "FM-53", "text": ""}
{"id": "6116588", "revid": "599013", "url": "https://it.wikipedia.org/wiki?curid=6116588", "title": "BAP Mari\u00e1tegui", "text": ""}
{"id": "6116589", "revid": "1788047", "url": "https://it.wikipedia.org/wiki?curid=6116589", "title": "Vigor Lamezia Calcio 2010-2011", "text": "Questa pagina raccoglie le informazioni riguardanti la Vigor Lamezia Calcio nelle competizioni ufficiali della stagione 2010-2011."}
{"id": "6116602", "revid": "1001457", "url": "https://it.wikipedia.org/wiki?curid=6116602", "title": "Juste la fin du monde", "text": ""}
{"id": "6116605", "revid": "1318658", "url": "https://it.wikipedia.org/wiki?curid=6116605", "title": "Hangar 13", "text": "Hangar 13 \u00e8 un'azienda statunitense produttrice di videogiochi sussidiaria della 2K Games. L'azienda venne creata il 4 dicembre 2014. A capo della azienda \u00e8 Haden Blackman game designer e scrittore.\nStoria.\nHangar 13 \u00e8 stato fondato il 4 dicembre 2014, quando l'autore di videogiochi della 2K Games Rod Fergusson ha annunciato che avrebbe gestito un nuovo studio a San Francisco. Tuttavia, Fergusson ha dato le dimissioni nel gennaio del 2014, secondo Fergusson era dovuta a \"divergenze creative\" con il manager.\nIl nuovo studio di gioco, Hangar 13, guidata da Haden Blackman, ex direttore creativo di LucasArts. Blackman ha dichiarato a GamesBeat che Hangar 13 avrebbe lavorato su un gioco ancora non noto, per le piattaforme come Microsoft Windows, PlayStation 4 e Xbox One, il titolo di debutto dello studio fu Mafia III, annunciato nell'agosto 2015. Lo sviluppatore dei precedenti capitoli della serie Mafia, ha avuto un ruolo di supporto nello sviluppo del gioco. Mafia III \u00e8 stato rilasciato il 7 ottobre 2016 per Microsoft Windows, PlayStation 4 e Xbox One. Nel 2017, 2K Czech \u00e8 stata fusa in Hangar 13.\nNel maggio 2020, 2K e Hangar 13 hanno annunciato la trilogia di Mafia. Contenendo un remake della prima versione di , un remaster di Mafia II (sviluppato da d3t) ed una versione platino di Mafia III con i suoi story pack aggiuntivi. Sia i proprietari originali di Mafia II che di Mafia III su Steam \u00e8 console hanno avuto le loro edizioni aggiornate gratuitamente"}
{"id": "6116606", "revid": "481666", "url": "https://it.wikipedia.org/wiki?curid=6116606", "title": "Harold Schuster", "text": ""}
{"id": "6116649", "revid": "1086846", "url": "https://it.wikipedia.org/wiki?curid=6116649", "title": "Football Club Canavese 2009-2010", "text": "Questa voce raccoglie le informazioni riguardanti il Football Club Canavese nelle competizioni ufficiali della stagione 2009-2010."}
{"id": "6116652", "revid": "725642", "url": "https://it.wikipedia.org/wiki?curid=6116652", "title": "Mauro Bogliatto", "text": "Il 1\u00ba maggio 1963 ottenne il record italiano con la misura di 2,05\u00a0m che miglior\u00f2 lo stesso anno l'8 settembre, quando alle Universiadi di Porto Alegre in Brasile conquist\u00f2 la medaglia d'argento superando l'asticella posta a 2,09\u00a0m. Lo stesso anno vinse anche la medaglia d'oro ai Giochi del Mediterraneo di Napoli. Nel 1964 si classific\u00f2 sedicesimo ai Giochi olimpici di Tokyo, mentre nel 1965 miglior\u00f2 ulteriormente il record italiano con la misura di 2,10\u00a0m ottenuta a Roma il 10 ottobre."}
{"id": "6116653", "revid": "827882", "url": "https://it.wikipedia.org/wiki?curid=6116653", "title": "Sangue (alimento)", "text": "Il sangue \u00e8 un alimento umano proveniente dalla macellazione degli animali o, pi\u00f9 raramente, prelevato dagli animali senza provocarne la morte. Il sangue di vari mammiferi e uccelli viene infatti normalmente consumato come cibo in molte aree geografiche.\nRaccolta.\nIl sangue da destinare all'alimentazione umana viene in genere raccolto durante la fase della macellazione detta \"iugulazione\". In questa fase gli animali, dopo essere stati storditi, vengono appesi per gli arti posteriori o distesi lateralmente e, con un coltello pulito, vengono loro recisi i grandi vasi sanguigni del collo o del petto consentendo un dissanguamento della carcassa il pi\u00f9 completo possibile. Il sangue rappresenta grossomodo il 6-7 % del peso degli animali, ma solo all'incirca una met\u00e0 di esso pu\u00f2 venire effettivamente raccolto e utilizzato. La porzione da destinare all'alimentazione deve essere raccolta in modo asettico con strumenti e contenitori adatti allo scopo. La materia \u00e8 in genere normata da leggi o regolamenti pubblici, ad esempio in Italia da decreti ministeriali che localmente vengono dettagliati dai \"regolamenti di polizia veterinaria\". I prodotti alimentari ottenuti a partire dal sangue animale devono rispettare la normativa vigente per i prodotti a base di carne, mentre per il sangue destinato ad altri usi si applica la normativa per lo smaltimento dei sottoprodotti animali.\nUtilizzo.\nPiatti a base di sangue fanno parte della cucina tradizionale di varie regioni italiane, come ad esempio il sanguinaccio dolce, compreso tra i P.A.T. lucani e campani, e la torta di sangue, preparazione quasi scomparsa con formaggio, latte e pangrattato diffusa un tempo in varie aree del Settentrione. Anche in varie altre aree del mondo il sangue animale \u00e8 alla base di ricette tipiche come il \"black pudding\" delle Isole britanniche, la \"Schwarzsauersuppe\" (\"zuppa nera acida\") della Germania settentrionale, la \"czernina\" polacca (un'altra zuppa) o il \"ti\u1ebft canh\" vietnamita, a base di sangue e carne di anatra appena macellata. \nCon il sangue, in genere mescolato con tocchetti di grasso di maiale, vengono inoltre preparati vari insaccati quali i \"Blutwurst\" tedeschi, la \"morcilla\" spagnola e i \"boudeun\" valdaostani, questi ultimi anch'essi riconosciuti come P.A.T. Il sangue funge anche da legante e pu\u00f2 essere usato per preparare il \"civet\", una salsa bruna, o accompagnare la cacciagione di carne rossa.\nIl consumo di sangue \u00e8 spesso stagionale e, data la limitata conservazione nel tempo dell'alimento, \u00e8 in genere associato al periodo in cui si macellano gli animali (ad esempio i suini).\nPresso alcune popolazioni il sangue degli animali pu\u00f2 essere anche utilizzato senza l'uccisione di questi ultimi. Ad esempio i Masai prelevano il sangue dalle arterie del collo dei bovini che allevano e lo consumano caldo oppure dopo averlo mescolato con il latte; l'animale in genere si riprende in tempi relativamente brevi.\nCannibalismo.\nIl consumo di sangue umano da parte di altri esseri umani \u00e8 segnalato come comportamento legato ad alcune malattie mentali, a pratiche belliche oppure nell'ambito di rituali magici o religiosi. Viceversa molte fedi religiose proibiscono tale consumo; nel caso dei Testimoni di Geova il divieto \u00e8 inteso in senso ampio e comprende anche le trasfusioni, perch\u00e9 assimilate all'ingestione di sangue per bocca. Altre religioni, come ad esempio l'Islam, estendono tale proibizione anche al consumo sangue di animali. Un caso particolare di consumo di sangue umano che ha assunto notevole importanza nell'immaginario collettivo \u00e8 quello legato al vampirismo.\nComposizione.\nLa tabella che segue riporta il valore energetico e la composizione del sangue di maiale (per 100g di parte edibile).\nPu\u00f2 essere utile ricordare che gli insaccati a base di sangue rispetto al sangue in purezza sono di solito molto pi\u00f9 ricchi di lipidi, apportati dal grasso e delle carni che entrano nella loro composizione."}
{"id": "6116654", "revid": "188116", "url": "https://it.wikipedia.org/wiki?curid=6116654", "title": "Governatore di Roma (fascismo)", "text": ""}
{"id": "6116656", "revid": "83739043", "url": "https://it.wikipedia.org/wiki?curid=6116656", "title": "Floro di Costantinopoli", "text": ""}
{"id": "6116657", "revid": "83739050", "url": "https://it.wikipedia.org/wiki?curid=6116657", "title": "Lauro di Costantinopoli", "text": ""}
{"id": "6116659", "revid": "767487", "url": "https://it.wikipedia.org/wiki?curid=6116659", "title": "Travis Bader", "text": "Carriera.\nDopo non essere stato scelto da nessuna franchigia al Draft NBA 2014 disputa la NBA Summer League di Orlando con i Philadelphia 76ers e quella di Las Vegas con i Golden State Warriors.\nDopodich\u00e9 si trasferisce in Francia dove disputa tre partite di Eurolega e nove di Eurocup con l'ASVEL.\nA met\u00e0 stagione passa ai Rio Grande Valley Vipers in NBA Development League.\nPer la stagione 2015-2016 si trasferisce nuovamente in Europa, in Lituania questa volta, dove veste la divisa del Nept\u016bnas Klaip\u0117da, con il quale gioca 16 partite di Eurocup.\nNel 2016 approda nel campionato italiano, in Serie A2, con la maglia dell'U.S. Basket Recanati, terminando la stagione con 15,7 punti di media a partita."}
{"id": "6116668", "revid": "125670151", "url": "https://it.wikipedia.org/wiki?curid=6116668", "title": "Peanuts (serie animata)", "text": "Peanuts \u00e8 una serie animata francese del 2014, basata sul fumetto omonimo di Charles M. Schulz; composta da 4 stagioni con 26 episodi l'uno, della durata di 7 minuti ciascuno \u00e8 stata trasmessa sul canale France 3 a partire dal 9 novembre 2014.\nIn Italia la serie \u00e8 andata in onda dal 19 settembre 2017 su Rai Gulp quasi per intero: sebbene tutti gli episodi siano stati doppiati in italiano, Rai Gulp non ha trasmesso gli ultimi quattro per esigenze di programmazione.\nTrama.\nCharlie Brown \u00e8 un bambino sfortunato, segretamente innamorato di una ragazzina dai capelli rossi. Ha un cane, Snoopy, che usa una vecchia macchina da scrivere per creare racconti, e che talvolta si cimenta persino in sports quali il tennis in doppio e il pattinaggio su ghiaccio.\nSua sorella, Sally, odia la scuola ed \u00e8 innamorata (ma non ricambiata) di Linus, il migliore amico di Charlie Brown, un bambino che porta sempre con s\u00e9 una coperta blu e che inizia a star male senza di essa. La sorella di Linus, Lucy, \u00e8 invece una bambina estremamente scorbutica, che cerca in tutti i modi di far perdere al fratello l'abitudine della coperta e che gestisce un banco di sostegno psicologico dove Charlie Brown si reca spesso.\nSpesso Charlie Brown prova a giocare a baseball o a far volare il proprio aquilone, con pessimi risultati, ma nonostante i risultati non si arrende mai e continua a impegnarsi.\nDoppiaggio.\nNon \u00e8 stata pubblicata una lista ufficiale dei doppiatori, tuttavia sono presenti le voci di Monica Bertolotti, Gaia Bolognesi, Greta Bonetti, Laura Cosenza, Tatiana Dessi e Monica Vulcano.\nI dialoghi sono di Linda Barani, la direzione del doppiaggio di Luigi Tesei. L'edizione italiana \u00e8 a cura di Rai Fiction e Sonia Farnesi.\nDistribuzione.\nTelevisiva.\nLe date della distribuzione televisiva di \"Peanuts\" sono state:\nDVD.\nEdizione italiana.\nOgni confezione DVD contiene 2 dischi, ciascuno con 13 episodi. In totale sono usciti 104 episodi.\nEpisodi.\nI titoli degli episodi 68, 71, 73 e 78 hanno nomi diversi nella \"versione DVD\" e nella \"versione televisiva\"."}
{"id": "6116672", "revid": "599013", "url": "https://it.wikipedia.org/wiki?curid=6116672", "title": "Gianfranco Baraldi", "text": "Prese parte ai Giochi olimpici di Melbourne 1956 e Roma 1960, ma in entrambi i casi non super\u00f2 le fasi di qualificazione.\n\u00c8 stato nove volte campione italiano: vinse tre titoli negli 800 metri piani, quattro nei 1500 metri piani, uno nei 5000 metri piani e uno nella corsa campestre."}
{"id": "6116674", "revid": "287204", "url": "https://it.wikipedia.org/wiki?curid=6116674", "title": "Cerro del Chiquihuite", "text": "Il Cerro del Chiquihuite \u00e8 un rilievo montuoso sito in Messico, a nord di Citt\u00e0 del Messico nella delegazione Gustavo A. Madero al confine con il comune di Tlalnepantla de Baz. La sua cima si trova ad una altezza di 2730 m sul livello del mare.\nLa montagna \u00e8 stata utilizzata come location nel film francese del 1993 \"Lolo\".\nGeologia.\nStoricamente erano presenti su questa montagna diverse sorgenti ma oggi la maggior parte di queste si \u00e8 asciugata. Nella delegazione di L\u00e1zaro C\u00e1rdenas, ad esempio, scorre ancora solamente quella che era la pi\u00f9 grande delle sorgenti presenti, chiamata \"El Pocito\".\nSulla montagna si \u00e8 costruito e disboscato molto ed oggi il suolo \u00e8 facile agli smottamenti; nel 1987, 15 persone furono uccise da una valanga di fango staccatasi dal Cerro del Chiquihuite e dal monte La Presa in seguito alle forti piogge che stavano abbattendosi su Citt\u00e0 del Messico.\nStoria.\nIl \"chiquihuitazo\".\nIl 27 dicembre 2002, guardie armate assunte da Televisi\u00f3n Azteca presero d'assalto e assunsero il controllo delle infrastrutture di trasmissione di XHTVM-TV canale 40, che erano situate sulla montagna. Questa azione di forza, scaturita da una disputa legale e contrattuale circa un contratto stipulato nel 1998 fra i proprietari di XHTVM e Azteca, port\u00f2 ad una serie di eventi, negoziazioni e pubblici dibattiti conosciuta (dal nome della montagna) come il \"chiquihuitazo\", con cui i proprietari di XHTVM cercavano di respingere il tentativo forzoso di riprendersi le strutture da parte di Azteca.\nIl \"chiquihuitazo\" ispir\u00f2 anche una canzone, \"No Te Metas con mi Chiquihuite\", creata da un programma allora in onda su Canale 40.\nTrasmissioni.\nUna strada porta alla cima della montagna dove sono presenti trasmettitori di diverse stazioni sia radio FM che televisive oltre ad altre infrastrutture per telecomunicazioni."}
{"id": "6116677", "revid": "508156", "url": "https://it.wikipedia.org/wiki?curid=6116677", "title": "Rodolfo Viola", "text": "Biografia.\nNasce nel 1937 a Milano dove inizia a dipingere giovanissimo ed esordisce nel 1963 con la sua prima personale alla Galleria Schettini.\nDalla fine degli anni sessanta intraprende la ricerca di un ideale linguaggio universale, attraverso l\u2019unione delle arti, capace di raggiungere l'essenza pi\u00f9 pura dell'uomo. Questo concetto, si definir\u00e0 nel 1971 con la stesura del Manifesto dell'Universalismo, a cui prenderanno parte Giuseppe Marotta, Peter Maag, Carlo Mauri e Franco Zeffirelli. Il Comune di Montecatini scrive un altro passo di questo percorso, con l\u2019istituzione, nel 1974, del \"Museo dell'Universalismo: da Rodolfo Viola al futuro\", ora diventato Museo d'arte contemporanea (MO.C.A.) con sede nel Palazzo Comunale che tuttora ospita i suoi quadri. Partecipa allo studio e alla diffusione dei principi dell\u2019universalismo anche l\u2019amico Silvio Ceccato.\nIl 7 febbraio 1979 riceve il premio internazionale \u201cLa Madonnina\u201d, insieme al poeta Giovanni Testori, all'industriale Bruno Buitoni e al premio Nobel Godfrey Hounsfield. \nProfondamente legato alla sua citt\u00e0, nel 1986 \u00e8 tra gli artisti chiamati a realizzare un\u2019opera per la celebrazione del 6\u00ba Centenario della fondazione del Duomo di Milano, opera che sar\u00e0 poi scelta per rappresentare il manifesto celebrativo. \nTra i critici che scrivono della sua pittura figurano Andr\u00e9 Verdet (studioso di Picasso) e Pierre Restany (fondatore del Nouveau R\u00e9alisme) che presentano due delle monografie a lui dedicate.\nSignificativa, nel 1969, l\u2019emissione da parte della Repubblica di San Marino di una serie di francobolli a lui dedicata, riproducenti tre sue opere (veduta del monte Titano, veduta del molo di Riccione, veduta del molo di Rimini), ad oggi ospitate nel Palazzo del Governo di San Marino.\nNel 2007 viene istituita la Fondazione Rodolfo Viola che promuove e sostiene attivit\u00e0 nel campo delle arti incentivando lo scambio artistico tra diverse matrici culturali.\nLe sue opere sono state esposte in gallerie italiane ed estere e sono presenti in collezioni pubbliche e private. Dal 1966 espone permanentemente alla Galleria Strasburgo di Milano.\nOpera artistica.\nArtista istintivo e di difficile collocazione, nei suoi quadri sono rappresentati luoghi e non luoghi emozionali che rasentano l\u2019informale. Segni distintivi della sua pittura sono la resa della luce e l\u2019uso del colore steso abbondantemente con veloci spatolate. I temi ricorrenti sono il mare, le vedute metropolitane e i paesaggi informali.\nAndr\u00e9 Verdet descrive il suo lavoro in queste righe: \"Rodolfo Viola raffigura veramente lo spazio come tale, disponendo la sua architettura astratta, la sua scenografia di linee, forme e colori a grandi tratti, ampi ritmici e nervosi, carichi di energia. Nella pittura di questo artista si sente la decisa volont\u00e0 di affermare una presenza primordiale, una dimensione universale nella scala dell'infinito che racchiude le origini stesse: lo spazio della creazione, coi suoi astri visibili o invisibili, reali o immaginari, il suo aspetto fisico o mitologico, le sue correnti sature di elettricit\u00e0 ad alto voltaggio o i suoi venti costellati di simbolo [...]. La struttura delle linee, il volume delle forme, la loro disposizione in piani che ci aprono alla sensazione della profondit\u00e0 atmosferica e stratosferica, la vibrazione di queste linee e queste forme in valori colorati, ci trascinano veramente sul ritmo di un poema lirico verso questo al di l\u00e0 spaziale dove i nostri sogni s'ingigantiscono fino all'ossessione, al di l\u00e0, del resto, ben reale al di sopra di noi, in cui il geniale Turner ha per primo fissato con un tratto fiammeggiante da maestro, lo scintillio cosmico\"."}
{"id": "6116681", "revid": "287204", "url": "https://it.wikipedia.org/wiki?curid=6116681", "title": "Jahiliyya", "text": ""}
{"id": "6116688", "revid": "89721", "url": "https://it.wikipedia.org/wiki?curid=6116688", "title": "Governatorato di Roma", "text": "Durante il fascismo era chiamato governatore di Roma il podest\u00e0 della capitale, Roma. Il governatorato aveva sede principale in Campidoglio e altri uffici nel palazzo Caffarelli. Oltre ai poteri tipici del podest\u00e0, al governatore di Roma furono trasferite alcune competenze dell'amministrazione statale e della provincia.\nStoria.\nIl Gran consiglio del fascismo, il 17 marzo 1923 approvava un progetto di riordinamento della capitale italiana che prevedeva l'istituzione di \"un organo di carattere statale con scopi e funzioni municipali\". \nLa definitiva trasformazione del comune di Roma in governatorato (questa la denominazione scelta) avvenne con il regio decreto-legge n. 1949 del 28 ottobre 1925, cui segu\u00ec il disegno di legge di conversione del successivo 21 novembre. Il governatorato entr\u00f2 in funzione il 1\u00ba gennaio 1926 ed era alle dirette dipendenze del capo del governo. Il governatore, scelto tra i funzionari dello Stato, era nominato con decreto reale su proposta del ministro dell'Interno, previa deliberazione del Consiglio dei ministri e dotato di personalit\u00e0 giuridica (il \"Governatorato di Roma\"), al quale era affidata l'amministrazione cittadina della capitale. \nAl governatore, oltre a tutti i poteri spettanti negli altri comuni al podest\u00e0, potevano essere deferite, tramite decreto reale su proposta del ministro dell\u2019Interno di concerto con quello delle finanze e sentito il Consiglio di Stato, talune funzioni che, svolte nella sua circoscrizione, rientravano nelle competenze dell\u2019amministrazione dello Stato o della provincia. Il primo governatore, Filippo Cremonesi, gi\u00e0 sindaco e commissario straordinario del Comune di Roma, si insedi\u00f2 il 1\u00ba gennaio 1926. La legge 6 dicembre 1928 n. 2702 diede al Governatorato l\u2019organizzazione definitiva.\nEbbe una propria rivista ufficiale, \"Capitolium\".\nIl governatorato fu soppresso con il decreto legislativo luogotenenziale n. 426 del 17 novembre 1944 e cess\u00f2 di esistere il 20 gennaio 1945, quando fu sostituito dal ripristinato comune di Roma.\nOrgani.\nIl governatorato di Roma era composto da:"}
{"id": "6116712", "revid": "287204", "url": "https://it.wikipedia.org/wiki?curid=6116712", "title": "Hyperlapse", "text": "L'hyperlapse (detta anche walklapse, spacelapse, stop-motion time-lapse, motion timelapse, moving timelapse) \u00e8 una tecnica di esposizione in fotografia time-lapse, in cui la posizione della camera non \u00e8 fissa, come nel \"timelapse\" basico, ma viene modificata dopo ogni esposizione in modo da creare una carrellata di sequenze."}
{"id": "6116721", "revid": "599013", "url": "https://it.wikipedia.org/wiki?curid=6116721", "title": "Alfredo Rizzo (atleta)", "text": "Nel 1960 prese parte ai Giochi olimpici di Roma, ma non riusc\u00ec a superare le batterie di qualificazione dei 1500 metri piani. \u00c8 stato sei volte campione italiano assoluto: tre nei 1500 metri piani e tre nei 3000 metri siepi. Nel 1965 vinse la gara delle siepi ai campionati italiani, facendo registrare il tempo di 8'50\"2, che era inferiore al record italiano dell'epoca; tuttavia fu squalificato per aver evitato la prima barriera e il titolo nazionale and\u00f2 a Massimo Begnis."}
{"id": "6116729", "revid": "486946", "url": "https://it.wikipedia.org/wiki?curid=6116729", "title": "Arabo moderno standard", "text": ""}
{"id": "6116731", "revid": "486946", "url": "https://it.wikipedia.org/wiki?curid=6116731", "title": "Fusha", "text": ""}
{"id": "6116736", "revid": "124123", "url": "https://it.wikipedia.org/wiki?curid=6116736", "title": "Pasquale Martignetti", "text": "Biografia.\nNato in una famiglia di modesti negozianti, perse il padre in tenera et\u00e0 e cominci\u00f2 ben presto a lavorare per provvedere al mantenimento di quattro sorelle e del fratello, tutti a lui inferiori di et\u00e0. Non riusc\u00ec a superare, nel campo degli studi, la quarta elementare. Nel 1867 era diventato copista nell'archivio notarile di Benevento e di l\u00ec a poco si sarebbe sposato con la maestra elementare Giuseppina Collarile entrando quindi a far parte della famiglia del Generale Nicola Collarile. Di formazione democratico-risorgimentale, seppur isolato in provincia, sollecitato dalla esperienza e dall'osservazione della miseria e dell'ingiustizia, sviluppa ben presto, anche in virt\u00f9 della lettura di qualche libro, sentimenti di riscatto e di rivolta contro questo stato di cose. \nVisse sempre a Benevento ove non ebbe forti legami e salde amicizie al di fuori dei vincoli familiari. Autodidatta nelle questioni intellettuali, comincia a collaborare con \"La Plebe\", di Enrico Bignami, quindi legge in francese \"Il Capitale\" di Marx convertendosi al socialismo come egli stesso ebbe a scrivere successivamente ad Engels. Entrato in corrispondenza con Paul Lafargue (genero di Marx) viene a conoscenza del saggio di Engels \"Socialismo scientifico e socialismo utopistico\" che cominci\u00f2 anch'egli a tradurre dalla copia francese nel frattempo tradotta dall'originale da Paul Lafargue.\nLa traduzione di tale opera gli consent\u00ec di entrare in corrispondenza epistolare direttamente con Engels dal 1883 al 1895. Il rivoluzionario tedesco fu prodigo di aiuti verso il giovane socialista italiano. In considerazione dello stato di disagio economico in cui versava Engels gli procur\u00f2 abbonamenti gratuiti di riviste socialiste tedesche e non manc\u00f2 di interessarsi anche delle vicende familiari nonch\u00e9 di quelle persecuzioni giudiziarie di cui Martignetti fu vittima anche a causa del suo impegno politico. \nErnesto Ragionieri che \u00e8 stato lo storico pi\u00f9 attento alla figura di questo singolare socialista, afferma che la sua importanza non fu quella di un organizzatore e agitatore sociale, n\u00e9 tanto meno di teorico, quanto piuttosto quella \u00abdi traduttore di Marx e di Engels, del diffusore entusiasta e costante della letteratura socialista\u00bb\nPer tutta la sua vita, dopo la morte del suo interlocutore e mentore Engels (1895), Martignetti continu\u00f2 la sua attivit\u00e0 di traduttore di opere del socialismo tedesco. \nFond\u00f2 sempre a Benevento nel 1915 una rivista antinterventista \"L'Avvenire\", che ebbe vita effimera. Ader\u00ec alla corrente massimalista che usc\u00ec vincitrice al XVI Congresso del Partito Socialista Italiano. Simpatizz\u00f2 con la rivoluzione bolscevica.\nMor\u00ec a Benevento il 16 marzo 1920.\nOpere.\nP. Martignetti, \"Il socialismo utopico e il socialismo scientifico per F. Engels,\" Benevento 1883. "}
{"id": "6116739", "revid": "92723", "url": "https://it.wikipedia.org/wiki?curid=6116739", "title": "Sirena (fregata)", "text": "La Sirena fu la terza unit\u00e0 della Classe Vigilanza ad entrare in servizio nella Armada veneziana. Inizialmente classificata come fregata grande armata con 40 cannoni, pass\u00f2 poi a vascello di secondo rango dotato di armamento di 56 cannoni. Fu nave di bandiera del contrammiraglio Tommaso Condulmer durante la spedizione contro i pirati barbareschi tunisini condotta dall'ammiraglio Angelo Emo, e poi dallo stesso Condulmier, negli anni tra il 1784 e il 1788.\nStoria.\nLa costruzione della fregata grande \"Sirena\" fu autorizzata dal Senato, e la nave venne impostata presso l'Arsenale nel 1774 sotto la direzione del \"Proto dei Marangoni\" Domenico Giacomazzi.\nL'unit\u00e0 fu varata nel 1778, ed entr\u00f2 in servizio nell'Armata Grossa il 26 maggio dello stesso anno sotto il comando del Capitano ordinario Francesco Adorno. A partire dal 1783 l'unit\u00e0 venne costantemente impiegata contro i pirati barbareschi inquadrata nella flotta al comando dell'ammiraglio Angelo Emo.\nPromosso contrammiraglio nel 1787, Tommaso Condulmer alz\u00f2 la sua insegna sulla \"Sirena\", ed al comando di una piccola squadra navale formata dalla fregate \"Pallade\" (c.v. Leonardo Correr), \"Sirena\" e \"Brillante\", dallo sciabecco \"Cupido\", e dalle galeotte \"Agile\", \"Aletta\", \"Azzardo\", \"Comandante\" e \"Tisiffone\", tra il 1787 e il 1792 esegu\u00ec numerose missioni nelle acque tra la Sardegna, Malta e la Tunisia. Nel 1788 l'armamento della nave fu modificato imbarcando 56 cannoni, 24 da 30 libbre, 24 da 14 e 8 da 12 mentre l'equipaggio venne portato a 400 uomini. Il 3 dicembre 1790 la \"Sirena\" ebbe un incidente di navigazione durante l'entrata notturna al porto di Cagliari. A causa del mare grosso la fregata si aren\u00f2 verso l'imboccatura del ponte della Scaffa e pot\u00e9 essere salvata dopo tre giorni di duri lavori, sbarcando le artiglierie e le relative munizioni. Nel 1798 l'armamento della \"Sirena\" fu ulteriormente potenziato, arrivando a 64 cannoni, mentre l'equipaggio sal\u00ec a 410 uomini, e la nave fu riclassificata come vascello di secondo rango.\nPromosso viceammiraglio, il Condulmer trasfer\u00ec le sue insegna sul vascello da 70 cannoni \"Vittoria\". Venuto a conoscenza della morte di Emo, avvenuta a Malta il 3 marzo 1792, part\u00ec immediatamente da Cagliari per questa destinazione, assumendo il comando della Armata Grossa di stanza a Corf\u00f9.\nLa \"Sirena\" and\u00f2 persa per naufragio al largo di Brindisi, durante una tempesta invernale, il 17 dicembre 1794."}
{"id": "6116743", "revid": "767487", "url": "https://it.wikipedia.org/wiki?curid=6116743", "title": "Disco Infiltrator", "text": "Disco Infiltrator \u00e8 un singolo del gruppo musicale statunitense LCD Soundsystem, pubblicato nel 2005 dalla DFA Records come sesto estratto dall'album \"LCD Soundsystem\".\nIl singolo.\nLa canzone \u00e8 stata scritta dal leader degli LCD Soundsystem James Murphy e prodotto da Murphy e Tim Goldsworthy come The DFA. Contiene un campionamento da \"Home Computer\" dei Kraftwerk.\nIl lato B della versione in 7\" \u00e8 una cover di \"Slowdive\" di Siouxsie and the Banshees dall'album \"A Kiss in the Dreamhouse\" del 1982. La cover \u00e8 stata registrata durante una performance dal vivo in studio per XFM Londra.\nTracce.\n7\"\n12\"\n12\" (Remixes)\nCD\nFormazione.\nAltri musicisti.\n\u00b0 Remixati da Fran\u00e7ois Kevorkian."}
{"id": "6116747", "revid": "76963", "url": "https://it.wikipedia.org/wiki?curid=6116747", "title": "Dana DeLorenzo", "text": "Biografia.\nFiglia di Phyllis e Jerry, inizia la carriera da bambina come attrice radiofonica per il negozio d'abbigliamento del padre. Il primo spettacolo \u00e8 all'et\u00e0 di 11 anni in un piano cabaret. Consegue nel 2005 la laurea in scienze delle comunicazioni alla DePaul University. Nel 2012 entra nel cast del \"The Late Late Show with Craig Ferguson\" nel ruolo di Beth. Dal 2015 raggiunge la popolarit\u00e0 nel ruolo di Kelly Maxwell nella serie televisiva \"Ash vs Evil Dead\"."}
{"id": "6116752", "revid": "1822053", "url": "https://it.wikipedia.org/wiki?curid=6116752", "title": "Georgia (Vermont)", "text": "Georgia \u00e8 una \"town\" degli Stati Uniti d'America, situata nella contea di Franklin del Vermont.\nSociet\u00e0.\nEvoluzione demografica.\nAl censimento del 2010 la citt\u00e0 contava abitanti."}
{"id": "6116754", "revid": "122774147", "url": "https://it.wikipedia.org/wiki?curid=6116754", "title": "Processo di Auschwitz", "text": "Il Processo di Auschwitz, noto anche come Primo processo di Auschwitz, \u00e8 un processo tenutosi a Cracovia in Polonia nel 1947 nei confronti di 40 nazisti responsabili a vario livello della gestione del Campo di concentramento di Auschwitz fra il 1940 ed il 1945. Nel processo furono comminate 21 condanne a morte, 8 condanne all'ergastolo e 10 condanne a pene dai 3 ai 15 anni di prigione. Un solo imputato fu assolto. Fra gli imputati condannati a morte vi furono: Arthur Liebehenschel, comandante del campo di Auschwitz dal 1943 al 1944, Maria Mandel, responsabile del personale femminile e delle detenute ad Auschwitz ed Erich Mu\u00dffeldt, responsabile dei forni crematori a Majdanek e Auschwitz.\nStoria.\nNella dichiarazione di Mosca del 30 ottobre 1943, le potenze alleate di Stati Uniti, Regno Unito, Unione Sovietica e Cina nazionalista, avevano convenuto che i tedeschi colpevoli di crimini di guerra sarebbero stati estradati verso il paese in cui si era svolta la loro attivit\u00e0. Di conseguenza, i tedeschi arrestati per i crimini commessi ad Auschwitz, vennero consegnati alla Polonia dove, nel febbraio del 1946, era stato costituito, dal filo-sovietico Governo provvisorio di unit\u00e0 nazionale polacco, il Tribunale Nazionale Supremo (\"NTN\"), allo scopo di perseguire i criminali nazisti e i traditori della patria polacca.\nIl processo di Auschwitz fu il quinto processo celebrato dall\"'NTN\". In precedenza era stato tenuto il processo contro Rudolf H\u00f6\u00df, comandante del campo di concentramento di Auschwitz dal 1 maggio 1940 a ottobre 1943. Il processo si era svolto nel periodo 11-29 marzo 1947 a Varsavia, ed aveva decretato la condanna alla pena di morte per l'imputato.\nLe 40 sentenze.\nDei 40 imputati, 23 vennero condannati a morte, di cui 2 successivamente commutati in condanne all'ergastolo, 6 vennero condannati all'ergastolo, 10 condannati a pene detentive da un minimo di 3 ad un massimo di 15 anni di prigione, ed uno fu assolto."}
{"id": "6116759", "revid": "287204", "url": "https://it.wikipedia.org/wiki?curid=6116759", "title": "Mihrab", "text": ""}
{"id": "6116761", "revid": "438678", "url": "https://it.wikipedia.org/wiki?curid=6116761", "title": "Jazz standard", "text": ""}
{"id": "6116767", "revid": "76963", "url": "https://it.wikipedia.org/wiki?curid=6116767", "title": "Jill Marie Jones", "text": "Biografia.\nNata in Texas, \u00e8 stata parte delle Dallas Cowboys Cheerleader per due anni e nelle ballerine dei Dallas Mavericks per un anno, \u00e8 entrata nell'USO interpretando viaggi in Israele, Giappone, Corea ed Egitto, per poi trasferirsi a Los Angeles dove diventa attrice."}
{"id": "6116798", "revid": "1305772", "url": "https://it.wikipedia.org/wiki?curid=6116798", "title": "Hole in My Soul", "text": ""}
{"id": "6116804", "revid": "33751", "url": "https://it.wikipedia.org/wiki?curid=6116804", "title": "Stay Together", "text": "Stay Together \u00e8 il sesto album in studio del gruppo musicale britannico Kaiser Chiefs, pubblicato il 7 ottobre 2016 dalla Caroline International.\nL'album, dalle sonorit\u00e0 spiccatamente pop, si discosta notevolmente dal sound dei precedenti lavori in studio della band. \u00c8 stato anticipato dalla pubblicazione di due singoli, \"Parachute\", uscito il 14 giugno 2016, e \"Hole in My Soul\", uscito il 18 agosto. \n\u00c8 prodotto da Brian Higgins (gi\u00e0 al lavoro con Kylie Minogue, Sugababes, New Order) e dal frontman della band Ricky Wilson."}
{"id": "6116812", "revid": "767487", "url": "https://it.wikipedia.org/wiki?curid=6116812", "title": "Orchestra Filarmonica di Bergen", "text": "L'Orchestra Filarmonica di Bergen \u00e8 un'orchestra norvegese con sede a Bergen. La sua principale sala per i concerti \u00e8 la Greig Hall.\nStoria.\nFondata nel 1765 con il nome \"Det Musicalske Selskab\" (La Societ\u00e0 Musicale), ha poi cambiato il suo nome in \"Musikselskabet Harmonien\". I cittadini Bergen fanno spesso riferimento al complesso come \"Harmonien\" (l'Harmony).\nDopo la prima guerra mondiale ci fu un forte interesse nelle maggiori citt\u00e0 norvegesi di Bergen e Kristiania (Oslo in seguito) ad avere orchestre pi\u00f9 grandi. Nel 1919 l'orchestra di Bergen fu riorganizzata, utilizzando 40 musicisti a tempo pieno professionisti. A partire dal 2015 l'orchestra ha 101 musicisti.\nL'orchestra ha avuto una lunga tradizione di eseguire musica contemporanea. La seconda sinfonia di Ludwig van Beethoven fu eseguita a Bergen nell'anno in cui era stata pubblicata 1804, ancor prima che fosse eseguita a Berlino. Il compositore di nato a Bergen Edvard Grieg aveva stretti legami con l'orchestra, e fu direttore artistico dal 1880 al 1882. Ha anche lasciato in eredit\u00e0 una parte del suo patrimonio a un fondo che continua a fornire un sostegno finanziario per l'orchestra. Altri compositori hanno servito come direttori principali dell'orchestra, tra cui Arvid Fladmoe, Johan Halvorsen, Iver Holter, Richard Henneberg, Olav Kielland e Per Winge. Il compositore Harald S\u00e6verud fu spesso invitato a dirigere le proprie opere e l'orchestra continua a commissionare ed eseguire nuove composizioni regolarmente. Altri compositori che hanno diretto le proprie opere con l'orchestra sono Aaron Copland, Karl Nielsen, Jean Sibelius, Witold Lutos\u0142awski, Lukas Foss e Krzysztof Penderecki. Nel 1953 fu avviato il \"Festspillene i Bergen\" e Leopold Stokowski fu incaricato di dirigere l'orchestra. Altri direttori al Festival di Bergen sono stati Eugene Ormandy e Sir Thomas Beecham.\nIl direttore d'orchestra americano Andrew Litton divent\u00f2 direttore principale nel 2003 e direttore artistico nel 2005. Nel 2002 l'orchestra cominci\u00f2 a registrare le opere complete orchestrali di Edvard Grieg, la prima orchestra Norvegese a farlo. Il direttore norvegese Ole Kristian Ruud e l'orchestra registrarono la fine dei 7 CD per la BIS nel 2005. Litton ora ha il titolo di direttore laureato con l'orchestra. L'attuale direttore principale dell'orchestra \u00e8 Edward Gardner da ottobre 2015, con un contratto iniziale di 3 stagioni.\nMolti membri dell'orchestra insegnano presso l'Accademia di Musica di Grieg, che \u00e8 un conservatorio di musica all'interno dell'Universit\u00e0 di Bergen."}
{"id": "6116814", "revid": "30445", "url": "https://it.wikipedia.org/wiki?curid=6116814", "title": "Primo processo di Auschwitz", "text": ""}
{"id": "6116816", "revid": "287204", "url": "https://it.wikipedia.org/wiki?curid=6116816", "title": "Zebiba", "text": ""}
{"id": "6116820", "revid": "729019", "url": "https://it.wikipedia.org/wiki?curid=6116820", "title": "Armand de Gontaut-Biron", "text": "Biografia.\nOriginario di un'antica famiglia del P\u00e9rigord, prest\u00f2 servizio in Piemonte sotto il maresciallo di Brissac; prese parte, nell'armata cattolica, alle battaglie di Dreux e di Saint-Denis.\nIn seguito combatt\u00e9 a Moncontour, sebbene fosse vicino agli ugonotti. Nel 1569 fu nominato Gran Maestro dell'artiglieria e fu incaricato, in vece di Henri de Mesmes, signore di Malassise, di concludere con gli ugonotti la Pace di Saint-Germain.\nAll'indomani del massacro di san Bartolomeo, La Rochelle, citt\u00e0 ov'era stato mandato come governatore regio, si rifiut\u00f2 di riceverlo: il re quindi gli ordin\u00f2 porla sotto assedio, che ebbe inizio nel novembre 1572; l'11 febbraio 1573 il duca d'Angi\u00f2 prese il comando dell'armata, che contava 28\u00a0000 uomini..\nGontaut-Biron ricevette nel 1577 il bastone di maresciallo ed ebbe il comando successivamente in Guienna, nei Paesi Bassi (battaglia di Steenbergen nel 1583) e nella Saintonge. Alla morte di Enrico III di Francia fu uno dei primi a rioconoscere come re Enrico IV, rendendogli il suo pi\u00f9 gran servigio nella battaglia di Arques e nell'assedio di Parigi del 1588; fu colpito a morte durante l'assedio di \u00c9pernay.\nMatrimonio e discendenza.\nIl 6 agosto 1559 Armand de Gontaut-Biron spos\u00f2 Jeanne, dama d'Ornezan e di Saint-Blancard, figlia ed ereditiera di Bernard, signore d'Ornezan e luogotenente generale delle galere del re, e di Jeanne de Comminges, che era stata una delle dame che avevano accompagnato Elisabetta d'Austria, moglie di Carlo IX di Francia, nel suo ingresso a Parigi.\nDalla coppia nacquero:"}
{"id": "6116822", "revid": "124123", "url": "https://it.wikipedia.org/wiki?curid=6116822", "title": "Walter Moretti", "text": "Biografia.\nLaureatosi in Lettere all'Universit\u00e0 di Bologna, si perfezion\u00f2 poi presso la Scuola Normale Superiore di Pisa e presso le Universit\u00e0 di Madrid e di Freiburg (Germania). Consegu\u00ec la libera docenza, e successivamente, vincitore del concorso nazionale per il ruolo di professore ordinario, fu chiamato dall'Universit\u00e0 di Ferrara a ricoprire la cattedra di Letteratura Italiana. Contribu\u00ec al rafforzamento della facolt\u00e0 di Lettere dell'ateneo estense, animando e organizzando incontri, mostre e convegni, occasioni fondamentali per radicare la giovane facolt\u00e0 nelle tradizioni culturali di Ferrara.\nDedic\u00f2 studi a Lorenzo Magalotti, passando poi alla ricerca sulla letteratura rinascimentale estense, approfondendo le figure di Tasso e Ariosto. Ma si occup\u00f2 anche, con studi destinati a diventare dei classici della storia della letteratura italiana, a Monti, Leopardi, Pirandello e D'Annunzio. Gli ultimi studi, infine, furono dedicati a Giorgio Bassani, a conclusione di un lungo percorso tracciato all'insegna della tradizione letteraria ferrarese. \u00c8 autore di oltre trenta pubblicazioni, cui vanno aggiunti circa duecento articoli e recensioni, apparsi nelle principali riviste letterarie italiane. Nel 2003 gli venne conferito il titolo di Professore emerito e continu\u00f2 a tenere lezioni e conferenze molto seguite."}
{"id": "6116825", "revid": "400694", "url": "https://it.wikipedia.org/wiki?curid=6116825", "title": "Michelle Hurd", "text": "Biografia.\nFiglia dell'attore Hugh L. Hurd, ha una sorella di nome Adrienne, ballerina e attrice. Dopo la laurea alla \"Boston University\" nel 1988, ha studiato alla \"Alvin Ailey School\" e al \"London's National Theatre\".\nNel 2015 e 2016 interpreta il procuratore distrettuale Samantha Reyes in un episodio della serie televisiva \"Jessica Jones\", divenendo poi personaggio ricorrente nella serie televisiva \"Daredevil\", entrambe ambientate nell'Universo Marvel.\nNel 2020 impersona Raffi Musiker, ex ufficiale della Flotta Stellare, nella serie televisiva \"\", settima serie \"live action\" del franchise \"Star Trek\".\nVita privata.\n\u00c8 sposata con l'attore Garret Dillahunt.\nDoppiatrici italiane.\nNelle versioni in italiano dei suoi lavori, Michelle Hurd \u00e8 stata doppiata da:"}
{"id": "6116826", "revid": "287204", "url": "https://it.wikipedia.org/wiki?curid=6116826", "title": "Tahdi'a", "text": ""}
{"id": "6116828", "revid": "809415", "url": "https://it.wikipedia.org/wiki?curid=6116828", "title": "Sezon burz", "text": ""}
{"id": "6116832", "revid": "1315817", "url": "https://it.wikipedia.org/wiki?curid=6116832", "title": "Fabbrica del duomo di Milano", "text": ""}
{"id": "6116834", "revid": "287204", "url": "https://it.wikipedia.org/wiki?curid=6116834", "title": "Musalla", "text": ""}
{"id": "6116836", "revid": "59976", "url": "https://it.wikipedia.org/wiki?curid=6116836", "title": "RedHack", "text": "Redhack (K\u0131z\u0131l Hackerlar, K\u0131z\u0131l Hackerlar Birli\u011fi), \u00e8 un gruppo hacker comunista turco formato nel 1997. Il gruppo ha rivendicato la responsabilit\u00e0 per l\"'hacking\" di istituti come il Y\u00fcksek\u00f6\u011fretim Kurulu (Consiglio di istruzione superiore), forze di polizia turche, l'esercito turco, la T\u00fcrk Telekom, l'Organizzazione di Informazione Nazionale oltre a diversi siti web. \u00c8 stato stimato che il nucleo principale del gruppo sia composto di 12 persone; lo pseudonimo del leader \u00e8 MaNYaK (\"pazzo\"). RedHack \u00e8 il primo gruppo hacker ad essere accusato di essere un'organizzazione terroristica ed \u00e8 attualmente uno dei gruppi di hacker pi\u00f9 ricercati al mondo."}
{"id": "6116839", "revid": "287204", "url": "https://it.wikipedia.org/wiki?curid=6116839", "title": "Tahrir", "text": ""}
{"id": "6116849", "revid": "1305772", "url": "https://it.wikipedia.org/wiki?curid=6116849", "title": "Doctors", "text": "Doctors (in italiano \"Dottori\") pu\u00f2 riferirsi a:"}
{"id": "6116851", "revid": "287204", "url": "https://it.wikipedia.org/wiki?curid=6116851", "title": "Qada'", "text": ""}
{"id": "6116852", "revid": "287204", "url": "https://it.wikipedia.org/wiki?curid=6116852", "title": "Carl Clemens Bucker", "text": ""}
{"id": "6116855", "revid": "729019", "url": "https://it.wikipedia.org/wiki?curid=6116855", "title": "Olaf Rye", "text": "Ha servito come maggior generale e ha giocato un ruolo decisivo nel rompere l'assedio dello Schleswig-Holstein durante la battaglia di Fredericia del 1849, in cui mor\u00ec. Per il suo valore \u00e8 considerato un eroe di guerra danese ed \u00e8 sepolto al cimitero militare di Garnisons a Copenaghen.\nSuo fratello Johan Henrik Rye fu un funzionario e politico in Norvegia.\nOlaf Rye \u00e8 considerato anche il primo saltatore della storia del salto con gli sci: nel 1809, infatti, salt\u00f2 la distanza di 9,5 metri di fronte a un pubblico di altri soldati a fianco della chiesa di Eidsberg, in Norvegia. Tale impresa \u00e8 registrata come il primo record ufficiale di salto con gli sci della storia.\nBiografia.\nFiglio di Mathias ed Elisabeth Johanne Lind, dopo l'addestramento militare ricevuto in Norvegia, partecip\u00f2 alla guerra contro gli inglesi. Dopo la cessione della Norvegia nel 1814, Rye viaggi\u00f2 con Friderich Adolph Schleppegrell e Hans Helgesen in Danimarca, dove furono invitati a trovare impiego nell'esercito prussiano: essi proseguirono fino a Liegi, dove arrivarono il 30 aprile 1815 e furono arruolati nell'esercito prussiano. Dopo alcuni mesi di partecipazione all'occupazione della Francia, i tre compagni passarono ai corpi ausiliari danesi (\"Auxili\u00e6rkorps\"), che parteciparono anch'essi all'occupazione francese. Dopo alcune vicissitudine, l'esperienza francese di Rye si concluse nella fortezza di confine di Rendsburg, dove trascorse diversi anni fino a quando nel 1842 divenne tenente colonnello, trasferendosi a Copenaghen.\nDurante il soggiorno a Rendsburg, si spos\u00f2 due volte ma entrambe le mogli morirono durante il parto: nel 1823 si spos\u00f2 con Caroline Krabbe (figlia del capitano Niels Frederik Krabbe e Vilhelmine Frederica Wesenberg) e nel 1832 con la cognata Jacobine Dorothea Amalia Krabbe. Anche le figlie morirono di malattia. A Copenaghen si spos\u00f2 per la terza volta nel 1840 con Elisa Henriette (Henrikke) Schultz, figlia del mercante e capitano Peter Heinrich Schultz, ed ebbe un figlio, che questa volta gli sopravvisse.\nLa rivolta nei ducati del 1848 lo mise in una situazione difficile, poich\u00e9 suo fratello e alcuni amici erano tra i ribelli. Ad ogni modo, egli non esit\u00f2 a condurre abilmente il proprio battaglione nella battaglia di Bov, durante la prima guerra dello Schleswig. Divenne colonnello e, alla ripresa delle ostilit\u00e0 nel 1849, divenne un importante generale, a cui fu dato il compito di ritirare l'esercito danese attraverso lo Jutland, compito eseguito con grande abilit\u00e0. Egli riusc\u00ec a fronteggiare i tedeschi nello Jutland settentrionale, cos\u00ec da isolare l'esercito dello Schleswig-Holstein al di fuori della Fredericia. Rye condusse la fanteria a Helgen\u00e6s, da cui part\u00ec e navig\u00f2 fino a Fionia e da l\u00ec a Fredericia.\nRye prese parte al successivo scontro di Fredericia con la 5\u00aa brigata, dove durante la dura battaglia di Treldeskansen fu ucciso dopo che il suo cavallo era stato colpito; non pot\u00e9 cos\u00ec vedere la sconfitta degli Schleswig-Holstein.\nIl corpo di Rye fu tumolato nel cimitero di Garnisons a Copenaghen il 15 settembre 1849, dove nel 1852 gli fu dedicato una scultura di bronzo di Herman Wilhelm Bissen. In Danimarca e Norvegia esistono diverse strade e piazze dedicate a Olaf Rye."}
{"id": "6116856", "revid": "767487", "url": "https://it.wikipedia.org/wiki?curid=6116856", "title": "Franz Kafka's It's a Wonderful Life", "text": "Franz Kafka's It's a Wonderful Life \u00e8 un cortometraggio del 1993 scritto e diretto da Peter Capaldi. Il film mescola \"La metamorfosi\" di Franz Kafka con \"La vita \u00e8 meravigliosa (It's a wonderful life)\" di Frank Capra. Vince il premio BAFTA per il miglior cortometraggio nell'edizione del 1994 mentre l'anno seguente vince il premio Oscar nella medesima categoria."}
{"id": "6116857", "revid": "287204", "url": "https://it.wikipedia.org/wiki?curid=6116857", "title": "Il trionfo dei nani", "text": "Il trionfo dei nani \u00e8 l'ottavo romanzo fantasy di Markus Heitz ed il quinto ed ultimo del ciclo \"La Saga della Terra Nascosta\", scritto nel 2015 e tradotto in Italia nel 2016."}
{"id": "6116858", "revid": "1573940", "url": "https://it.wikipedia.org/wiki?curid=6116858", "title": "Diogena", "text": "Diogena \u00e8 un genere di insetti ortotteri della famiglia Tettigoniidae (sottofamiglia Phaneropterinae).\nTassonomia.\nComprende le seguenti specie:\nDistribuzione e habitat.\nDelle tre specie appartenenti al genere \"Diogena fausta\" \u00e8 diffusa in Nord Africa, in parte dell'Africa subsahariana e nella penisola arabica, \"Diogena denticulata\" \u00e8 presente in Africa Orientale, mentre \"Diogena lanka\" \u00e8 endemica di Sri Lanka."}
{"id": "6116863", "revid": "729019", "url": "https://it.wikipedia.org/wiki?curid=6116863", "title": "Santebal", "text": "La Santebal (in khmer: \u179f\u1793\u17d2\u178f\u17b7\u1794\u17b6\u179b), \u00e8 un termine derivante dalla Lingua khmer che significa \"custodi della pace\", ed era il termine con cui era indicata la Polizia segreta del regime della Kampuchea Democratica.\nla Santebal era incaricata della sicurezza interna e del controllo dei campi di prigionia in Cambogia come Tuol Sleng (S-21) dove migliaia di persone furono imprigionate, torturate e uccise. Faceva parte della struttura organizzativa dei Khmer rossi gi\u00e0 da molto tempo prima della presa di potere dei Khmer rossi in Cambogia avvenuta il 17 aprile 1975. Il termine \"Santebal\" era un amalgama delle due parole: \"Santisuk\" che significa \"Sicurezza\" e \"Norkorbal\" che significa \"Polizia\".\nStoria.\nGi\u00e0 nel 1971, i Khmer rossi avevano stabilito una zona speciale fuori Phnom Penh sotto la direzione di Vorn Vet e Son Sen. Son Sen, che in seguito sarebbe divenuto ministro della difesa della Kampuchea Democratica, aveva anche il comando della Santebal, \u00e8 in questa sua capacit\u00e0 aveva incaricato Kang Kek Iew conosciuto come \"Compagno Deuch\" di guidare il suo apparato di sicurezza. La maggior parte dei vice della Santebal, come Mam Nay conosciuto come \"Compagno Chan\" e il Compagno Pon, provenivano dalla Provincia di Kampong Thom, la stessa provincia dove era nato \"Deuch\".\nQuando i Khmer rossi presero il potere nel 1975, Deuch spost\u00f2 il suo quartier generale a Phnom Penh dove rispondeva direttamente a Son Sen. A quel tempo, una piccola cappella nella capitale veniva usata per incarcerare i prigionieri del regime, che in totale erano meno di 200. Nel maggio 1976, Deuch spost\u00f2 nuovamente il suo quartier generale in quella che sarebbe stata la sua localit\u00e0 definitiva, una ex scuola conosciuta come Tuol Sleng, che aveva la capacit\u00e0 di contenere pi\u00f9 di 1500 prigionieri. Fu a Tuol Sleng che si verificarono la maggior parte delle purghe contro i quadri dei Khmer rossi e dove migliaia di prigionieri vennero torturati e uccisi. Tra il 1976 e il 1978, 20.000 cambogiani furono imprigionati a Tuol Sleng. Di questo numero solo sette adulti sono conosciuti per essere sopravvissuti. Ci\u00f2 nonostante, Tuol Sleng era solo uno dei pi\u00f9 dei 150 siti di esecuzione nel paese."}
{"id": "6116865", "revid": "767487", "url": "https://it.wikipedia.org/wiki?curid=6116865", "title": "John Breaux", "text": "Biografia.\nDopo gli studi in legge alla University of Louisiana at Lafayette e all'Universit\u00e0 della Louisiana, Breaux esercit\u00f2 la professione di avvocato e fu collaboratore dell'allora deputato Edwin Edwards.\nQuando Edwards lasci\u00f2 il seggio alla Camera dei Rappresentanti dopo essere stato eletto governatore della Louisiana, Breaux prese parte alle elezioni speciali indette per determinare il suo successore e riusc\u00ec a vincerle.\nNegli anni successivi gli furono conferiti altri sette mandati dagli elettori, fin quando nel 1986 annunci\u00f2 la propria volont\u00e0 di non concorrere alla rielezione per la Camera per potersi invece candidare al Senato. In questa occasione, Breaux affront\u00f2 al ballottaggio il deputato repubblicano Henson Moore e lo sconfisse, riuscendo a farsi eleggere senatore. Venne riconfermato per altri due mandati nel 1992 e nel 1998; nel 2004 annunci\u00f2 il proprio ritiro e lasci\u00f2 il Congresso dopo oltre trentadue anni.\nDurante la sua permanenza al Congresso, Breaux era ritenuto un democratico estremamente centrista."}
{"id": "6116866", "revid": "287204", "url": "https://it.wikipedia.org/wiki?curid=6116866", "title": "'Umra", "text": ""}
{"id": "6116872", "revid": "1305772", "url": "https://it.wikipedia.org/wiki?curid=6116872", "title": "T\u014dken ranbu", "text": " \u00e8 un videogioco per browser di carte collezionabili free-to-play sviluppato da Nitroplus e pubblicato il 14 gennaio 2015 da DMM Games. Un adattamento anime, prodotto da Doga Kobo e sottotitolato \"Hanamaru\", ha iniziato la trasmissione televisiva in Giappone il 2 ottobre 2016, mentre un altro anime, sempre ispirato al gioco e prodotto da Ufotable col titolo \"Katsugeki/Touken ranbu\", \u00e8 andato in onda dal 1\u00ba luglio al 23 settembre 2017.\nModalit\u00e0 di gioco.\nIl giocatore assume il ruolo di un che viaggia nel tempo per affrontare le forze del male nel passato, materializzando spade leggendarie sotto forma di giovani attraenti. Il sistema di combattimento \u00e8 ampiamente automatizzato, e i progressi nel gioco dipendono dalla gestione delle risorse e dal grind.\nAnime.\nIl gioco ha ricevuto due adattamenti anime. Il primo, sottotitolato , \u00e8 stato prodotto da Doga Kobo per la regia di Takashi Naoya ed \u00e8 andato in onda dal 2 ottobre al 18 dicembre 2016. In alcuni paesi europei gli episodi sono stati trasmessi in streaming in simulcast, anche coi sottotitoli in lingua italiana, da Daisuki, mentre in altre parti del mondo i diritti sono stati acquistati da Crunchyroll. Una seconda stagione avr\u00e0 inizio a gennaio 2018.\nIl secondo adattamento anime, intitolato e diretto da Toshiyuki Shirai presso lo studio Ufotable, \u00e8 stato trasmesso tra il 1\u00ba luglio e il 23 settembre 2017. Le sigle di apertura e chiusura sono state interpretate rispettivamente da S\u014dma Sait\u014d e Kalafina. In Italia gli episodi sono stati trasmessi in streaming in simulcast da Dynit su VVVVID, mentre in America del Nord i diritti sono stati acquistati da Aniplex of America per le piattaforme Hulu, Anime Strike e Crunchyroll, quest'ultima delle quali ha reso disponibili gli episodi digitalmente anche in altre parti del mondo.\nAccoglienza.\nIl gioco \u00e8 stato accolto positivamente in Giappone, e al giugno 2015 ha superato il milione di utenti registrati. Secondo la critica, la sua pubblicazione ha accelerato la moda culturale giapponese delle \u2013 donne interessate alle spade storiche giapponesi con le quali si mettono in posa. Tale moda ebbe inizio anni prima grazie ai videogiochi della serie \"Sengoku Basara\", che resero le fan delle katana una parte distinta della sottocultura giapponese delle appassionate di storia. La popolarit\u00e0 di \"T\u014dken ranbu\" \u00e8 stata tale che una rivista di curiosit\u00e0 per donne giapponesi ha pubblicato un articolo sugli esercizi quotidiani da fare in base alle tecniche di combattimento del gioco, e la mostra di \"figure\" del Wonder Festival di Tokyo del 2015 \u00e8 stata completamente dominata dagli spadaccini della serie."}
{"id": "6116882", "revid": "124123", "url": "https://it.wikipedia.org/wiki?curid=6116882", "title": "Camillo Palmerini", "text": "Biografia.\nNato a Roma nel 1893 appassionato sin da piccolo dell'arte del disegno viene inscritto dalla famiglia all'Accademia di Belle Arti di via Ripetta, dove si diploma nel 1915 in disegno e progetto architettonico. Nel 1918 inizia la sua collaborazione con l'Istituto Case Popolari di Roma dove rimase per circa quarant'anni collaborando con architetti e ingegneri tra cui Innocenzo Sabbatini, Plinio Marconi, Carlo Polidori e Alberto Calza Bini.\nUno dei primi lavori la progettazione di alcuni edifici lungo il viale dei Romagnoli ad Ostia, per intervenire alla Garbatella con palazzine in piazza Brin, e a Monte Sacro.\nNegli anni '20 progetta edifici in via La Spezia (Complesso Appio II), in via Appia Nuova e in piazza Tuscolo. Del 1927 \u00e8 il blocco di edifici tra piazza dell'Alberone n. 15 e via Appia Nuova n. 359.\nNel secondo dopoguerra lavora all'allestimento di scenografie per il Teatro Valle.\nMuore a Roma nel 1967."}
{"id": "6116903", "revid": "298229", "url": "https://it.wikipedia.org/wiki?curid=6116903", "title": "Daniel McLowry", "text": ""}
{"id": "6116920", "revid": "110157", "url": "https://it.wikipedia.org/wiki?curid=6116920", "title": "Global Spirit Tour", "text": "Il Global Spirit Tour \u00e8 stato un tour mondiale del gruppo musicale inglese dei Depeche Mode, a supporto del loro quattordicesimo album in studio, \"Spirit\".\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "6116923", "revid": "729019", "url": "https://it.wikipedia.org/wiki?curid=6116923", "title": "O Navio Negreiro", "text": "O Navio Negreiro (in italiano \"La nave negriera\") \u00e8 un'importante poesia di Ant\u00f4nio de Castro Alves, che scrisse nel 1868, cio\u00e8 tre anni prima di morire. Egli la rivolse ai portoghesi che catturavano e maltrattavano gli africani per poi venderli come manodopera in Brasile, esprimendo il suo disaccordo.\nLui non vide la liberazione degli Africani perch\u00e9 mor\u00ec nel 1871 a 24 anni. Gli Africani vennero liberati nel 1888 grazie ad una legge emanata dalla principessa Isabella, figlia di Don Pedro II. Oggi Ant\u00f4nio De Castro Alves vienie ricordato dagli Africani come un eroe e sono molto devoti a lui."}
{"id": "6116925", "revid": "30445", "url": "https://it.wikipedia.org/wiki?curid=6116925", "title": "Maria Mandel", "text": ""}
{"id": "6116927", "revid": "1573940", "url": "https://it.wikipedia.org/wiki?curid=6116927", "title": "Chitra chitra", "text": "La chitra asiatica (Chitra chitra ) \u00e8 una rarissima specie di tartaruga della famiglia dei Trionichidi.\nTassonomia.\nNe vengono riconosciute due sottospecie:\nDescrizione.\n\u00c8 una specie inconfondibile, date le sue impressionanti dimensioni (il carapace pu\u00f2 raggiungere i 1000 mm di lunghezza) e la bella ed elegante colorazione. Il carapace \u00e8 rotondeggiante o leggermente ovoidale, di colore giallo-marrone chiaro attraversato da numerose strisce nere ondulate. La stessa livrea \u00e8 presente anche sul capo, piccolo e allungato, e sul collo. Il piastrone \u00e8 color crema o bianco-rosato.\nDistribuzione e habitat.\nLa specie \u00e8 segnalata per l'estremo sud-est asiatico, nella Thailandia meridionale, nella Malesia occidentale (peninsulare) e nelle isole di Giava e Sumatra. L'habitat \u00e8 rappresentato dai bacini di grandi fiumi, caratterizzati da acque limpide e fondali sabbiosi.\nBiologia.\n\"C. chitra\" \u00e8 una specie prettamente acquatica e solo le femmine si avventurano sulla terraferma per scavare il nido. Le uova, da 60 a 177, vengono deposte prima della stagione monsonica delle piogge, in un nido scavato nella sabbia e profondo 500-750 mm. La dieta \u00e8 carnivora e comprende molluschi, artropodi e pesci che vengono catturati con un movimento fulmineo del collo.\nConservazione.\n\u00c8 fortemente minacciata dalle catture per essere esportata per fini culinari e terraristica verso i mercati asiatici. In Indonesia subisce particolarmente gli effetti della deforestazione e della conversione dei suoli in terreni agricoli, mentre in Thailandia l'impatto principale deriva dall'inquinamento e dall'alterazione degli ecosistemi fluviali. Per tutto ci\u00f2, \"C. chitra\" \u00e8 una delle 25 specie di tartarughe pi\u00f9 minacciate al mondo."}
{"id": "6116932", "revid": "1886112", "url": "https://it.wikipedia.org/wiki?curid=6116932", "title": "Pablo Atchugarry", "text": "I suoi lavori sono inclusi in collezioni sia pubbliche che private.\nAtchugarry risiede a Lecco in Italia e a Manantiales in Uruguay. Segue attivamente la Fundaci\u00f3n Pablo Atchugarry e il parco internazionale di sculture monumentali.\nBiografia.\nNel 1979 presso Carrara crea la sua prima scultura intitolata \"La Lumi\u00e8re\" non dopo aver sperimentato diversi materiali.\nNel 1982 si trasferisce a Lecco e qui inizia a lavorare al suo primo progetto monumentale, in marmo di Carrara.\nNel 2002 per la sua carriera artistica gli \u00e8 assegnato a Carrara il premio \u201cMichelangelo\u201d.\nNel 2003 \u00e8 alla cinquantesima Esposizione Internazionale d\u2019Arte \u2013 la Biennale di Venezia con \"Sognando la Pace\".\nNel 2013 \u00e8 edito dalla Mondadori Electa il Catalogo Generale della scultura a cura dal professor Carlo Pirovano, all'interno del quale sono presenti tutte le sculture dell'artista del periodo 1971-2013.\nNel 2014 \u00e8 la volta della scultura \"Movimento nel Mondo\", sempre in marmo di Carrara, alta 8,35 metri; l'opera \u00e8 installata a Kallo-Beveren in Belgio.\nNel 2016 all'ingresso del comune di Bagno a Ripoli nei pressi di Firenze \u00e8 installata la statua monumentale \"Incontro\", in acciaio inossidabile, alta 8,70 metri e larga 2,40.\nDagli anni novanta, nel comune di Lamezia Terme in Calabria, all'ingresso dello stadio comunale Guido d'Ippolito, \u00e8 posizionata una bellissima scultura marmorea scanalata dell'artista uruguayano raffigurante un calciatore con pallone."}
{"id": "6116937", "revid": "8660", "url": "https://it.wikipedia.org/wiki?curid=6116937", "title": "Hacettepe Red Deers", "text": "Gli Hacettepe Red Deers sono la squadra di football americano dell'Universit\u00e0 Hacettepe di Ankara, in Turchia; fondati nel 1991, hanno vinto 2 titoli nazionali e 12 titoli AFK."}
{"id": "6116955", "revid": "773636", "url": "https://it.wikipedia.org/wiki?curid=6116955", "title": "Fondazione Fiera Milano", "text": "La Fondazione Fiera Milano \u00e8 una fondazione, persona giuridica di diritto privato, nata nel 2000, che detiene la maggioranza assoluta del gruppo Fiera Milano, il principale operatore fieristico e congressuale italiano e uno dei maggiori a livello internazionale.\n\u00c8 una fondazione che svolge \u201cfunzioni di interesse generale senza fini di lucro, favorisce, promuove e incrementa, in Italia e all'estero, l'organizzazione di eventi e manifestazioni fieristiche\u201d.\nFondazione Fiera ha sede in Largo Domodossola 1 ed \u00e8 presieduta da Enrico Pazzali.\nStoria.\nIl Regio Decreto di Vittorio Emanuele III del primo luglio 1922 istituisce l'Ente Autonomo Fiera Internazionale di Milano.\nNel 1923 l\u2019Ente acquista dallo Stato il terreno della vecchia Piazza d\u2019Armi, sul quale inizia a costruire, gi\u00e0 nel 1923, il Palazzo dello Sport di piazza VI Febbraio e le due Palazzine degli Orafi di Porta Domodossola, attuali sedi degli uffici della Fondazione.\nDopo i bombardamenti della seconda guerra mondiale, la nuova Fiera Milano viene inaugurata il 12 settembre 1946. Negli anni, alla Fiera Campionaria si affiancano le mostre specializzate, che aumenteranno fino sancire la definitiva chiusura della Fiera d'Aprile (nome con il quale si \u00e8 indicato il parco espositivo dal 1986) nel 1990.\nNel 1997 vengono aperti i tre nuovi padiglioni del Portello, che portano la superficie espositiva di Fiera Milano a 348\u00a0000\u00a0m\u00b2. \u00c8 l'attuazione della prima parte dell\u2019Accordo di programma del 1994 sottoscritto fra gli enti locali e l\u2019Ente Fiera che ha aperto le porte al grande progetto della realizzazione di una nuova fiera, contigua ma esterna alla citt\u00e0, e alla riqualificazione di gran parte del quartiere storico.\nNel 1998 le funzioni amministrative in materia di fiere vengono trasferite dallo Stato alle Regioni. Il 30 luglio 1999 la giunta regionale lombarda nomina un collegio commissariale straordinario per l'Ente Autonomo Fiera Internazionale di Milano.\nNel 2000 l'Ente Autonomo Fiera Internazionale diventa Fondazione.\nIl 31 marzo 2005 viene inaugurato il nuovo quartiere di Fieramilano.\nCon l\u2019avvio di fieramilano, Fondazione Fiera ha ridotto la storica presenza della fiera in citt\u00e0, cedendo a CityLife due terzi del quartiere fieristico milanese \u2013 pari a 255\u00a0000 metri quadrati \u2013 con un concorso internazionale che ha portato alla realizzazione di un ampio intervento di riqualificazione urbana.\nNel marzo 2020, in occasione della pandemia di Covid-19 e della relativa carenza di posti letto nei reparti di rianimazione negli ospedali della Lombardia, Fondazione Fiera Milano ha messo a disposizione i padiglioni 1 e 2 del Portello a Fieramilanocity, per un totale di 25.000 i metri quadri di superficie, per affrontare l'emergenza. Nei padiglioni verranno allestiti dei moduli ospedalieri appositamente attrezzati e capaci di ospitare circa 400 posti letto in totale per malati acuti, e tutti i servizi necessari per il personale medico-ospedaliero.\nAttivit\u00e0.\nIl patrimonio immobiliare di Fondazione Fiera Milano \u00e8 rappresentato dall\u2019infrastruttura fieristica e congressuale: fieramilano, fieramilanocity e MiCo \u2013 Milano Congressi.\nFieramilano \u00e8 il quartiere che ospita gran parte delle manifestazioni espositive e quelle di maggiori dimensioni. Progettato dall\u2019architetto Massimiliano Fuksas, \u00e8 stato inaugurato nel 2005, in un'area al confine tra i comuni di Rho e Pero. Offre 345\u00a0000 metri quadrati espositivi coperti e 60\u00a0000 all'aperto.\nFieramilanocity \u00e8 l\u2019area espositiva rimasta in citt\u00e0 dopo la cessione di gran parte dello storico sedime a CityLife, rappresentata dai padiglioni disegnati dall\u2019architetto Mario Bellini ed edificati alla fine degli anni novanta nell'area del Portello. Dei 26 padiglioni del quartiere storico milanese, ne restano operativi 4, che ospitano gli eventi a forte vocazione urbana.\nMiCo-Milano Congressi \u00e8 il progetto dell'architetto Mario Bellini realizzato nei padiglioni del quartiere fieristico storico. Avviato nel 2002, raddoppiato nel 2005 ed esteso nel 2011, pu\u00f2 accogliere fino a 18\u00a0000 persone in circa 70 sale conferenze.\nGovernance.\nTutti gli organi sociali di Fondazione Fiera Milano rimangono in carica tre esercizi. Il Presidente e i componenti degli organi collegiali non possono essere nominati per pi\u00f9 di due volte. Il Consiglio generale e il Comitato esecutivo sono presieduti da Enrico Pazzali. Il Collegio dei revisori \u00e8 presieduto da Raffaella Pagani.\nRisultati economici e finanziari.\nL\u2019esercizio chiuso al 31 dicembre 2018 ha registrato:\nArchivio.\nL\u2019archivio storico della Fondazione Fiera Milano \u00e8 costituito da tutto il patrimonio documentario prodotto dall'Ente Autonomo Fiera di Milano fin dal 1920, anno della prima Fiera Campionaria di Milano. Oltre ai documenti cartacei prodotti dalla presidenza, dalla segreteria generale, amministrazione, commerciale, personale, custodisce pi\u00f9 di 200.000 fotografie (positivi, negativi su lastra di vetro, negativi su pellicola, fotocolor), 2.000 cataloghi di fiere, 100 manifesti e 350 video (pellicole 16 e 35 mm, U-matic, VHS). Questo imponente materiale, diviso in sei sezioni (documenti cartacei (Estremi cronologici: 1916 - 2000), iconografia (Estremi cronologici: 1923 - 1990), filmati e registrazioni audio(Estremi cronologici: 1927 - 1990), oggettistica, museale, emeroteca), delinea oltre ottanta anni di cultura di impresa, dalla prima Fiera Campionaria di Milano fino a oggi."}
{"id": "6116974", "revid": "481666", "url": "https://it.wikipedia.org/wiki?curid=6116974", "title": "Oh my darling, Clementine", "text": ""}
{"id": "6116976", "revid": "446353", "url": "https://it.wikipedia.org/wiki?curid=6116976", "title": "Classe Norge", "text": "La classe Norge, indicata anche come classe Eidsvold, fu una classe di corazzate costiere composta da due unit\u00e0 entrate in servizio nel 1901 per conto della Marina militare norvegese.\nUn potenziamento della precedente classe Harald Haarfagre, le due unit\u00e0 della classe (\"Norge\" ed \"Eidsvold\") furono impiegate in compiti difensivi per far rispettare la neutralit\u00e0 norvegese durante la prima guerra mondiale, per poi essere perdute nel corso della medesima azione: il 9 aprile 1940 entrambe le unit\u00e0 furono attaccate nel fiordo di Narvik da cacciatorpediniere della Kriegsmarine nel corso delle fasi iniziali dell'invasione tedesca della Norvegia nella seconda guerra mondiale, finendo affondate nel giro di pochi minuti con gravissime perdite tra gli equipaggi.\nCaratteristiche.\nIl progetto delle Norge, le pi\u00f9 grandi navi da guerra mai entrate in servizio per la Marina norvegese nel primo XX secolo, si basava fondamentalmente su una rivisitazione di quello delle precedenti corazzate costiere classe Harald Haarfagre, con vari potenziamenti e modifiche: per la protezione fu impiegata la nuova corazzatura Krupp in luogo della pi\u00f9 obsoleta corazzatura Harvey, l'apparato propulsivo fu basato su caldaie a tubi d'acqua invece che a tubi di fumo, e il numero dei fumaioli fu aumentato a due. Entrambe le unit\u00e0 furono costruite per la Norvegia nei cantieri della ditta britannica Armstrong Whitworth di Elswick.\nLo scafo delle Norge era lungo fuori tutto 94,6 metri, largo 15,4 e con un pescaggio massimo di 5,38 metri; il dislocamento standard ammontava a 3.645 tonnellata, ma saliva a 4.166 tonnellate con la nave a pieno carico. L'apparato motore si basa su due motori a movimento alternativo alimentati da sei caldaie a tubi d'acqua della Yarrow, per una potenza di 4.500 hp; la velocit\u00e0 massima registrata era di 16,5 nodi, con l'autonomia che si aggirava sulle 6.000 miglia alla velocit\u00e0 di crociera di 10 nodi. L'equipaggio ammontava a 266 tra ufficiali e marinai.\nL'armamento principale delle Norge era rappresentato da due cannoni da 209/44 mm della Armstrong, ospitati in altrettanti torri singole collocate una a prua e una a poppa; l'armamento secondario verteva invece su sei cannoni da 149/46 mm (due in altrettanti impianti scudati a centro nave, gli altri quattro in casamatta nella sovrastruttura principale due a prua e due a poppa), otto cannoni da 76/40 mm (in altrettanti impianti scudati disseminati intorno alla sovrastruttura, quattro per lato) e 4 cannoni a tiro rapido da 47/46 mm della Hotchkiss, oltre a due tubi lanciasiluri da 450 mm integrati ai lati dello scafo. Nel 1939 entrambe le unit\u00e0 ricevettero anche una serie di pezzi antiaerei: due cannoni singoli da 76/28 mm Bofors M36, due mitragliere da 20 mm Oerlikon e due mitragliatrici da 12,7 mm.\nLa protezione era data da una cintura corazzata spessa 152 mm nel punto massimo ed estesa per il 60% della lunghezza dello scafo, e da un ponte blindato spesso tra i 51 e i 37 mm; le torri dell'artiglieria avevano una corazzatura spessa tra i 203 e i 127 mm, mentre la torre di comando era protetta da una blindatura spessa 152 mm."}
{"id": "6116980", "revid": "8660", "url": "https://it.wikipedia.org/wiki?curid=6116980", "title": "Salt Falcons", "text": "I Salt Falcons sono stati una squadra di football americano di Salt, in Spagna; fondati nel 1989, hanno vinto 1 titolo RFL.\nNel 2015 hanno cominciato a giocare in collaborazione con i Vall d'Aro Senglars; nel 2018 la collaborazione ha portato alla fusione delle due societ\u00e0 nei Ducs Football."}
{"id": "6116981", "revid": "287204", "url": "https://it.wikipedia.org/wiki?curid=6116981", "title": "Mihna", "text": ""}
{"id": "6116983", "revid": "83531", "url": "https://it.wikipedia.org/wiki?curid=6116983", "title": "Classica di San Sebasti\u00e1n 1982", "text": "La Classica di San Sebasti\u00e1n 1982, seconda edizione della corsa, si svolse il 12 agosto 1982, per un percorso totale di 229\u00a0km. La vittoria fu appannaggio dello spagnolo Marino Lejarreta, che complet\u00f2 il percorso in 5h54'48\", precedendo i connazionali Jes\u00fas Rodr\u00edguez Magro e Pedro Delgado. \nI corridori che partirono da San Sebasti\u00e1n furono 99, mentre coloro che tagliarono il medesimo traguardo furono 81. "}
{"id": "6116986", "revid": "287204", "url": "https://it.wikipedia.org/wiki?curid=6116986", "title": "Al-Ma'mun", "text": ""}
{"id": "6116990", "revid": "287204", "url": "https://it.wikipedia.org/wiki?curid=6116990", "title": "Liwa'", "text": ""}
{"id": "6116991", "revid": "767487", "url": "https://it.wikipedia.org/wiki?curid=6116991", "title": "Distretto di Liwan", "text": "Il distretto di Liwan \u00e8 uno dei dieci distretti di Guangzhou. Il distretto \u00e8 diviso in due parti dal fiume delle Perle: il Xiguan a nord e il Fangcun a sud.\nIl distretto di Liwan prende il nome da \"Lizhiwan\", che deriva dal poema di \"una baia di acqua verde e lychees rossi lungo entrambe le rive\". Copre un'area di 16,2 chilometri quadrati (6,3 miglia quadrate) e ha una popolazione permanente di circa 540.000 abitanti e una popolazione non nativa permanente di oltre 200.000. Il distretto di Liwan \u00e8 posizionato nella fiorente parte occidentale di Guangzhou, sulla riva nord-orientale del fiume Pearl."}
{"id": "6116994", "revid": "121629745", "url": "https://it.wikipedia.org/wiki?curid=6116994", "title": "Luigi Conti (atleta)", "text": "Nel 1960 prese parte ai Giochi olimpici di Roma classificandosi dodicesimo nei 5000 metri piani. L'anno successivo fu trionfatore alla quinta edizione del cross del Campaccio.\nTra il 1959 e il 1965 fu diverse volte campione italiano: tre nei 5000 metri piani, due nei 10\u00a0000 metri piani e due nella corsa campestre. Nel 1966 partecip\u00f2 alla maratona dei Giochi europei indoor, prima edizione della manifestazione che precedette i campionati europei di atletica leggera indoor, ma si ritir\u00f2 prima di concludere la corsa."}
{"id": "6116995", "revid": "287204", "url": "https://it.wikipedia.org/wiki?curid=6116995", "title": "Nawruz", "text": ""}
{"id": "6116996", "revid": "52076", "url": "https://it.wikipedia.org/wiki?curid=6116996", "title": "Liwan", "text": ""}
{"id": "6116998", "revid": "767487", "url": "https://it.wikipedia.org/wiki?curid=6116998", "title": "Verax", "text": "Verax \u00e8 un cortometraggio del 2013 riguardante le divulgazioni fornite dall'informatico statunitense Edward Snowden. Della durata di 5:23 minuti, \u00e8 stato prodotto da registi amatoriali ad Hong Kong e pubblicato su YouTube nel giugno 2013. Il titolo del film deriva dal nome in codice che Snowden aveva attribuito a se stesso e che in latino significa \"narratore di verit\u00e0\". \u00c8 stato prodotto dal gruppo J.Shot Video e, secondo i produttori, questo \u00e8 stato il primo film mai prodotto su Snowden.\nTrama.\nIl film \u00e8 suddiviso in quattro parti. La prima ritrae alcuni dipendenti della CIA intenti a discutere del caso Snowden. La seconda rappresenta un giornalista che scambia messaggi con Snowden. La terza vede gli agenti di polizia di Hong Kong e i dipendenti del Ministero della Sicurezza di Stato che discutono per trovare Edward Snowden. La quarta ritrae i personaggi in attesa di Snowden e la sua successiva rivelazione ai media. La fine del film include estratti di un'intervista di Snowden rilasciata al The Guardian, mentre le didascalie finali affermano che Snowden part\u00ec Hong Kong il 23 giugno. Nel film appaiono l'hotel Mira, dove Snowden soggiorn\u00f2, e un cubo di Rubik, un elemento che, secondo l'Agence France-Presse, \"Snowden utilizz\u00f2 spesso per identificarsi con un giornalista del Guardian\". Marcus Tsui, uno dei registi del progetto, ha descritto il film come un' \"istantanea temporale\".\nAndreas Wiseman, giornalista di Screen Daily, ha scritto che la trama utilizza \"un elevato livello di licenza creativa\".\nIdeazione e motivazioni.\nIl film \u00e8 stato creato da espatriati provenienti da Australia, Canada, Irlanda e Stati Uniti. I produttori sono stati Jeff Floro, Edwin Lee, Shawn Tse e Marcus Tsui. Lee, un cittadino irlandese, \u00e8 l'unico regista professionista coinvolto, responsabile della redazione e direttore della fotografia. Lee aveva lavorato come giornalista in televisione e aveva collaborato con il South China Morning Post e ATV Home. L'11 luglio 2013, due giorni dopo la rivelazione dell'identit\u00e0 di Snowden, Edwin Lee inform\u00f2 i suoi amici sulla possibilit\u00e0 di fare un film. Lee e Tsui ne crearono la sceneggiatura un giorno prima delle riprese, pertanto gli attori non ebbero tempo per provare i loro ruoli.\nSecondo i produttori, il film era destinato ad essere un omaggio ad Hong Kong. Lee ha dichiarato: \"Siamo rimasti molto incuriositi sul perch\u00e9 Snowden sia venuto a Hong Kong. Tutti noi amiamo Hong Kong a morte; tutti noi chiamiamo Hong Kong casa\" I registi, sulla pagina YouTube del gruppo, dichiararono: \"Mentre quasi tutti i media volevano mettere le mani su di lui, noi abbiamo deciso di produrre un breve video di fantascienza per descrivere la sua esperienza a Hong Kong e come avrebbe influenzato certi aspetti. Ad esempio, il contingente della CIA con sede a Hong Kong che avrebbe dovuto trovare Snowden. La polizia di Hong Kong che sarebbe stata bloccata tra gli Stati Uniti e la Cina ed i giornalisti che volevano ottenere lo scoop\" Secondo Tse, originario di Toronto e laureato alla York University che ha lavorato come insegnante ad Hong Kong, il gruppo ha cercato di dare alla citt\u00e0 la ribalta che si merita, oltre ad aver affermato che era stata inizialmente considerata l'idea di una commedia vera e propria, una parodia o un thriller nello stile di Jason Bourne; in ultima analisi, si \u00e8 optato per una rappresentazione che potesse spiegare sinteticamente gli eventi. Successivamente, Lee ha affermato di essersi ispirato ai film di Bourne e Michael Mann.\nPer quanto riguarda la presenza di Snowden, i realizzatori hanno affermato che nonostante quest'ultimo sia un personaggio centrale, non \u00e8 il pi\u00f9 importante, poich\u00e9 il tema principale dell'opera \u00e8 il vortice di eventi che lo circondano. Ci\u00f2 avviene perch\u00e9 i produttori sapevano troppo poco di Snowden se stesso per potergli attribuire un ruolo pi\u00f9 importante nella storia, infatti Lee ha affermato che il film si concentra pi\u00f9 sulle \"vignette\" che sul personaggio e che Snowden funge solo da catalizzatore per gli eventi che interessano gli altri personaggi.\nI quattro registi hanno dichiarato di non avere motivazioni politiche, tanto che Shawn Tse afferm\u00f2 che \"Sapevamo fin dal get-go che questo film sarebbe stato il pi\u00f9 neutrale possibile e sviluppato in modo tale da cercare di non violare quello che abbiamo pensato Snowden stesse cercando di fare, perch\u00e9 in realt\u00e0 non avevamo davvero idea\". Cassandra Chan, che ha collaborato come produttore associato, ha dichiarato che \"il governo degli Stati Uniti ha abusato internet, quindi la nostra risposta \u00e8 quella di utilizzare la potenza di Internet per auspicabili buone ragioni\".\nDean Napolitano, giornalista del The Wall Street Journal, ha scritto che il film \"fa osservazioni sottili sul rapporto a volte teso di Hong Kong con la Cina continentale e sulla politica \"Una Cina due sistemi\", sottolineata in una scena in cui un funzionario della sicurezza del governo centrale cinese grida ordini agli agenti di polizia hongkonghesi\". Durante la scena di cui sopra, il funzionario dalla terraferma parla mandarino, mentre i funzionari di Hong Kong parlano cantonese. Lee ha dichiarato che la scena era \"veicolo per rappresentare il rapporto (di Hong Kong) con la Cina\" e, come parafrasato da Alexis Lai della CNN, \"l'oscurit\u00e0 del ruolo di Pechino nella vicenda Snowden\". Per quanto riguarda la scena, Lee ha dichiarato: \"Affermare che la Cina non stesse tirando la corda sarebbe ingenuo... Anche se questo ci d\u00e0 autonomia, \u00e8 sempre Pechino che chiama i colpi\". Ufficialmente i funzionari del governo continentale hanno affermato che in alcun modo hanno influenzato le decisioni delle autorit\u00e0 di Hong Kong.\nDal 1\u00ba luglio 2013, Edwin Lee ha affermato che, a causa dell'abbandono di Hong Kong da parte di Snowden, non ci sono piani per la scrittura di un seguito. Dal 29 luglio 2013, i realizzatori avevano in programma di mostrare il loro film al festival del cinema, considerando anche l'idea di produrre un sequel, smentendo le precedenti affermazioni.\nRiprese e costi.\nIl film \u00e8 stato girato in circa tre giorni. Al momento delle riprese, Snowden era nascosto all'interno di Hong Kong, mentre entro la fine della produzione era fuggito in Russia. Agence France-Presse ha dichiarato che il film \"\u00e8 rimasta fedele alle posizioni effettive di Hong Kong, dove Snowden come riferito \u00e8 stato visto\". Alcune scene sono state girate all'Hotel Mira. Diversi interni di uffici sono stati utilizzati per altre scene, mentre una societ\u00e0 di lingerie ha inoltre permesso che i registi usassero i loro spazi.\nEdwin Lee ha affermato che lo stile delle riprese ha provocato \"un sacco di adrenalina...era tutto molto in stile guerriglia cinematografica\" e ha descritto lo stile come un docu-drama. Napolitano ha detto che \"in un certo senso assomiglia a un moderno dramma criminale di Hong Kong, con il suo dialogo tecnico nelle sale conferenze sterili, fotografia time-lapse e accenni del famoso skyline della citt\u00e0\". Jonathan DeHart, giornalista di The Diplomat, ha dichiarato che l'uso del time-lapse, i panorami di Hong Kong, e lo stile della \"telecamera traballante\" ricordano le caratteristiche dei film di spionaggio. Il film ha utilizzato solo fotografie originali, ad eccezione di due scatti acquisiti da Pond5.\nIl 28 giugno 2013 i realizzatori non avevano ancora determinato il costo totale del film. La loro stima era di circa 5.000 HKD (circa 641 $). Il 1\u00ba giugno 2013 Patrick Frater di Variety ha dichiarato che il costo totale \u00e8 stato di 4200 HKD (550 $). Adam Withnall del Belfast Telegraph ha affermato che il bilancio \u00e8 stato di 645 $ o circa 420 \u00a3\n, dove un soggiorno di una notte al Mira Hotel rappresentava l'elemento pi\u00f9 costoso e occupava da solo circa un terzo del budget. I realizzatori hanno dichiarato che non hanno prodotto il film per ottenere un ritorno sul loro investimento, mentre Jeff Floro, che lavora nella finanza, ha detto di aver addirittura perso dei soldi investendo sul film.\nDean Napolitano ha scritto che \"Il film non \u00e8 solo un bel \"Saturday Night Live\", ma non \u00e8 nemmeno un brillante thriller dato il suo cast di non-attori e micro budget\". La Voce della Russia ha dichiarato che il \"lavoro della macchina fotografica traballante\" e l'utilizzo degli attori locali \"ricordano le serie di spionaggio di Jason Bourne\". Patrick Frater di Variety ha scritto che il film aveva \"valori di produzione forti, guidando musica e spettacoli di recitazione un po' pi\u00f9 amatoriali\". Alexis Lai della CNN ha detto che il film \"\u00e8 sorprendentemente sofisticato, con splendidi panorami time-lapse della citt\u00e0 e scatti che ricordano Hollywood\".\nCast.\nIl cast del film \u00e8 composto da amici dei quattro registi. Andrew Cromeek, un venticinquenne americano insegnante d'inglese di Chester, ha preso il ruolo di Snowden. In precedenza aveva recitato in un film commerciale e in uno studentesco. I realizzatori avevano anche esaminato eventuali loro amici che fossero lontanamente simili a Snowden. Cromeek, tuttavia, venne ritenuto il pi\u00f9 adatto, nonostante egli stesso non si sentisse affatto simile al protagonista.\nCroomek si lasci\u00f2 crescere la barba per diversi giorni prima di recarsi da un barbiere ad Hong Kong, al quale diede una fotografia di Snowden per ottenere un taglio di capelli simile. Secondo Tse, il parrucchiere avvert\u00ec Cromeek di stare attento affinch\u00e9 non fosse scambiato per Snowden, tanta era la somiglianza. L'insegnante quindi si color\u00f2 i capelli utilizzando della vernice spray color oro, indoss\u00f2 degli occhiali da vista, tagli\u00f2 la barba ed il giorno delle riprese si fece applicare finti nei sul collo tramite makeup.\nDistribuzione e critica.\nIl film \u00e8 uscito su YouTube marted\u00ec 25 giugno 2013. Diverse pubblicazioni hanno contattato il gruppo di produttori per le interviste, con il Wall Street Journal in prima fila e l'Agence France-Presse e il Los Angeles Times al seguito, facendo impennare di conseguenza l'interesse per il film. Al 28 giugno aveva ottenuto oltre 5.000 visualizzazioni ed il 30 giugno erano arrivate a oltre 8.500. Il 2 luglio il video ha ottenuto oltre 89.000 visualizzazioni. Entro il 16 luglio era arrivato a quota oltre 220.000 visite, mentre due settimane dopo ne aveva raggiunte quasi 250.000.\nLuke Buckmaster, della rivista politica online Crikey, ha dichiarato che \"il vantaggio pi\u00f9 grande di Verax \u00e8 la sua vetrina di efficacia narrativa, di ottenere punti chiave attraverso l'uso di un linguaggio e una disposizione delle immagini atte a sollecitare la logica (risposte non necessariamente emozionali) e di farlo senza bisogno di sottolinearlo eccessivamente\". Jin Jiabao della China Central Television ha dichiarato che gli eventi del film \"sono stati trattati con grande chiarezza\".\nStephanie Ip della Associated Press ha scritto che il film inizialmente ha guadagnato popolarit\u00e0, ma dal 29 luglio 2013 \"gli elogi hanno lasciato il posto alla critica, con molti spettatori che hanno rimproverato i quattro registi per il lavoro amatoriale e per il cattivo casting\". Lo stesso concetto \u00e8 stato ribadito da Adam Withnall sul The Belfast Telegraph, mentre il The Independent ha dichiarato che \"un pubblico internazionale pi\u00f9 ampio non \u00e8 stato cos\u00ec indulgente sulle sue stranezze meno-che-professionali\". Il cast del programma televisivo New Day ha dichiarato: \"Speriamo che [Andrew Cromeek] e il resto del cast siano migliori nei loro veri lavori\".\nPer quanto riguarda le critiche, Andrew Cromeek ha sostenuto che i registi non si aspettassero di ottenere una grande quantit\u00e0 di attenzione su YouTube e che i registi non erano professionisti. Cromeek ha dichiarato inoltre \"Penso che il modo in cui \u00e8 stato girato fosse piuttosto fresco. Siamo tutti attori non professionisti. Abbiamo fatto tutti una sola ripresa. \u00c8 stato un po' tipo \"azione, vai, OK, buona\". Quindi \u00e8 giusto cos\u00ec. \u00c8 del tutto OK se le persone sono del tipo \"\u00c8 il peggior modo di recitare del mondo\". \u00c8 assolutamente giusto per me\". Ip ha scritto che Verax \"\u00e8 un motivo di orgoglio per gli amici che lo hanno realizzato, anche quando riconoscono i suoi limiti\"."}
{"id": "6117000", "revid": "59976", "url": "https://it.wikipedia.org/wiki?curid=6117000", "title": "QZSS", "text": ""}
{"id": "6117001", "revid": "1573940", "url": "https://it.wikipedia.org/wiki?curid=6117001", "title": "Pelochelys cantorii", "text": "La tartaruga guscio molle gigante di Cantor (Pelochelys cantorii ) \u00e8 una rara specie di tartaruga della famiglia dei Trionichidi.\nDescrizione.\nIl carapace, negli adulti, \u00e8 rotondeggiante e fortemente appiattito, liscio sulla superficie e di grandi dimensioni (da 600 a 1000 mm di lunghezza), con una colorazione uniformemente marrone o verde olivastra, con i margini pi\u00f9 chiari in alcuni casi. Il piastrone presenta quattro grandi callosit\u00e0. Negli individui immaturi il carapace presenta ridotte escrescenze solo nella zona nucale e il colore \u00e8 bruno quasi uniforme, privo di variegature o con disegni pallidi non contrastati. Il muso \u00e8 corto e schiacciato, con la proboscide molto corta.\nDistribuzione e habitat.\nLa tartaruga dal guscio molle gigante asiatica ha un areale piuttosto esteso che comprende le aree planiziali indiane (Kerala, Orissa, Tamil Nadu, Bengala Occidentale), il Bangladesh, il Myanmar (= Birmania), la Thailandia, la Malaysia, la Cambogia, il Vietnam, il Laos, la Cina sud-orientale (province di Fujian, Guangdong, Guangxi, Hainan, Jiangsu, Jiangxi, Yunnan, Zhejiang), le isole indonesiane di Kalimantan e Sumatra e le Filippine (Luzon, Mindanao). \u00c8 una specie stenoalina che popola il basso corso di ecosistemi fluviali, laghi, acque di transizione e acque costiere. Proprio la capacit\u00e0 di nuotare in mare ha permesso a \"Pelochelys cantorii\" di colonizzare tutto il Sud-est asiatico.\nBiologia.\nLe uova, da 24 a 70, sono deposte tra giugno e settembre in un nido scavato nella sabbia, a non grande distanza dalla riva. La dieta, prevalentemente carnivora, include pesci e invertebrati acquatici.\nConservazione.\nLe popolazioni appaiono in declino in alcune regioni, in particolar modo nella penisola indocinese. Questa specie \u00e8 minacciata dalla cattura spropositata che coinvolge gli individui pi\u00f9 grandi e quindi pi\u00f9 importanti per la riproduzione, ma anche giovani e subadulti, che finiscono annegati nelle reti abbandonate disposte un po' dappertutto. Decisivo fattore di minaccia l'alterazione e la perdita dei suoi habitat principali."}
{"id": "6117028", "revid": "287204", "url": "https://it.wikipedia.org/wiki?curid=6117028", "title": "Hadith di Gabriele", "text": ""}
{"id": "6117033", "revid": "1428919", "url": "https://it.wikipedia.org/wiki?curid=6117033", "title": "Friedrich August Ukert", "text": " \nDal 1800 studi\u00f2 filologia presso L\u2019Universit\u00e0 di Halle, studente di Friedrich August Wolf, quindi continu\u00f2 gli studi presso l\u2019Universit\u00e0 di Jena ove ebbe come docenti Johann Heinrich Voss, Johann Jakob Griesbach e Christian Gottfried Sh\u00fctz. Dopo aver completato gli studi lavor\u00f2 come tutore a Weimar per due figli di Friedrich Schiller. Nel 1808 ritorn\u00f2 a Gotha dove trov\u00f2 impiego come bibliotecario presso la Biblioteca Ducale della stessa citt\u00e0 ottenendo successivamente il titolo di Bibliotecario Capo.. Pubblic\u00f2 numerosi lavori tra cui nel 1813 pubblic\u00f2 \"\u00dcber die Art der Griechen die Entfernungen zu bestimmen\" (Come i Greci calcolavano le distanze), nel 1815 \"Bemerkungen \u00fcber Homer's Geographie\" (La geografia di Omero), nel 1821 con Francis Beaufort \"Reise durch Klein-Asien, Armenien und Kurdistan\" (Viaggio in Asia Minore, Armenia e Kurdistan) mentre tra il 1816 e il 1846 i tre volumi \"Geographie der Griechen und R\u00f6mer von den fr\u00fchesten Zeiten bis auf Ptolem\u00e4us\", (La geografia dei Greci e dei Romani dagli inizi ai tempi di Tolomeo) e nel 1850 \"\u00dcber D\u00e4monen, Heroen und Genien\" (Demoni, Eroi, e Geni).\nA Friedrich August Ukert la UAI ha intitolato il cratere lunare Ukert."}
{"id": "6117037", "revid": "831312", "url": "https://it.wikipedia.org/wiki?curid=6117037", "title": "Lilian Calmejane", "text": "Carriera.\nDopo due anni nella formazione dilettantistica Vend\u00e9e U, passa professionista nel 2016, a 24 anni, con la Direct \u00c9nergie di Jean-Ren\u00e9 Bernaudeau. Nella sua prima stagione fra i \"grandi\" coglie a sorpresa la vittoria nella quarta tappa della Vuelta a Espa\u00f1a, con arrivo in salita a San Andr\u00e9s de Teixido, precedendo il colombiano Darwin Atapuma.\nNella primavera del 2017 ottiene ottimi risultati in brevi corse a tappe dell'Europe Tour: si impone infatti in una tappa e nella classifica finale sia all'\u00c9toile de Bess\u00e8ges, sia alla Settimana Internazionale di Coppi e Bartali; vince inoltre per distacco anche la quarta tappa del Circuit de la Sarthe conquistando anche la classifica generale.\nSelezionato dalla Direct \u00c9nergie per il Tour de France si mette subito in evidenza entrando, da contrattaccante insieme a Thomas De Gendt, nella fuga della terza tappa (con arrivo a Longwy): sulla C\u00f4te de Villers-la-Montagne si invola in un attacco solitario, che verr\u00e0 neutralizzato ai -10; ci\u00f2, a fine tappa, gli permette di salire sul palco delle premiazioni come pi\u00f9 combattivo di giornata. Successivamente, nell'ottava tappa, con arrivo a Station des Rousses, riesce ad entrare nell'azione decisica di giornata e sulla C\u00f4te de la Combe de Laisia-Les Molunes stacca tutti i compagni di fuga (l'ultimo ad arrendersi \u00e8 Robert Gesink), riuscendo a involarsi in solitaria al traguardo, pur colpito da crampi muscolari. Questo gli varr\u00e0, per la seconda volta il titolo di combattivo di giornata."}
{"id": "6117043", "revid": "287204", "url": "https://it.wikipedia.org/wiki?curid=6117043", "title": "Al-Muwatta'", "text": ""}
{"id": "6117045", "revid": "287204", "url": "https://it.wikipedia.org/wiki?curid=6117045", "title": "Calandri", "text": ""}
{"id": "6117046", "revid": "124025471", "url": "https://it.wikipedia.org/wiki?curid=6117046", "title": "Moreno Martini (ostacolista)", "text": "Biografia.\nNel 1958 prese parte ai campionati europei di Stoccolma, ma venne eliminato durante le semifinali. Nel 1959 batt\u00e9 per ben tre volte nel giro di quattro mesi il record italiano dei 400 metri ostacoli, abbassandolo fino a 51\"1 l'11 ottobre. Nel 1960 partecip\u00f2 ai Giochi olimpici di Roma, ma anche in questo caso non super\u00f2 le fasi semifinali.\n\u00c8 stato due volte campione italiano, nel 1955 e nel 1959."}
{"id": "6117049", "revid": "287204", "url": "https://it.wikipedia.org/wiki?curid=6117049", "title": "Moreno Martini", "text": ""}
{"id": "6117052", "revid": "638792", "url": "https://it.wikipedia.org/wiki?curid=6117052", "title": "Witenagemot", "text": ""}
{"id": "6117053", "revid": "1480390", "url": "https://it.wikipedia.org/wiki?curid=6117053", "title": "Palazzo Berri-Meregalli", "text": "Palazzo Berri-Meregalli \u00e8 un edificio storico di Milano situato in via Cappuccini n. 8.\nStoria.\nIl palazzo venne eretto tra il 1911 e il 1913 secondo il progetto dall'architetto piacentino Giulio Ulisse Arata. I lavori iniziarono parallelamente a quelli per gli altri due palazzi che la famiglia Berri-Mengalli aveva commissionato nella stessa zona, casa Berri-Meregali in via Mozart e la seconda casa Berri-Meregalli di via Barozzi.\nDescrizione.\nL'edificio occupa un lotto angolare nel centro di Milano, nei pressi del centrale corso Venezia.\nCon la sua facciata d'angolo l'edificio trasmette una possente idea di monumentalit\u00e0 accentuata da un esasperato eclettismo con elementi romanici riconoscibili nelle pietre, nei mattoni a vista, negli archi e nelle logge, che si alternano a linguaggi gotici e rinascimentali frammisti al nuovo gusto \"liberty\" in voga in quegli anni con putti scolpiti, affreschi e ferri battuti del celebre Alessandro Mazzucotelli. Nell'androne si possono ammirare mosaici e soffitti di Angiolo D'Andrea e di Adamo Rimoldi e la celebre scultura di Adolfo Wildt \"La Vittoria\" del 1919."}
{"id": "6117054", "revid": "869733", "url": "https://it.wikipedia.org/wiki?curid=6117054", "title": "Silenzio (singolo)", "text": "Silenzio \u00e8 un singolo del gruppo rap italiano Sottotono, pubblicato nel 1995 dall'etichetta Vox Pop e distribuito dalla Flying Records.\nDescrizione.\nIl brano \"Ciaomiaobau (Chronic Remix)\" verr\u00e0 incluso nella raccolta \"Nati per rappare vol. 2\", pubblicata nello stesso anno. Questa versione differisce dall'originale, oltre che per la base, anche per il testo, qui rappato esclusivamente da Tormento, in seguito all'abbandono di Nega avvenuto in quell'anno."}
{"id": "6117058", "revid": "281944", "url": "https://it.wikipedia.org/wiki?curid=6117058", "title": "Palazzo Berri Meregalli", "text": ""}
{"id": "6117061", "revid": "281944", "url": "https://it.wikipedia.org/wiki?curid=6117061", "title": "Casa Berri Meregalli (via Barozzi)", "text": ""}
{"id": "6117064", "revid": "281944", "url": "https://it.wikipedia.org/wiki?curid=6117064", "title": "Casa Berri Meregalli (via Mozart)", "text": ""}
{"id": "6117091", "revid": "88740", "url": "https://it.wikipedia.org/wiki?curid=6117091", "title": "Il ricco", "text": "Il ricco (in originale \"Le riche homme\") \u00e8 un romanzo giallo di Georges Simenon pubblicato nel 1970.\nStoria editoriale.\nIl romanzo \u00e8 stato scritto tra il 3 e il 9 marzo 1970 a Epalinges (Vaud, Svizzera) e pubblicato per la casa editrice Presses de la Cit\u00e9 il 15 giugno 1970.\nL'opera, in lingua originale \u00e8 stata inclusa in:\nTrama.\nLa vicenda \u00e8 ambientata a Marsilly, un paesino vicino a La Rochelle nella Charente (ogg diventata Charente-Maritime, Francia).\nIl protagonista del romanzo \u00e8 Victor Lecoin \u00e8 un boucholeur, cio\u00e8 un coltivatore di cozze. Lecoin \u00e8 soprannominato il ricco, infatti \u00e8 l'uomo pi\u00f9 facoltoso della zona. Oltre che ricco, Lacoin \u00e8 un uomo ben piazzato, gradevole d'aspetto e consapevole del suo ruolo sociale, anche se privo di cultura. Nel suo lavoro, egli \u00e8 aiutato da Doudou un ingenuo servitore muto, dotato di grande forza ma di poco cervello. Tra i due vi \u00e8 un grande affiatamento fatto di sguardi e gesti, ma Lacoin \u00e8 il padrone, quello che comanda, Doudou il servo fedele.\nLacoin \u00e8 sposato con Jeanne, di qualche anno pi\u00f9 anziana, Victor l'ha sposata forse pi\u00f9 per un riscatto sociale che per amore. Jeanne era infatti una maestra che lui aveva corteggiato e che adesso era diventata l'indispensabile contabile della famiglia. Tra i due non vi \u00e8 intimit\u00e0, anche se tra i due vi sono ottimi rapporti, da anni sono pi\u00f9 che altro come due soci, pur dormendo nello stesso letto.\nJeanne si \u00e8 subito dimostrata una donna frigida e ben tollera le frequenti scappatelle che il marito ha con prostitute.\nIl tranquillo menage della coppia viene alterato dall'arrivo di una giovanissima domestica, Alice di sedici anni. Alice non \u00e8 bella, \u00e8 magra, senza grazia con gambe lunghe che spuntano come stecchi dall'unico vestitino misero che indossa. Alice era stata pi\u00f9 volte molestata dal precedente datore, e quando la cosa si era risaputa, l'uomo era stato arrestato e condannato.\nLacoin \u00e8 stranamente affascinato da questa ragazzina silenziosa. Continua a fantasticare sulle vicende che l'avevano coinvolta e costretta a cercare un nuovo lavoro. Le sue fantasie si trasformano rapidamente in affetto. Victor finisce veramente per innamorarsi, non capendo nemmeno lui perch\u00e9 e cosa ci trova in quella ragazzina. Di una cosa \u00e8 certo, questa \u00e8 la prima volta che sente veramente l'amore per una donna.\nUn giorno, Jeanne \u00e8 costretta a partire dopo avere ricevuto una telefonata dal cognato. La sorella sta morendo e la prega di raggiungerla.\nPer Lacoin \u00e8 arrivata l'occasione e non \u00e8 in grado di trattenersi. Alice, ancora vergine, non oppone resistenza alle avances e si concede come un obbligo, un dovere verso il padrone che la ospita e le d\u00e0 da mangiare.\nVictor \u00e8 sempre pi\u00f9 preso da questa relazione, che non \u00e8 una relazione, ma una sua proiezione.\nQuando \u00e8 costretto a lasciare Alice per raggiungere la moglie, il giorno del funerale, pensa addirittura di lasciare tutto, cedere a Jeanne l'attivit\u00e0 e partire con la ragazza per iniziare una nuova vita. La moglie capisce dal comportamento del marito cosa \u00e8 successo tra i due in sua assenza. Ma Jeanne \u00e8' una donna pratica. Si preoccupa soprattutto che Victor non abbia messa incinta la giovane e che i vicini non si siano accorti di nulla.\nQuesto atteggiamento, indispone Lacoin. Sembra ridurre il suo sentimento a una mera questione di sesso. Non pu\u00f2 spiegare che non \u00e8 cos\u00ec.\nAl ritorno dal funerale, entrando in casa, Lacoin trova Alice morta. Strangolata. La polizia rintraccia Doudou il muto il quale ha un linguaggio particolare per comunicare con il suo capo. Pi\u00f9 che confessare, racconta, che Theo Porchet, un compaesano di Victor, anzi un compagno di classe, da sempre antagonista di Victor, alla partenza di Lacoin si era presentato in casa e Alice, la quale, senza opporre era resistenza, era salita con lui in camera. Il muto, accortosi di quanto stava succedendo, aveva ritenuto suo dovere difendere l'onore del padrone, e dopo aver ucciso la giovane aveva cercato di rintracciare, invano, Porchet che nel frattempo era scappato e si era nascosto in un granaio."}
{"id": "6117096", "revid": "1258319", "url": "https://it.wikipedia.org/wiki?curid=6117096", "title": "Singing like flood", "text": ""}
{"id": "6117097", "revid": "599013", "url": "https://it.wikipedia.org/wiki?curid=6117097", "title": "Sly (Massive Attack)", "text": "Sly \u00e8 un singolo del gruppo musicale trip hop britannico Massive Attack, pubblicato nel 1994."}
{"id": "6117100", "revid": "599013", "url": "https://it.wikipedia.org/wiki?curid=6117100", "title": "Piera Tizzoni", "text": "Fu due volte campionessa italiana assoluta del salto in lungo e quattro volte della staffetta 4\u00d7100 metri tra il 1955 e il 1960. Nel 1960 prese parte ai Giochi olimpici di Roma dove arriv\u00f2 quinta nella staffetta 4\u00d7100 metri con Letizia Bertoni, Sandra Valenti e Giuseppina Leone, mentre non super\u00f2 le fasi di qualificazione nel salto in lungo."}
{"id": "6117101", "revid": "125432998", "url": "https://it.wikipedia.org/wiki?curid=6117101", "title": "Sbandati", "text": "Sbandati \u00e8 stato un variet\u00e0 televisivo italiano tratto dal format francese di C8 \"Touche pas \u00e0 mon poste !\", in onda su Rai 2 a partire dal 4 ottobre 2016 in seconda serata alle 23:40, con la conduzione di Gigi e Ross e di Costantino Della Gherardesca. Gli autori del programma: Giovanni Filippetto, Antonio Losito, Davide Tappero Merlo.\nDefinito dal \"Corriere della Sera\" un programma che \"vive di una ilarit\u00e0 che assale fin dalle prime immagini\", \"colora d\u2019inquietante perfidia i frammenti presi in esame\" e \"anche la leggerezza possiede un suo lato feroce\", ha totalizzato quasi 100 puntate tra seconda serata e access prime time su Rai 2.\nIl programma.\nLo show prevede il commento in maniera critica e ironica di conduttori e ospiti presenti in studio del meglio e del peggio di tutti i programmi televisivi nazionali, regionali e stranieri, oltre ai video postati sulla rete. In ogni puntata sono presenti rubriche quali \"La settimana in tv\", \"Il programma che non puoi perderti\", tratto da uno dei tanti programmi in onda sui canali regionali o locali, \"Il programma della settimana\" e la \"Top 8\". Ad accompagnare i presentatori vi sono gli opinionisti fissi della trasmissione, che vengono chiamati \"panelist\".\nNella prima edizione gli opinionisti sono: Ildo Damiano, Velia Lalli, Filippo Giardina, Alessandro Di Sarno, Giulia Salemi, Matteo Bordone, Fabio De Vivo, Andrea Panciroli e Costantino della Gherardesca. Proprio quest'ultimo ha sostituito alla conduzione del programma Gigi e Ross nel periodo in cui erano impegnati nel programma \"Furore\". Nella seconda edizione ricoprono il ruolo di \"panelist\": Lory Del Santo, Laura Forgia, Velia Lalli, Andrea Panciroli, Daniela Collu, Giulia Salemi, Saverio Raimondo e Matteo Bordone. Al termine della seconda stagione il programma non \u00e8 stato rinnovato.\nPuntate.\nLa striscia quotidiana.\nDal 21 novembre 2016 al 27 gennaio 2017 il programma \u00e8 andato in onda anche dal luned\u00ec al venerd\u00ec alle ore 21:00 con una striscia di 20 minuti che seguiva il TG2 delle 20:30. Anche in queste puntate, i presentatori sono accompagnati dagli opinionisti fissi della trasmissione originale, i \"panelist\": Ildo Damiano, Filippo Giardina, Alessandro Di Sarno, Giulia Salemi , Fabio De Vivo e Il Pancio. Nella seconda edizione entrano a far parte dei \"panelist\" anche i TheShow (Alessio Stigliano e Alessandro Tenace) e Jolanda de Rienzo. Dal cast serale escono Matteo Bordone e Velia Lalli."}
{"id": "6117105", "revid": "124123", "url": "https://it.wikipedia.org/wiki?curid=6117105", "title": "Carlo Giulietti", "text": "Avvocato, amministratore locale, filantropo, fu \"uno dei pi\u00f9 appassionati cultori di storia patria\" della provincia di Pavia.\nNote biografiche.\nCarlo Giulietti, di famiglia distinta (fu suo nipote l'esploratore Giuseppe Maria Giulietti), si laure\u00f2 in legge nel 1850, e per diciassette anni fu vicepretore di Casteggio. Tra il 1854 e il 1855 fu membro della commissione sanitaria, allorch\u00e9 dovette affrontare una grave epidemia di colera; fu poi sindaco del suo paese tra il 1856 e il 1860, anni assai travagliati (presso Casteggio si combatt\u00e9 la Battaglia di Montebello preceduta dall'occupazione austriaca). Dopo l'unit\u00e0 d'Italia fu membro del consiglio e della giunta provinciale di Pavia, presidente del Consorzio agrario di Voghera, delegato scolastico mandamentale. Fond\u00f2 a Casteggio la Societ\u00e0 operaia di mutuo soccorso e l'asilo infantile (che esiste tuttora e porta il suo nome).\nIl suo contributo alla storia locale fu per\u00f2 non minore di quello dedicato all'attivit\u00e0 amministrativa e filantropica, specialmente a partire dal 1888. Contribu\u00ec a salvare dalla probabile dispersione i numerosi reperti archeologici di Clastidium (la Casteggio romana) che proprio in quel periodo, espandendosi il borgo sull'area dell\"'emporium\" e della necropoli dell'antica citt\u00e0, venivano alla luce. Li raccolse in un museo privato, che fu visitato da insigni studiosi, destinandoli poi alle raccolte archeologiche dei Musei Civici di Pavia, di cui costituiscono non piccola parte (sala di Casteggio). Dalle sue ricerche sui documenti medievali e moderni conservati negli archivi locali, civili ed ecclesiastici, trasse una mole ingente di notizie che illustr\u00f2 nei suoi lavori storici.\nGiulietti storico.\nIl fine dichiarato della sua attivit\u00e0 storiografica non fu la ricerca pura ma (analogamente agli altri cultori di storia patria della sua epoca, come gli oltrepadani Antonio Cavagna Sangiuliani e Pietro Saglio, peraltro suoi amici ed estimatori) suscitare l'amor patrio nei suoi concittadini, attraverso la conoscenza e l'esempio della storia. \"Io non sono di quelli che scrivono per iscrivere, ma per fare del bene\", ebbe a dire. \nPer questo scrisse in uno stile colloquiale, evitando citazioni dotte, traducendo quasi sempre i testi latini, il che rende apparentemente modeste le sue opere. Certo non era uno storico di professione (come non lo furono gli altri storici locali della sua epoca, che fu peraltro la pi\u00f9 feconda in quel genere di studi); eppure ebbe lode anche da parte di chi lo era (e citiamo anzitutto il Romano), per la mole dei documenti studiati, delle notizie pubblicate, ma anche per le \"giudiziose osservazioni\", la modernit\u00e0 della sua impostazione che dava ampio spazio alle notizie economiche e agli aspetti della vita quotidiana, l'obiettivit\u00e0 che invece talora difetta agli storici locali per soverchio amor patrio."}
{"id": "6117108", "revid": "729019", "url": "https://it.wikipedia.org/wiki?curid=6117108", "title": "Bab Iskander", "text": "Il Bab Iskander ( \"Stretto di Iskander\", chiamato anche \"stretto orientale\", il \"piccolo stretto\", il \"piccolo passaggio\" o \"passaggio stretto\"), \u00e8 la porzione orientale larga 3,2\u00a0km e profonda dello stretto Bab el-Mandeb che separa Ras Menheli, nello Yemen, Penisola araba, da Ras Siyyan, Gibuti, nel Corno d'Africa. L'isola yemenita di Perim divide lo stretto in due canali, Bab Iskander e Dact el-Mayun che \u00e8 la pi\u00f9 ampia parte occidentale.\nLa sezione occidentale dello stretto, detta Dact el-Mayun, ma indicata anche come \"stretto occidentale\", \"grande stretto\", \"grande passaggio\" o \"passaggio largo\", ha un'ampiezza di 26\u00a0km e una profondit\u00e0 di . L'ampiezza complessiva dei due stretti \u00e8 di 32\u00a0km.\nIn prossimit\u00e0 della costa africana di Gibuti si trova un gruppo di piccole isole note come le \"Isole dei Sette Fratelli\"."}
{"id": "6117110", "revid": "124123", "url": "https://it.wikipedia.org/wiki?curid=6117110", "title": "Robert Adair", "text": "Biografia.\nEra il figlio di Robert Adair, chirurgo di Giorgio III, e di sua moglie, Lady Caroline Keppel, figlia di Willem van Keppel, II conte di Albemarle. Frequent\u00f2 il Westminster School e l'Universit\u00e0 di G\u00f6ttingen, per poi dedicarsi a studiare legge al Lincoln's Inn.\nCarriera.\nDopo la Rivoluzione francese, viaggi\u00f2 in Europa, visitando Berlino, Vienna e San Pietroburgo per studiare gli effetti della rivoluzione e si dedic\u00f2 alla carriera diplomatica.\nDivenne un membro del Parlamento per Appleby (1799-1802) e Camelford (1802-1812).\nNel mese di giugno 1808, George Canning lo trasfer\u00ec a Costantinopoli. Venne nominato nel Consiglio privato di sua maest\u00e0, nell'anno 1828.\nFu infine trasferito in Belgio (1831-1835), dove riusc\u00ec a evitare una guerra tra i fiamminghi e le truppe olandesi, ci\u00f2 lo port\u00f2 a ricevere una pensione di \u00a3 2000 all'anno dal 1831. Visit\u00f2 in seguito la Prussia. Nel 1840 pubblic\u00f2 le memorie della sua attivit\u00e0 diplomatica.\nMatrimonio.\nNel 1805 spos\u00f2 Ang\u00e9lique Gabrielle, figlia del marchese de l'Escuyer d'Hazincourt (noto come 'spia di Talleyrand'). Ebbero una figlia:"}
{"id": "6117117", "revid": "729019", "url": "https://it.wikipedia.org/wiki?curid=6117117", "title": "Salt Cay", "text": "Salt Cay \u00e8 la seconda isola per grandezza dell'arcipelago delle Isole Turks, uno dei due grandi gruppi che formano il territorio britannico d'oltremare di Turks e Caicos nei Caraibi. La sua area \u00e8 6,74\u00a0km\u00b2 (2,60 miglia quadrate) mentre la superficie dell'intero distretto di cui fa parte, che comprende anche alcune isole disabitate come la vicina Cotton Cay (1,1252\u00a0km\u00b2), \u00e8 di 9,1\u00a0km\u00b2. Al 2006 la popolazione era di 186 persone, tutte residenti nella capitale del distretto, Balfour Town, cittadina sulla costa occidentale fondata nel 1673.\nSalt Cay \u00e8 una piccola e piatta isola di forma triangolare con un lato maggiore di circa 3,2\u00a0km (circa 2 miglia) quasi del tutto ricoperta da saline. Nei tempi passati era infatti abitata da diverse centinaia di persone che si mantenevano principalmente grazie all'industria del sale.\nSalt Cay \u00e8 raggiungibile per via aerea; i voli della Caicos Express Airways arrivano sia dall'isola di Providenciales (un'isola nel nord ovest dell'arcipelago delle Caicos) che dall'isola di Grand Turk. Da Grand Turk parte inoltre un traghetto che opera tre volte a settimana ed impiega circa un'ora per percorrere i 13\u00a0km (8 miglia) di percorso.\nStoria.\nQuando l'esploratore (e conquistador) spagnolo Juan Ponce de Le\u00f3n giunse sulle Isole nel 1512, queste erano ancora abitate dagli indigeni Arawak che per\u00f2 si estinsero poco dopo a causa delle malattia contratte dagli Europei e dei massacrati lavori forzati a cui questi li avevano costretti.\nAlcuni abitanti delle Bermuda arrivarono sulle isole nel 1673 nella loro fuga dalla schiavit\u00f9 e misero in piedi quella che sarebbe stata la principale industria per i successivi 300 anni: la produzione di sale dalla salamoia. Le isole passarono poi sotto il controllo dell'impero coloniale britannico nel 1766.\nEra sale proveniente dalle isole Turks e Caicos quello utilizzato da George Washington per preservare le scorte del suo esercito durante la guerra d'indipendenza americana cos\u00ec come quello che le flotte di pescherecci canadesi e americane utilizzavano per salare il loro pescato.\nIntorno agli anni venti e agli anni trenta, a causa di una serie di fattori tra cui la concorrenza, i costi e la mancanza di porti con acque profonde portarono l'industria alla fine, ogni volta, infatti, anche mezza dozzina di navi doveva rimanere ancorata al largo di Salt Cay aspettando il carico di sale che doveva essere traghettato a bordo. Nel film del 1941 \"Bahama Passage\" \u00e8 possibile vedere l'industria del sale nel suo ultimo periodo.\nDella passata industria del sale, oggi Salt Cay conserva solo delle rovine. L'isola \u00e8 invece oggi famosa per i turisti che cercano spiagge non affollate e che vogliono dedicarsi ad attivit\u00e0 come il whale watching o le immersioni subacquee. La fauna dell'isola comprende anche muli e capi di bestiame, discendenti da quelli utilizzati durante il fiorire dell'industria del sale, che pascolano liberi.\nLe megattere di Salt Cay.\nLe megattere delle isole di Salt Cay, Turks e Caicos e le megattere di Silver Bank sono alcune delle stesse che si potrebbero incontrare in una crociera di whale watching nel Stellwagen Bank National Marine Sanctuary sulle coste del Massachusetts, lungo le coste del Maine o ancora pi\u00f9 a nord nelle acque dell'Islanda, della Groenlandia, di Terranova e del golfo di San Lorenzo.\nLe isole di Salt Cay, Turks e Caicos sono infatti poste lungo l'annuale rotta migratoria delle megattere verso il Silver Bank, un'area a nord della Repubblica Dominicana, nel Mar dei Caraibi, dove le megattere sono solite incontrarsi ed anche partorire. Si tratta in particolare di una superficiale barriera corallina e di un altopiano calcareo sottomarino della superficie di 75\u00a0km\u00b2. Si pensa che i cetacei scelgano questo luogo per partorire e svezzare i loro piccoli per via della protezione dalle forti onde oceaniche fornita dai numerosi ceppi di corallo che affiorano in superficie. Alcune stime mostrano che dalle alle megattere ogni anno passano attraverso le acque del Silver Bank fra dicembre e met\u00e0 aprile, facendo di esso la pi\u00f9 grande area per il parto e lo svezzamento, spesso chiamata \"asilo nido\", del mondo.\nGreat Sand Cay, sita a circa 14\u00a0km (9 miglia) a sud di Salt Cay, \u00e8 stata, negli anni, la \"sala di emergenza\" per molte megattere incinta. Gli esemplari nati nelle acque attorno a Great Sand Cay e le loro madri cos\u00ec come altre megattere di passaggio sono spesso avvistati dai passeggeri di barche in transito o dalle spiagge di Salt Cay."}
{"id": "6117125", "revid": "599013", "url": "https://it.wikipedia.org/wiki?curid=6117125", "title": "Carmelo Rado", "text": "Nel 1960 prese parte ai Giochi olimpici di Roma classificandosi settimo con la misura di 54,00\u00a0m. Nel 1961 fu campione italiano del lancio del disco e l'anno successivo arriv\u00f2 ottavo ai campionati europei di Belgrado.\nHa continuato a praticare l'atletica leggera anche in tarda et\u00e0, andando a conquistare cinque record del mondo per le categorie master in tre diverse discipline: lancio del disco, lancio del martello con maniglia corta e pentathlon di lanci."}
{"id": "6117127", "revid": "217591", "url": "https://it.wikipedia.org/wiki?curid=6117127", "title": "Elisabetta Sanna", "text": "Biografia.\nElisabetta Sanna nacque a Codrongianos in Sardegna, seconda di nove figli, in una famiglia di agiati contadini di profonda fede cattolica. All'et\u00e0 di tre mesi fu colpita dal vaiolo che le causer\u00e0 la perdita del controllo delle braccia, avendo solo il movimento dei polsi e delle mani, e di numerose funzioni essenziali; non poteva portare il cibo alla bocca, n\u00e9 cambiarsi i vestiti o lavarsi il viso, tuttavia poteva impastare il pane e cucire. \nNonostante l'evidente svantaggio fisico, fu chiesta presto in sposa da Antonio Porcu; i due si sposarono nel 1807 ed ebbero un felice matrimonio dal quale nacquero sette figli, di cui ne sopravvissero cinque. Nel momento in cui rimase vedova nel 1825, a 37 anni, Elisabetta fece voto di castit\u00e0.\nNel 1831, dopo averlo a lungo desiderato, decise di partire per la Terrasanta, ma dopo una violenta burrasca la nave approd\u00f2 a Genova. Senza visto per poter giungere alla meta voluta, raggiunse Roma dove trov\u00f2 alloggio in una locanda. Qui conobbe san Vincenzo Pallotti, che divenne suo padre spirituale. Fu lo stesso sacerdote a scrivere ai familiari di Elisabetta, che \u00e8 quasi analfabeta e capace di esprimersi solo in lingua sarda, per comunicare loro l'impossibilit\u00e0 di un veloce ritorno nell'isola, viste anche le condizioni di salute della vedova, ormai aggravate da un problema al cuore.\n\"Mamma Sanna\", come oramai viene chiamata dai romani, prese alloggio in una soffitta nei pressi della Basilica di San Pietro. La sua dimora inizi\u00f2 a essere visitata da tanti che erano attirati dalla sua fama di santit\u00e0 e di lettura dei cuori. Tutte le offerte e i soldi che ricevette li don\u00f2 all'Apostolato Cattolico fondato dal padre Pallotti.\nConsumata dalle sue malattie, acuite anche dalla sopraggiunta artrite, mor\u00ec a Roma il 17 febbraio 1857. Venne sepolta all'interno della chiesa di San Salvatore in Onda a Roma.\nCulto.\nSubito dopo la morte, fu nominato il postulatore della sua causa di beatificazione, che dura per\u00f2 oltre un secolo e mezzo. \u00c8 stata infatti dichiarata venerabile solo il 27 gennaio 2014.\nIn generale, ai fini della beatificazione, la Chiesa cattolica ritiene necessario un miracolo: nel caso di Elisabetta Sanna, \u00e8 la guarigione, avvenuta nel 2008, di una ragazza brasiliana da un tumore che le paralizzava un braccio, miracolo approvato da papa Francesco il 21 gennaio 2016. \n\u00c8 stata beatificata il 17 settembre 2016, dal cardinale Angelo Amato presso la basilica della Santissima Trinit\u00e0 di Saccargia a Codrongianos."}
{"id": "6117141", "revid": "599013", "url": "https://it.wikipedia.org/wiki?curid=6117141", "title": "Alen O\u017ebolt", "text": "Carriera.\nClub.\nDomzale.\nHa iniziato nelle giovanili del , passando in prima squadra a fine 2013. Fa il suo esordio il 6 novembre nel ritorno dei quarti di finale di Coppa di Slovenia vinto 1-0 in casa contro l'. Il 7 dicembre debutta anche nella massima serie slovena nel 4-1 casalingo sul . Il 20 luglio 2014, alla prima del campionato successivo segna il suo primo gol, decisivo nella vittoria per 1-0 in trasferta contro il . Va via dalla Slovenia dopo due stagioni, nelle quali colleziona 29 presenze e 4 reti.\nPrestito al Borussia Dortmund.\nNell'estate 2015 va in prestito in Germania, al , che lo inserisce nella rosa della sua seconda squadra, il , militante in Fu\u00dfball-Regionalliga, la quarta serie tedesca. Il debutto avviene il 3 agosto nella sconfitta esterna per 3-0 contro il . Segna la prima rete il 12 settembre nell'1-1 casalingo contro il . Termina l'esperienza in giallonero dopo una stagione e mezza con 29 apparizioni e 3 gol.\nRitorno al Domzale.\nA gennaio 2017 termina anticipatamente il prestito in Germania e ritorna al . Debutta per la seconda volta il 25 febbraio, entrando al 79' del pareggio per 1-1 sul campo del in campionato. Gioca le due partite di semifinale di Coppa di Slovenia contro il (4-0), saltando la finale, vinta dal Dom\u017eale 1-0 contro l'. Il 29 giugno 2017 debutta nelle competizioni europee giocando il primo di cinque incontri in Europa League contro il (2-0).\nAustria e Bulgaria.\nNel gennaio seguente, si trasferisce all', nella seconda divisione austriaca. Fa il suo esordio il 23 febbraio contro il (persa 0-2) e totalizza 7 presenze tra campionato e Coppa d'Austria. Dopo sei mesi si svincola dal contratto con gli austriaci e a met\u00e0 settembre si accorda con la , squadra militante nella massima serie della Bulgaria. Sei giorni dopo aver firmato, debutta in campionato contro il (1-3) e il 27 ottobre va a segno contro il (2-1). Termina la sua prima stagione bulgara realizzando 8 reti in 29 presenze: in particolare, nella finale di Coppa di Bulgaria 2018-2019 disputata contro i rivali cittadini del , realizza l'unica rete dell'incontro con un colpo di tacco, consegnando alla Lokomotiv la prima Coppa di Bulgaria della sua storia.\nNazionale.\nHa fatto parte delle selezioni Under-17, Under-18 e Under-19 slovene. Con la prima ha giocato 6 partite e segnato 4 gol nel 2013, con la seconda ha disputato 3 gare nel 2014 e con la terza ha segnato 8 gol in 9 apparizioni nel 2014, giocando anche le qualificazioni agli Europei 2015. Nel 2015 ha esordito in Under-21, prima il 26 marzo in amichevole contro l'Ucraina perdendo 2-0 in casa a Capodistria e poi l'8 giugno nelle qualificazioni all'Europeo 2017 vincendo 4-0 ad Aidussina contro Andorra.\nStatistiche.\nPresenze nei club.\n\"Statistiche aggiornate al 18 marzo 2017\"."}
{"id": "6117146", "revid": "287204", "url": "https://it.wikipedia.org/wiki?curid=6117146", "title": "L'impossibile (Litfiba)", "text": "L'impossibile \u00e8 un brano musicale dei Litfiba, pubblicato nei negozi online il 7 ottobre 2016 come primo singolo estratto dall'album \"Eut\u00f2pia\".\nVideoclip.\nLe riprese del video sono state effettuate presso la Caldara di Manziana, nel Parco naturale di Bracciano. Mentre le immagini che ritraggono la band che suona sono state registrate davanti alla Stazione Leopolda di Firenze.\nIl video vede la partecipazione del gruppo post-apocalittico LARP \"Rust And Dust\".\nNel finale del video compaiono le immagini di Jos\u00e9 Mujica, Rita Levi Montalcini e Pier Paolo Pasolini.\nLa regia \u00e8 di Cosimo Alem\u00e0."}
{"id": "6117147", "revid": "481666", "url": "https://it.wikipedia.org/wiki?curid=6117147", "title": "My Buddy", "text": ""}
{"id": "6117148", "revid": "305330", "url": "https://it.wikipedia.org/wiki?curid=6117148", "title": "Anoualerpeton", "text": "Anoualerpeton \u00e8 un genere estinto di anfibio lissamphibiano, in particolare della famiglia Albanerpetontidae. Il genere contiene due specie: \"A. unicus\" e \"A. priscus\" vissute rispettivamente, nel Giurassico medio, circa 166 milioni di anni fa, in Inghilterra e nel Cretaceo inferiore, circa 137 milioni di anni fa, in Marocco.\n\u00c8 ritenuto il pi\u00f9 primitivo genere di Albanerpetontide, e nel caso della specie tipo, \"A. unicus\", l'unico albanerpetontide conosciuto per aver vissuto nel Gondwana."}
{"id": "6117150", "revid": "2091899", "url": "https://it.wikipedia.org/wiki?curid=6117150", "title": "Pentathlon di lanci", "text": "Il pentathlon di lanci \u00e8 una disciplina dell'atletica leggera facente parte delle specialit\u00e0 denominate prove multiple. Si tratta dell'unico evento combinato che comprende tutte le gare di lanci. Consiste di cinque diverse gare: i quattro lanci presenti nel programma olimpico (getto del peso, lancio del disco, lancio del martello e lancio del giavellotto) con l'aggiunta del lancio del martello con maniglia corta.\nQuesta specialit\u00e0 \u00e8 inserita nel programma dei Campionati del mondo master di atletica leggera ed \u00e8 ufficialmente riconosciuta dalla World Masters Athletics, che ne omologa i record mondiali. La persona pi\u00f9 anziana ad aver mai praticato questa disciplina (e attuale detentrice del record del mondo per la categoria W100) \u00e8 stata l'australiana Ruth Frith all'et\u00e0 di 101 anni, 7 mesi e 24 giorni."}
{"id": "6117151", "revid": "131145", "url": "https://it.wikipedia.org/wiki?curid=6117151", "title": "Pentathlon lanci", "text": ""}
{"id": "6117156", "revid": "1573940", "url": "https://it.wikipedia.org/wiki?curid=6117156", "title": "Pelochelys signifera", "text": "La tartaruga guscio molle gigante della Nuova Guinea settentrionale (Pelochelys signifera ) \u00e8 una specie di tartaruga della famiglia dei Trionichidi.\nDescrizione.\nPer forma, dimensioni e colorazione, il carapace degli individui adulti di \"P. signifera\" \u00e8 pressoch\u00e9 indistinguibile da quello di \"P. cantorii\". Gli immaturi sono, invece, distinguibili per la variegatura del carapace e per le macchie pi\u00f9 scure e contrastate. La testa \u00e8 larga e la proboscide \u00e8 piuttosto ridotta.\nDistribuzione e habitat.\nL'areale si estende nelle pianure settentrionali della Nuova Guinea, dalla regione di Madang (Papua Nuova Guinea) al fiume Wanggar, nella porzione indonesiana dell'isola. Popola fiumi, laghi, paludi ed estuari.\nConservazione.\nPer questa specie non sono ancora stati raccolti dati a sufficienza per valutarne lo status. Le minacce alle quali \u00e8 sottoposta sono le stesse di \"P. bibroni\"."}
{"id": "6117159", "revid": "1573940", "url": "https://it.wikipedia.org/wiki?curid=6117159", "title": "Chlorodrepanis stejnegeri", "text": "L'amakihi di Kauai o, pi\u00f9 correttamente, \u02bbamakihi di Kaua\u02bbi (Chlorodrepanis stejnegeri ()) \u00e8 un uccello passeriforme della famiglia Fringillidae.\nEtimologia.\nIl nome scientifico di questi uccelli, \"stejnegeri\", venne scelto in omaggio allo zoologo norvegese Leonhard Hess Stejneger.\nDescrizione.\nDimensioni.\nCoi suoi 11\u00a0cm di lunghezza, per un peso di 15-20 g, l'amakihi di Kauai rappresenta la specie di maggiori dimensioni nel suo genere di appartenenza.\nAspetto.\nSi tratta di uccellini dall'aspetto massiccio, con testa rotonda e corpo paffuto, muniti di un piccolo becco conico e incurvato verso il basso: in questa specie, il becco risulta comunque pi\u00f9 grande e incurvato rispetto agli altri amakihi.&lt;br&gt;\nLa livrea si presenta di color verde oliva su vertice, dorso, ali e groppa, con le penne remiganti e la coda di colore nerastro, mentre testa, gola, petto e ventre sono di colore giallino ed il sottocoda \u00e8 di colore bianco sporco: la faccia presenta una mascherina nera che dai lati del becco raggiunge gli occhi, che sono di colore bruno scuro, mentre zampe e becco sono nerastri. Il piumaggio \u00e8 simile nei due sessi, con le femmine che presentano livrea dalle tinte pi\u00f9 smorte e mascherina facciale meno estesa ed evidente rispetto a quanto osservabile nei maschi.\nBiologia.\nSi tratta di uccellini diurni e piuttosto vivaci, che si muovono fra i rami alla ricerca incessante di cibo, in coppie o in piccoli gruppi familiari i cui componenti si tengono in contatto fra loro mediante pigolii continui.\nAlimentazione.\nLa dieta di questi uccelli \u00e8 composta per met\u00e0 da insetti e altri piccoli invertebrati e per met\u00e0 da materiale di origine vegetale (nettare, frutti e bacche): durante la ricerca di cibo, l'amakihi di Kauai percorre in lungo e in largo i rami degli alberi, spesso rimanendo appeso a testa in gi\u00f9 per ispezionarne anche la parte inferiore, e servendosi del becco adunco sonda le fessure della corteccia o buca le basi di fiori e boccioli per suggere il nettare o portare allo scoperto i piccoli animali che vi si annidano. Una buona parte della sua dieta si compone di frutti e nettare di una specie introdotta, la banana-poka (\"Passiflora tarminiana\").\nRiproduzione.\nLa specie pu\u00f2 riprodursi durante tutto l'arco dell'anno, e forma coppie che rimangono insieme per lungo tempo: durante il periodo degli amori, il maschio corteggia la femmina saltellandole attorno con insistenza e seguendola mentre emette dei trilli e facendole delle offerte di cibo, fino a quando essa non risponde alle sue attenzioni dando la disponibilit\u00e0 all'accoppiamento.\nIl nido viene costruito da ambo i \"partner\" (con la femmina che svolge la maggior parte del lavoro) su un albero di ohia, ed ha forma a coppa: al suo interno la femmina depone generalmente tre uova, che essa provvede da sola a covare (mentre il maschio stazione nei dintorni e si occupa di procurare il cibo) per circa due settimane. I nidiacei, ciechi ed implumi alla schiusa, vengono accuditi da entrambi i genitori, e si involano a circa due settimane e mezzo dalla schiusa, pur continuando a stazionare presso i genitori ancora per lungo tempo.\nLa speranza di vita di questi uccelli \u00e8 attorno ai 9 anni.\nDistribuzione e habitat.\nCome intuibile dal nome comune, l'amakihi di Kauai \u00e8 endemico dell'isola hawaiiana di Kauai, della quale abita attualmente le aree di foresta primaria a prevalenza di koa e soprattutto ohia lehua al di sopra dei 600 m di quota nella zona nord-occidentale dell'isola, mentre in passato questo uccello popolava l'intera isola.\nTassonomia.\nInizialmente ascritto al genere \"Viridonia\", fino al 1995 l'amakihi di Kauai \u00e8 stato considerato una sottospecie dell'amakihi di Hawaii, a sua volta ascritto al genere \"Hemignathus\": con l'elevazione al rango di specie a s\u00e9 stante, si cre\u00f2 il problema della sinonimia col preesistente \"H. stejnegeri\", con la conseguente nuova denominazione dell'amakihi di Kauai in \"Hemignathus kauaiensis\". Con l'ascrizione al genere \"Chlorodrepanis\", la sinonimia \u00e8 decaduta e si \u00e8 potuti ritornare ad utilizzare il nome precedente, \"C. stejnegeri\"."}
{"id": "6117161", "revid": "297031", "url": "https://it.wikipedia.org/wiki?curid=6117161", "title": "Festival dell'Unit\u00e0", "text": ""}
{"id": "6117162", "revid": "122315", "url": "https://it.wikipedia.org/wiki?curid=6117162", "title": "Hemignathus kauaiensis", "text": ""}
{"id": "6117163", "revid": "599013", "url": "https://it.wikipedia.org/wiki?curid=6117163", "title": "Crystal Taliefero", "text": "Cresciuta in una famiglia di musicisti, suonava Rhytm And Blues con il fratello nell'Indiana e nell'area metropolitana di Chicago. Durante gli anni del college fu notata da John Mellencamp che la aiut\u00f2 guidandola verso una carriera da musicista professionista. Crystal Taliefero ha suonato con diversi artisti negli anni 80 e 90. Nel 1989 fu ingaggiata come musicista di studio per la Billy Joel Band e da allora ha registrato album e suonato in tour con la band.\nBiografia.\nNonostante sia nata a Bourne, nel Massachusetts, nel 1963, Crystal Taliefero ha speso buona parte della sua infanzia a Hammond, nell'Indiana. Dall'et\u00e0 di 11 anni ha cominciato a suonare rhytm and blues nei dintorni di Hammond e vicino a Gary, sempre nell'Indiana, dove la sua famiglia si spost\u00f2 due anni pi\u00f9 tardi. Si un\u00ec poi al fratello Charles nel gruppo Black Mist (che cambi\u00f2 poi nome in Magic Mist) che suonava nell'area metropolitana di Chicago, nell'Illinois.\nTaliefero frequent\u00f2 la William A. Wirt High School, dove si fece notare per le qualit\u00e0 atletiche e si diplom\u00f2 nel 1981. Studi\u00f2 musica alla Indiana University.\nCarriera.\nAl college, Crystal suonava in una band chiamata Kilo, che includeva altri artisti diventati poi abbastanza famosi, come il batterista Shawn Pelton, il bassista Robert Hurst ed il trombettista Chris Botti. Il batterista di John Mellencamp, Kenny Aronoff, spesso si fermava a suonare con loro e nel 1986 dopo aver sentito la prima canzone di una performance dal vivo, Mellencamp invit\u00f2 Crystal ad unirsi al tour della sua band. In una intervista del 2011, Taliefero definisce la sua esperienza con Mellencamp come un tirocinio fondamentale che ha cambiato l'intero corso della sua vita. Nel 1989 Mellencamp si ritir\u00f2 temporaneamente dalla scena musicale per dedicarsi alla pittura. Crystal gli chiese in prestito 3000 dollari e con quelli si diresse a New York per cercare maggiori opportunit\u00e0 a livello musicale.\nDopo aver vissuto per due mesi e mezzo a New York, Crystal ricevette una telefonata da un collaboratore di Mellencamp che le chiedeva di cantare e suonare la batteria per l'imminente album di Billy Joel, chiamato Storm Front. Dopo una apprezzata audizione fu invitata ad unirsi alla Billy Joel Band nella quale suona tuttora. Col tempo, ha assunto anche il ruolo di arrangiatrice delle parti vocali, per le quali \u00e8 accreditata dall'album River of Dreams, del 1993.\nNel 1991 ha accompagnato i Bee Gees nel loro tour. Uno show in Europa necessitava di una band di apertura, cos\u00ec chiesero a Crystal se poteva suonare qualcosa di suo prima del concerto vero e proprio. Allora lei form\u00f2 un gruppo per quella sera assieme a Pat Peterson, una corista di John Mellencamp, accompagnate dalla Bee Gees Band.\nIl 1992 vede Crystal come importante presenza nell'estenuante tour mondiale di 107 date di Bruce Springsteen, che si concluse nel Giugno del 1993. Il tour le diede l'opportunit\u00e0 di farsi vedere e le fece guadagnare un gran numero di interviste. Il critico del New York Times, Jon Pareles, defin\u00ec Crystal come \"energica e complementare\" mentre Edna Gundersen di USA Today elogi\u00f2 le sue performance al fianco di Springsteen. La collaborazione di Crystal con Springsteen include anche la performance all'MTV Unplugged del 1992. Ci\u00f2 nonostante, Gary Graff del Detroit Free Press, si lament\u00f2 del fatto che Crystal suonava il saxofono praticamente solo su Born To Run e lamentava l'assenza del saxofonista originale della E Street Band, Clarence Clemons, che non fu chiamato a prendere parte al tour.\nCrystal Taliefero ha suonato con un gran numero di altri artisti, inclusi Faith Hill, Garth Brooks, Joe Cocker, Tina Arena, Bob Seger, Brooks &amp; Dunn, Richie Sambora, Elton John, Enrique Iglesias, Natalie Merchant, Meat Loaf, e Michael McDonald.\nCaratteristiche tecniche.\nCrystal Taliefero \u00e8 spesso accreditata come corista e percussionista. Il suo kit di percussioni include bongo, cabasa, chimes, conga, campanaccio, guiro, jam block, shaker, tamburello, timbales, triangolo, djembe e wood block. Oltre a questi, Crystal suona anche chitarra, tastiere e saxofono oltre ad altri strumenti a fiato. \u00c8 nota per le sue esibizioni piene di energia.\nIn un articolo del 2008, chiamato \"Le 125 persone, cose e luoghi che governano l'Universo del Rock &amp; Roll\", la rivista Rolling Stone ha proclamato Crystal la \"Migliore Arma Segreta\".\nVita Privata.\nNel 1986 Crystal sub\u00ec una rottura dell'appendice mentre era in tour con Bob Seeger. Fu ricoverata in ospedale per diverse settimane.\nUno degli scopi che si \u00e8 prefissa \u00e8 la Taliefero Music Foundation che dovrebbe formare giovani talenti nel mondo dello spettacolo. Come parte di questo progetto, ha visitato la Central High School a Chicago nel 2009.\nCrystal \u00e8 stata insignita dell'Alumni Award alla Indiana University African-American Arts Institute's Herman C. Hudson nell'Aprile del 2011. In una nota di congratulazioni, Billy Joel ha dichiarato che alcune delle sue canzoni non sarebbero state scritte senza l'ispirazione di Crystal."}
{"id": "6117164", "revid": "74801", "url": "https://it.wikipedia.org/wiki?curid=6117164", "title": "David Nicholls (attore)", "text": "Principalmente noto per la televisione, \u00e8 stato attivo anche nel cinema recitando in alcuni film, tra cui \"Il gladiatore\" con Russell Crowe.\n\u00c8 morto nel 2008 a 58 anni per un mesotelioma."}
{"id": "6117165", "revid": "1305772", "url": "https://it.wikipedia.org/wiki?curid=6117165", "title": "Michel De Jaeghere", "text": "Biografia.\nMichel De Jaeghere \u00e8 laureato all'Universit\u00e0 Paris IV: Paris-Sorbonne in storia nel 1979. Ha due master in diritto pubblico e storia delle idee politiche.\nDopo essere stato vice caporedattore del settimanale \"Valeurs actuelles\" e direttore di \"Le Spectacle du Monde\", \u00e8 stato direttore di \"Figaro Hors-S\u00e9rie\" da lui stesso creato nel 2001.\nDirige dalla fondazione (2012) il bimestrale \"Figaro Histoire\".\nHa scritto diversi libri di argomento storico. In \"Les Derniers Jours: la fin de l'Empire romain d'Occident\" del 2014 - pubblicato in Italia nel 2016 col titolo \"Gli ultimi giorni dell'Impero Romano\" - sostiene la tesi che il crollo dell'impero romano d'occidente pi\u00f9 che dalle invasioni dei barbari fu determinato da una crisi interna (corruzione endemica, eccessiva tassazione, che nel lungo periodo sterilizz\u00f2 economicamente le parti attive dell'Impero favorendo soltanto quelle passive di potere, immigrazione fuori controllo, ecc.)."}
{"id": "6117191", "revid": "2057018", "url": "https://it.wikipedia.org/wiki?curid=6117191", "title": "Campo Pirelli", "text": "Il campo Pirelli, oggi Bicocca Stadium, \u00e8 un complesso sportivo multifunzione di Milano sito in zona Bicocca.\nNato nel 1919 come impianto calcistico, ospit\u00f2 per un mese, dall'ottobre al novembre di quell'anno, gli incontri interni del .\nDi propriet\u00e0 della Pirelli fino al 1985, ospit\u00f2 fino agli anni sessanta la squadra del gruppo sportivo aziendale, poi parte del complesso fu adattato a impianto tennistico della Pro Patria Milano.\nCon il passaggio al Comune di Milano, \u00e8 divenuto uno stadio universitario e il suo maggiore fruitore \u00e8 il CUS cittadino.\nStoria.\nVenne realizzato nel 1919 - insieme ad altre attrezzature sportive - contestualmente alla fondazione del Gruppo Sportivo Pirelli in quella che all'epoca era la frazione Bicocca di Niguarda, ente ludico voluto da Piero Pirelli, grande appassionato di sport nonch\u00e9 socio fondatore del . Questo campo da calcio era annesso agli stabilimenti Pirelli della Bicocca, che furono inaugurati nel 1906. Tale sito produttivo venne smantellato a partire dal 1970. Nel 1983 la Pirelli stipul\u00f2 un accordo di lottizzazione convenzionata per cambiare la destinazione d'uso dell'area, intesa che ha previsto la cessione di tutti i campi sportivi al comune di Milano per uso pubblico. L'accordo ha avuto la sua concretizzazione nel 1985, con la firma del relativo protocollo d'intesa.\nAlla fine della stagione 1918-1919 il Milan abbandon\u00f2 il velodromo Sempione, che aveva ospitato fino ad allora le partite casalinghe dei rossoneri. Dato che il Milan era in attesa del completamento dei lavori del nuovo campo di Viale Lombardia, il presidente rossonero Piero Pirelli concesse provvisoriamente l'utilizzo del campo Pirelli per le partite casalinghe della stagione 1919-1920; l'impianto sportivo della Pirelli, in particolare, venne usato dal Milan dall'ottobre al novembre 1919. Da novembre a dicembre i rossoneri giocarono su altri campi da gioco milanesi per poi trasferirsi, nel febbraio 1920, al nuovo campo di viale Lombardia."}
{"id": "6117194", "revid": "767487", "url": "https://it.wikipedia.org/wiki?curid=6117194", "title": "Supercoppa di Cipro 2016", "text": "La 48\u00aa edizione della Supercoppa di Cipro si \u00e8 svolta il 10 agosto 2016 allo Stadio Neo GSP di Nicosia tra l', vincitrice della A' Kat\u012bgoria 2015-2016 e l', vincitore della coppa nazionale.\nA vincere il trofeo \u00e8 stato, per la seconda volta nella sua storia, l'."}
{"id": "6117197", "revid": "767487", "url": "https://it.wikipedia.org/wiki?curid=6117197", "title": "Plymouth Diving", "text": "Plymouth Diving una societ\u00e0 sportiva di tuffi britannica con sede a Plymouth, presso il \"Plymouth Life Centre\".\nPanoramica.\nLa \"Plymouth Diving\" \u00e8 stata fondata nel 1992 da Andy Banks, insieme a Peter Squires, col quale ha aperto \"Plymouth City Sports\" con l'obiettivo coinvolgere nella disciplina dei tuffi un numero elevato di atleti, anche di giovane et\u00e0, col fine di scoprire ed accrescere campioni nel trampolino e nella piattaforma da lanciare sulla scena internazionale.\nPlymouth Diving \u00e8 cresciuta nel corso degli anni divenendo una delle pi\u00f9 importanti societ\u00e0 di tuffi a livello internazionale con numerosi atleti coinvolti in competizioni di rilevanza nazionale ed internazionale. Alcuni atleti della Playmouth Diving hanno guadagnato la qualificazione per i Giochi olimpici estivi di , e .\nTecnici.\nTra gli allenatori della \"Plymouth Diving\" si annoverano Andy Banks, allenatore della Nazionale Olimpica della Gran Bretagna, Fito Gutierrez, per sette anni allenatore della Nazionale messicana, e Sally Freeman.\nTuffatori.\nTra i tuffatori pi\u00f9 noti della Plymouth Diving vi sono: Tom Daley, campione del mondo nella specialit\u00e0 della piattaforma da 10 metri ai Campionati mondiali di nuoto di Roma 2009 e rappresentante della in tre edizioni dei Giochi olimpici; Daniel Goodfellow, vincitore della medaglia di bronzo con Daley ai Giochi olimpici di nella piattaforma 10 metri sincro; la campionesse europee Sarah Barrow e Tonia Couch."}
{"id": "6117201", "revid": "52076", "url": "https://it.wikipedia.org/wiki?curid=6117201", "title": "\u02bea\u1e25\u0101d\u012bth", "text": ""}
{"id": "6117205", "revid": "1088818", "url": "https://it.wikipedia.org/wiki?curid=6117205", "title": "Statistical process control", "text": "Statistical process control in lingua inglese o controllo statistico di processo \u00e8 l'applicazione di un metodo matematico o statistico che consente di contenere l'esito di un processo all'interno di specifici limiti, determinati attraverso lo studio della variazione naturale dei limiti del processo.\nUno dei principali metodi statistici applicabili \u00e8 la rilevazione dello scarto quadratico medio, detto anche deviazione standard. Attraverso la correlazione tra questo valore e la distribuzione normale dei dati rilevati si ottengono i limiti naturali della variazione di un processo.\nUn processo viene poi classificato in base all'esito dell'osservazione che ne deriva in due categorie:\nIn particolare, se un processo \u00e8 sotto controllo statistico, l'osservazione del suo andamento nel tempo, effettuando un campionamento di dati, seguir\u00e0 una distribuzione di frequenza che sar\u00e0 molto simile a una distribuzione normale. Questo implica che l'analisi del processo dal punto di vista della media e della sua variabilit\u00e0 sia fondamentale per determinare i \"limiti naturali\" del processo, entro i quali, se non accadono cause specifiche, il processo manterr\u00e0 il proprio andamento. Viceversa, una volta studiato un processo che si mantiene entro certi limiti con una distribuzione di probabilit\u00e0 ben definita, quando questa distribuzione cambia, oppure cambiano i limiti, si pu\u00f2 pensare ragionevolmente dal punto di vista statistico che stia agendo una \"possibile causa di fuori controllo\"."}
{"id": "6117208", "revid": "104458", "url": "https://it.wikipedia.org/wiki?curid=6117208", "title": "Ramsberg", "text": ""}
{"id": "6117213", "revid": "767487", "url": "https://it.wikipedia.org/wiki?curid=6117213", "title": "Eesti Superkarikas 2016", "text": "La 21\u00aa edizione della Eesti Superkarikas si \u00e8 svolta il 1\u00ba marzo 2016 all'A. Le Coq Arena di Tallinn tra il , vincitore della Meistriliiga 2015 e il , vincitore della Coppa d'Estonia 2014-2015 e terzo classificato in campionato."}
{"id": "6117221", "revid": "126257", "url": "https://it.wikipedia.org/wiki?curid=6117221", "title": "Campo Pirelli Pro Patria", "text": ""}
{"id": "6117223", "revid": "52076", "url": "https://it.wikipedia.org/wiki?curid=6117223", "title": "Hisba", "text": ""}
{"id": "6117225", "revid": "287204", "url": "https://it.wikipedia.org/wiki?curid=6117225", "title": "Muhtasib", "text": ""}
{"id": "6117228", "revid": "287204", "url": "https://it.wikipedia.org/wiki?curid=6117228", "title": "Ihram", "text": ""}
{"id": "6117230", "revid": "111380289", "url": "https://it.wikipedia.org/wiki?curid=6117230", "title": "85 South", "text": "Il brano 85 South \u00e8 il secondo estratto dall'album Against Da Grain, nel 1999 uscito sotto l'etichetta LaFace Records e distribuito dalla Epic. Il singolo ha avuto abbastanza notoriet\u00e0 negli Stati Uniti.\nQuesto brano ha raggiunto buoni giudizi da parte di molte riviste musicali come \"Billboard\" ed \u00e8 comparso in poche classifiche rap come \"musicroom\" e \"brain\".\nIl successo medio del singolo ha comunque determinato l'avanzata verso la fama per gli YoungBloodZ negli ultimi anni. Questo ha portato il duo a collaborare con altri rapper di diverso riconoscimento e alcuni gi\u00e0 famosi. Il brano gi\u00e0 promosso dall'album attraverso l'etichetta Epic Records \u00e8 riuscito ad ottenere successo nelle zone di Atlanta, Tennessee, e altre citt\u00e0 del \"south\", questo gli permise di girare anche un video. Inizialmente \u00e8 stato girato il primo video originale della canzone che poi per\u00f2 fu eliminato per motivi sconosciuti, cos\u00ec ne fu girato un altro dopo un mese, che cambia completamente rispetto all'originale. Il genere musicale del brano \u00e8 nettamente Southern rap, ma si orienta pi\u00f9 in suoni e stili originali dello Swing, anche se quest'ultimo ha sonorit\u00e0 principalmente underground, ma il successo lo ottennero comunque gli YoungBloodZ anche grazie al numero di singoli copia venduti.\nIl brano \u00e8 stato realizzato da P.A. e dai manager della Epic Records. Il successo medio del brano non va tanto meno riconosciuto grazie al suono del singolo e del produttore ma bens\u00ec dalla partecipazione nel brano di pi\u00f9 artisti e pi\u00f9 voci che cantavano nei ritornelli. Nel singolo si vede Big Boi che reppa normalmente insieme agli YoungBloodZ e Jim Crow che canta e influisce nella sua parte vocale in numerose pause della traccia.\nVideo.\nIl brano parla del successo e dell'esordio degli YoungBloodZ e di come hanno iniziato a farsi conoscere tra la gente comune, come si pu\u00f2 vedere nel video, e collaborano inoltre nel brano con il duo rap, Jim Crow e Big Boi membro del celebre duo rap OutKast.\nQuesti ultimi svolgono la funzione di essere ospiti, del brano, Big Boi \u00e8 l'ospite, Jim Crow invece \u00e8 l'artista secondario che canta in ripetuti ritornelli del brano. Nel video si vedono tutto il gruppo di J-Bo, Sean P., e altri che ballano nelle riprese insieme a delle ragazze, seguiti da numerose scene di macchine che girano fra di loro, mentre Jim Crow canta, la ripresa si sposta su una macchina che corre veloce durante la notte e che avanza in questa scena fino alla fine del video."}
{"id": "6117247", "revid": "729019", "url": "https://it.wikipedia.org/wiki?curid=6117247", "title": "Silver Bank", "text": "Il Silver Bank (in spagnolo: 'Banco de la Plata') \u00e8 un banco sommerso nell'Oceano Atlantico, a nord della Repubblica Dominicana ed a sud delle isole Turks e Caicos ed occupa un'area di circa 1680\u00a0km\u00b2. Il banco \u00e8 separato dal Mouchoir Bank per mezzo del Silver Bank Passage ad ovest e dal Navidad Bank per mezzo del Navidad Bank Passage a est.\nGeografia.\nIl Silver Bank \u00e8 una piattaforma carbonatica subacquea che in alcune zone raggiunge quasi la superficie dell'oceano con una profondit\u00e0 minima di circa 18\u00a0m. Nelle sue regioni settentrionali molti ceppi di corallo raggiungono la superficie dell'oceano, specialmente con la bassa marea. Inoltre tra i suoi coralli ospita il relitto della nave da carico \"Polyxeni\", la maggior parte del quale si trova al di sopra della superficie, che \u00e8 possibile visitare solo con un permesso governativo.\nA causa della poca profondit\u00e0 delle sue acque il Silver Bank non \u00e8 percorribile per navi troppo grandi, per questo ogni imbarcazione che desidera transitare nell'area pu\u00f2 farlo solo dopo l'ottenimento di un permesso.\nQuest'area \u00e8 considerata parte della Repubblica Dominicana, cos\u00ec come il Navidad Bank pi\u00f9 a est. Il 14 ottobre 1986 la Repubblica Dominicana ha istituito il Silver and Navidad Bank Sanctuary (\"Santuario de los Bancos de la Plata y de la Navidad\") per proteggere questa area, vero e proprio rifugio per i mammiferi marini. Il 5 luglio 1996, con un decreto presidenziale l'area \u00e8 stata allargata e denominata \"Santuario dei mammiferi marini\" (\"Santuario de Mam\u00edferos Marinos\"). Il Silver Bank \u00e8 da molto tempo un'area adibita al parto ed allo svezzamento per le megattere.\nA poco a sud est si trova il Navidad Bank, come detto, posto anch'esso sotto la giurisdizione della Repubblica Dominicana.\nGeograficamente il Silver Bank, il Navidad Bank, ed il Mouchoir Bank pi\u00f9 a nord ovest, sono considerati una continuazione delle Bahamas."}
{"id": "6117251", "revid": "122991773", "url": "https://it.wikipedia.org/wiki?curid=6117251", "title": "Rob Gretton", "text": "Biografia.\nNel 1977, Gretton divenne una figura di spicco nella scena punk di Manchester, quando divenne il manager degli Slaughter and the Dogs. Lavorava anche come DJ al Rafters club ed era il manager dei Panik.\nInizi\u00f2 co-finanziando con 200 sterline il primo singolo degli Slaughter &amp; The Dogs \"Cranked Up Really High\". Nel 1979 divenne uno dei fondatori della Factory Records e lanci\u00f2 diverse band come i Joy Division (e successivamente i New Order, nati dalle ceneri dei Joy Division), Section 25, X-O-Dus, Crispy Ambulance, Stockholm Monsters, Minny Pops, The Names, Quando Quango, The Wake, 52nd Street e Happy Mondays.\nTra il 1996 e il 1999, Gretton gest\u00ec Gabrielles Wish, con la sua etichetta, la Rob's Records.\n\u00c8 morto all'et\u00e0 di 46 anni il 15 maggio 1999 a causa di un infarto.\nL'album Get Ready (New Order) (2001) della band New Order \u00e8 dedicato alla sua memoria.\nAltri media.\nGretton \u00e8 stato interpretato da Paddy Considine nel film \"24 Hour Party People\" (2002), che racconta l'ascesa e la caduta della Factory Records, e da Toby Kebbell nel film \"Control\", pellicola che narra la carriera dei Joy Division."}
{"id": "6117252", "revid": "1454482", "url": "https://it.wikipedia.org/wiki?curid=6117252", "title": "Pietro Francesco Garoli", "text": "Biografia.\nScarne notizie ci fornisce nel 1730 il suo primo biografo, Lione Pascoli. Di Pietro Francesco Garoli, o \"Garolo\", o \"Garola\", o \"Garolli\", anche il nome \u00e8 incerto, perch\u00e9 in alcuni documenti \u00e8 chiamato \"Pier Francesco\". Incerta \u00e8 la citt\u00e0 di origine, Torino o Giaveno? Su questo i biografi non sono concordi: ma potrebbe essere nato a Torino, da famiglia originaria di Giaveno. Nel 1665 risulta pagato per aver restaurato 99 tele della raccolta dei Savoia. Come architetto, progetter\u00e0 nel 1713 il Palazzo dell'Universit\u00e0 di Torino, pi\u00f9 tardi realizzato da Giovanni Antonio Ricca (il Vecchio) \"il Vecchio\" e da Filippo Juvarra, su commissione di Vittorio Amedeo II.\nLione Pascoli elenca i viaggi di studio di Garoli: a Venezia, dal 1665 al 1668, poi a Bologna e a Firenze, per studiare pittori di prospettiva. In Emilia, Garoli pu\u00f2 quindi osservare la maestria nella quadratura di Girolamo Curti, detto \"Dentone\", di Giacomo Antonio Mannini e di Angelo Michele Colonna. A Roma \u00e8 registrato in via Margutta, a Pasqua 1668. Dal 1672 abita in una \"camera guarnita a pigione\" nell'attuale via Francesco Crispi, verso l'incrocio con l'attuale via Sistina, nella parrocchia di Sant'Andrea delle Fratte.\nDiventa noto come pittore di vedute ed \u00e8 maestro di Prospettiva all\u2019Accademia di San Luca dal 1679 fino al 1689, poi dal 1693 al 1695, quindi dal 1698 al 1708. Dona nel 1682 all'Accademia di San Luca il dipinto \"Rovine romane\", in cui rappresenta una variante di Ponte Milvio. Due tele a soggetto biblico, \"Trionfo di David\" e \"David che danza davanti all'arca\", acquisisce il cardinale Fabrizio Spada (1643-1717), membro onorario dell'Accademia di San Luca. La tela \"Prospettiva con rovine romane\" della Galleria Pallavicini \u00e8 attribuibile al Garoli. In questo dipinto Pascoli ipotizza un intervento del pittore Luigi Garzi. \"Interno della basilica di S. Pietro\" e \"Interno della basilica di S. Paolo\", sono dipinti eseguiti nel 1680-1682, su commissione della duchessa madre Maria Giovanna Battista di Savoia-Nemours e ora conservati alla Galleria Sabauda di Torino.\nNel 1685-1692 Pietro Francesco Garoli affianca l'architetto Carlo Rainaldi nella lunga e laboriosa ristrutturazione della Chiesa del Santissimo Sudario dei Piemontesi, a Roma, di cui sono restaurati anche l'altare e la facciata. Nelle esposizioni annuali a San Salvatore in Lauro, nel 1687 Garoli presenta due opere, ne presenta una nel 1693, ancora due nel 1694, e il \"Trionfo di David\" della collezione Spada nel 1698.\nDi Pietro Francesco Garoli si conoscono affreschi, come quelli recentemente riscoperti nella Villa Carpegna a Roma, purtroppo alquanto danneggiati, che illustrano scene nelle tenute della famiglia Carpegna nel Montefeltro che sono viste come luoghi di delizia, in cui paesaggio e giardino si fondono. Queste vedute sono dipinte tra finti loggiati, balaustre e finte colonne, secondo la composizione settecentesca di gusto neoclassico, ispirata agli affreschi di Baldassarre Peruzzi alla Farnesina. Garoli riprende la tecnica prospettica, propria dei capricci con architetture romane, liberamente ricomposte o nuovamente inventate."}
{"id": "6117253", "revid": "1305772", "url": "https://it.wikipedia.org/wiki?curid=6117253", "title": "First over Germany", "text": "First over Germany \u00e8 un videogioco di guerra aerea pubblicato nel 1988-1989 per Commodore 64 e MS-DOS dalla Strategic Simulations. Vengono simulate le missioni di un B-17 del 306\u00b0 Bombardieri, la prima unit\u00e0 statunitense che nella Seconda guerra mondiale effettu\u00f2 bombardamenti diurni contro la Germania nell'ottobre 1942 (da cui il titolo, \"primi sulla Germania\").\nModalit\u00e0 di gioco.\nIl giocatore controlla tutto l'equipaggio del B-17 attraverso scelte strategiche e combattimenti d'azione, con relativamente poche caratteristiche del simulatore di volo vero e proprio.\nAll'inizio della campagna si sceglie il proprio nome come pilota e si selezionano gli altri 9 membri dell'equipaggio (copilota, bombardiere, navigatore, meccanico, marconista e quattro mitraglieri) tra una rosa di militari possibili con caratteristiche diverse; i nomi dei personaggi sono elencati solo nel manuale ed \u00e8 necessario conoscerli perch\u00e9 vanno digitati.\nDopo le missioni di addestramento nello Utah ci si trasferisce alla base aerea di Thurleigh da dove si affronteranno 25 missioni di combattimento contro vari tipi di bersagli.\nIl giocatore deve gestire molti aspetti tra cui manovre di decollo e atterraggio, puntamento e sgancio bombe, attacchi di caccia e contraerea nemici, problemi meccanici, economia di carburante e munizioni, difficolt\u00e0 di restare in formazione, effetti di vento e nubi.\nDurante il volo normale l'aereo viene mostrato in terza persona con vista dall'alto, con accanto le varie indicazioni degli strumenti di bordo. La scala della visuale varia con l'altitudine, fino a controllare l'aereo ridotto a un puntino su una mappa.\nIn caso di attacchi di caccia nemici si passa alla visuale della cabina di pilotaggio, dove vengono dati messaggi testuali in inglese sulla posizione nemica (es. \"a ore 3 in basso\") e il giocatore pu\u00f2 selezionare la postazione di artiglieria pi\u00f9 adatta tra quelle installate sui vari lati del B-17. La mitragliera viene quindi controllata in prima persona con un mirino.\nDopo ogni missione a cui si sopravvive, l'equipaggio guadagna punti esperienza e pu\u00f2 ricevere promozioni in base ai risultati ottenuti. Il progresso viene salvato su disco."}
{"id": "6117258", "revid": "287204", "url": "https://it.wikipedia.org/wiki?curid=6117258", "title": "Da'wa", "text": ""}
{"id": "6117260", "revid": "52076", "url": "https://it.wikipedia.org/wiki?curid=6117260", "title": "Shahada", "text": ""}
{"id": "6117265", "revid": "729019", "url": "https://it.wikipedia.org/wiki?curid=6117265", "title": "Mouchoir Bank", "text": "Il Mouchoir Bank, in spagnolo chiamato \"Banco de Pa\u00f1uelo Blanco\" (in italiano: \"Banco del fazzoletto bianco\"), \u00e8 un banco sommerso nell'Oceano Atlantico che copre una superficie di 960\u00a0km\u00b2 e che fa parte delle Isole Turks e Caicos poich\u00e9 ricade all'interno della loro ZEE. \u00c8 situato a sud est delle Isole Turks e geograficamente \u00e8 considerato una continuazione delle Bahamas.\nGeografia.\nLa maggior parte della porzione settentrionale del banco \u00e8 occupata da due barriere coralline separate da una sezione rocciosa che giace a soli 1,8 metri di profondit\u00e0. Numerosi sono i punti in cui il banco arriva molto vicino alla superficie, la North East Breaker, ad esempio, \u00e8 una pericolosa roccia sita nella parte nordorientale.\nIl Mouchoir Passage, che separa il Mouchoir Bank dalle isole Turks \u00e8 largo circa 26\u00a0km e piuttosto profondo. Il Silver Bank Passage separa il Mouchoir Bank dal Silver Bank situato pi\u00f9 a sud est, che appartiene alla Repubblica Dominicana."}
{"id": "6117287", "revid": "287204", "url": "https://it.wikipedia.org/wiki?curid=6117287", "title": "Wiesing (disambigua)", "text": ""}
{"id": "6117288", "revid": "124457593", "url": "https://it.wikipedia.org/wiki?curid=6117288", "title": "Santi Sociali", "text": "Con Santi Sociali s'intende un gruppo di religiosi e laici torinesi e piemontesi vissuti tra il diciannovesimo e ventesimo secolo, che si dedicarono ad attivit\u00e0 di beneficenza e sociali a Torino e in Piemonte. \nStoria.\nAll'inizio dell'Ottocento la povert\u00e0 era molto diffusa a Torino e una larga parte della popolazione viveva grazie alla pubblica assistenza. \nIn questo ambito operarono i \"Santi Sociali Piemontesi\", che si dettero all'aiuto e all'educazione dei poveri ed emarginati. La memoria dei Santi Sociali \u00e8 sempre rimasta presente nella cultura torinese e piemontese, come esemplificato dai numerosi musei, mostre, ed eventi che li raffigurano. Ad esempio, sono stati oggetto di numerose iniziative a Torino in occasione del Giubileo della Misericordia nel 2016. Sono stati anche oggetto di una rappresentazione al Teatro Stabile di Torino e di varie trasmissioni televisive.\nI santi sociali.\nUn predecessore dei Santi sociali torinesi pu\u00f2 essere trovato nel beato Sebastiano Valfr\u00e8 (1629 \u2013 1710), attivo durante l'assedio di Torino del 1706. Collegato a questo gruppo di santi vi \u00e8 la figura di don Giovanni Cocchi, iniziatore di varie attivit\u00e0 in favore dei ragazzi poveri.\nA tutti questi santi e beati, con la sola esclusione, al momento, di san Giuseppe Marello, la citt\u00e0 di Torino ha dedicato una via o un corso."}
{"id": "6117290", "revid": "253269", "url": "https://it.wikipedia.org/wiki?curid=6117290", "title": "Carolyn McCormick", "text": ""}
{"id": "6117299", "revid": "1386670", "url": "https://it.wikipedia.org/wiki?curid=6117299", "title": "San Massimo all'Adige", "text": ""}
{"id": "6117300", "revid": "163635", "url": "https://it.wikipedia.org/wiki?curid=6117300", "title": "Montorio Veronese", "text": ""}
{"id": "6117302", "revid": "163635", "url": "https://it.wikipedia.org/wiki?curid=6117302", "title": "Quinto di Valpantena", "text": ""}
{"id": "6117305", "revid": "1980646", "url": "https://it.wikipedia.org/wiki?curid=6117305", "title": "Corte lucchese", "text": "La corte lucchese (pi\u00f9 semplicemente corte) \u00e8 una particolare tipologia architettonica abitativa del Piano delle Sei Miglia, ovvero del territorio pianeggiante che si estende per una decina di chilometri attorno alla citt\u00e0 di Lucca. Si tratta dunque propriamente di corti rurali; esistono anche le corti urbane del centro storico di Lucca, che per\u00f2 non costituiscono un episodio architettonico caratteristico, ma si inseriscono nel pi\u00f9 vasto fenomeno degli spazi interni agli edifici (vedi corte).\nStruttura architettonica.\nLa corte lucchese \u00e8 una aggregazione di edifici rurali. La corte \u00e8 solitamente composta da due spine di case o altri edifici a schiera poste l'una di fronte all'altra. Lo spazio tra le due strutture edilizie \u00e8 l'aia comune. I lati corti sono solitamente aperti, anche se esistono esempi di corti chiuse sul modello di quelle lombarde. Alla corte si accedeva spesso attraverso un arco detto \"il callare\". In vari casi una delle spine di case \u00e8 riservata alle stalle sovrastate dai fienili e l'altra alle abitazioni, in altri casi le abitazioni, come le stalle, si trovano su entrambi i lati. Alle volte sui lati corti vi sono delle strutture basse e coperte (altezza circa m 1.50) utilizzate come concimaie. Le case di corte, come le stalle, hanno il tetto a capanna. Struttura caratteristica dei fienili \u00e8 la \"mandolata\", una parete traforata ottenuta dalla sovrapposizione alternata di \"mezzane\", ovvero mattoni da pavimentazione. Le mezzane vengono murate appoggiando sulla base il lato pi\u00f9 stretto a formare strutture alveolari che permettono la circolazione dell'aria e quindi l'essiccazione del fieno. L'aia della corte era utilizzata per le attivit\u00e0 comuni ed in particolare per la battitura del grano. \nArea di diffusione.\nLe corti si trovano esclusivamente in pianura nei comuni di Lucca, Capannori e Porcari; limitati episodi architettonici riferibili alla corte lucchese possono trovarsi nei comuni di Pescia (Veneri), Altopascio (Badia di Pozzeveri), Montecarlo e Pescaglia (Val Freddana). In sostanza le corti si trovano nel territorio delle Seimiglia, limitatamente alla sua parte pianeggiante; tale territorio era interamente compreso nella Repubblica di Lucca, per cui si pu\u00f2 pensare che la struttura a corte sia funzionale all'assetto della propriet\u00e0 agricola tipico dello stato di Lucca in et\u00e0 moderna. \nLe corti urbane.\nLe corti urbane si trovano esclusivamente nel centro antico di Lucca, ovvero all'interno delle mura cinquecentesche. Queste corti sono formate da uno spazio pubblico in genere accessibile attraverso un arco o un passaggio coperto (p. es. Corte Pini), ma anche da una strada stretta (p. es. Corte delle Uova). In molti casi si ha un solo accesso, pi\u00f9 raramente due o tre accessi. Sulla corte urbana prospettano palazzi e case alcune delle quali molto popolari. Tra le corti non vanno inseriti i cortili privati dei palazzi patrizi. Alcune corti urbane erano sede di particolari attivit\u00e0 di vendita (Corte del Pesce, Corte delle Uova, ecc.). Sulla corte prospettano porte, finestre, scalette e anche ballatoi (notevoli quelli con travi lignee di Corte del Pesce) e a volte le caratteristiche pietre poggia-secchia. "}
{"id": "6117306", "revid": "124123", "url": "https://it.wikipedia.org/wiki?curid=6117306", "title": "Morti nel 32 a.C.", "text": ""}
{"id": "6117321", "revid": "767487", "url": "https://it.wikipedia.org/wiki?curid=6117321", "title": "Invito a entrare", "text": "Invito a entrare (\"Zaproszenie do wnetrza\") \u00e8 un documentario del 1978 diretto da Andrzej Wajda."}
{"id": "6117322", "revid": "767487", "url": "https://it.wikipedia.org/wiki?curid=6117322", "title": "Id\u0119 do s\u0142o\u0144ca", "text": "Id\u0119 do s\u0142o\u0144ca \u00e8 un documentario cortometraggio del 1955 diretto da Andrzej Wajda."}
{"id": "6117323", "revid": "767487", "url": "https://it.wikipedia.org/wiki?curid=6117323", "title": "Z\u0142y ch\u0142opiec", "text": "Z\u0142y ch\u0142opiec \u00e8 un cortometraggio del 1950 diretto da Andrzej Wajda."}
{"id": "6117324", "revid": "767487", "url": "https://it.wikipedia.org/wiki?curid=6117324", "title": "Ceramika i\u0142\u017cecka", "text": "Ceramika i\u0142\u017cecka \u00e8 un cortometraggio del 1951 diretto da Andrzej Wajda."}
{"id": "6117329", "revid": "767487", "url": "https://it.wikipedia.org/wiki?curid=6117329", "title": "Kiedy ty spisz", "text": "Kiedy ty spisz \u00e8 un documentario cortometraggio del 1952 diretto da Andrzej Wajda."}
{"id": "6117330", "revid": "83749119", "url": "https://it.wikipedia.org/wiki?curid=6117330", "title": "Pier\u015bcionek z or\u0142em w koronie", "text": ""}
{"id": "6117335", "revid": "124123", "url": "https://it.wikipedia.org/wiki?curid=6117335", "title": "Sabrina Hering", "text": ""}
{"id": "6117337", "revid": "124123", "url": "https://it.wikipedia.org/wiki?curid=6117337", "title": "Steffi Kriegerstein", "text": ""}
{"id": "6117341", "revid": "599013", "url": "https://it.wikipedia.org/wiki?curid=6117341", "title": "Emma J\u00f8rgensen", "text": ""}
{"id": "6117367", "revid": "1233442", "url": "https://it.wikipedia.org/wiki?curid=6117367", "title": "Heidelberg Cement", "text": ""}
{"id": "6117368", "revid": "729019", "url": "https://it.wikipedia.org/wiki?curid=6117368", "title": "Ky\u016bsh\u016b K10W", "text": "Il , precedentemente Watanabe K10W, indicato anche come in base ad altra convenzione di identificazione e Oak (\"Quercia\") nel sistema di identificazione alleato per il teatro operativo del Pacifico sud-orientale, fu un aereo da addestramento biposto, monomotore e monoplano ad ala bassa, sviluppato dall'azienda aeronautica giapponese Watanabe Tekk\u014dsho KK e prodotto, oltre che dalla stessa, dalla Ky\u016bsh\u016b Hik\u014dki che le successe nei primi anni quaranta.\nDerivato direttamente dallo statunitense North American NA-16, del quale manteneva sostanzialmente l'aspetto discostandosene per alcuni particolari e per la motorizzazione di produzione nazionale, venne adottato dalle scuole di volo del Servizio aeronautico della Marina imperiale giapponese (Dai-Nippon Teikoku Kaigun K\u014dk\u016b Hombu) andando a sostituire il precedente biplano Yokosuka K5Y e rimanendo in servizio fino al termine della seconda guerra mondiale.\nStoria del progetto.\nNel 1937 la Mitsubishi J\u016bk\u014dgy\u014d KK decise di acquistare dalla statunitense North American Aviation Inc due esemplari degli addestratori avanzati NA-16, modello gi\u00e0 in servizio nella United States Army Air Corps (USAAC), in previsione di proporlo come alternativa ai modelli utilizzati nelle scuole di volo militari nazionali. I due velivoli si differenziavano tra loro per la versione richiesta, il primo, consegnato nel settembre 1937, era un NA-16-4R, equipaggiato con un motore Pratt &amp; Whitney R-985, un radiale 9 cilindri raffreddato ad aria da 450 hp (335 kW), abbinato a un'elica tripala, il secondo, consegnato tre mesi pi\u00f9 tardi, motorizzato Wright R-975, dalla medesima architettura e potenza disponibile, ma che trasmetteva il moto a un'elica bipala.\nOttenuto il consenso da parte della Marina imperiale, i due esemplari vennero avviati ad una serie di prove di valutazione identificandoli con la designazione \"lunga\" \"Aereo da addestramento intermedio sperimentale per la Marina Tipo A\", pi\u00f9 specificatamente indicando il primo con la designazione \"corta\" KXA1 e il secondo KXA2. Ritenute le sue prestazioni soddisfacenti, avendo la Marina espresso l'intenzione di dotare le proprie scuole di volo della versione NA-16-4R vennero avviate trattative per l'acquisizione di una licenza di produzione tramite una societ\u00e0 intermediaria. Una volta ottenuta, venne emessa la specifica 14-Shi che prevedeva una variante derivata dal progetto di concezione nazionale, assegnando il compito di sviluppo e successiva produzione alla Watanabe Tekk\u014dsho.\nIl prototipo, completato nel 1941 e indicato con la designazione \"corta\" K10W, si differenziava dal progetto originale per il diverso disegno dell'elemento verticale dell'impennaggio e per l'adozione di una motorizzazione di produzione nazionale, il Nakajima Kotobuki, a sua volta sviluppo del britannico Bristol Jupiter che manteneva l'architettura 9 cilindri a singola stella dei motori statunitensi. Le successive e positive prove di volo confermarono la volont\u00e0 di avviare la produzione in serie del modello che, a seconda della convenzione venne indicato K10W1 e Aereo da addestramento intermedio per la Marina Tipo 2.\nDopo il primo lotto di 26 esemplari realizzati dalla Watanabe, ordine completamente evaso nel novembre 1942, i vertici della Marina imperiale ordinarono all'azienda di trasferire progetti e relativi macchinari atti alla produzione alla Nippon Hik\u014dki, la quale tra il febbraio 1943 e marzo 1944 realizz\u00f2 altri 150 esemplari."}
{"id": "6117371", "revid": "599013", "url": "https://it.wikipedia.org/wiki?curid=6117371", "title": "Michael Crowe", "text": "Biografia.\nNato a Londra, Crowe si \u00e8 trasferito in Norvegia all'et\u00e0 di due anni. \u00c8 d'origine gallese grazie a sua nonna.\nCarriera.\nClub.\nStart.\nCrowe ha cominciato la carriera con la maglia dello Start, in Norvegia. Non ha giocato alcuna partita ufficiale in prima squadra, limitandosi ad un'apparizione in panchina nel corso della 24\u00aa giornata del campionato 2011, in cui lo Start ha battuto il Lillestr\u00f8m col punteggio di 3-0. Al termine di quella stessa stagione, lo Start \u00e8 retrocesso in 1. divisjon. Crowe \u00e8 rimasto in squadra fino all'estate 2012.\nIl ritorno nel Regno Unito.\nIl 24 maggio 2012, lo Start ha reso noto sul proprio sito internet che Crowe sarebbe entrato nelle giovanili dell'Ipswich Town a partire dal luglio successivo. Il 17 agosto 2013, \u00e8 stato convocato in prima squadra in occasione della sfida di campionato contro i Queens Park Rangers, in cui \u00e8 rimasto in panchina. Il 5 settembre successivo, Crowe ha rinnovato il contratto che lo legava al club per due stagioni.\nDopo qualche altra presenza in panchina con l'Ipswich Town, in data 24 marzo 2015 \u00e8 passato in prestito al Woking, compagine militante in Conference. Lo stesso giorno \u00e8 stato schierato titolare nella vittoria interna per 3-2 sul Torquay United. Ha giocato 4 partite con questa maglia, per poi far ritorno all'Ipswich Town. Ha quindi rinnovato ulteriormente il contratto che lo legava al club, fino al 30 giugno 2016 e con opzione per un'altra stagione.\nIl 26 novembre 2015, Crowe \u00e8 stato ceduto in prestito fino al gennaio successivo allo Stevenage, in League Two. Non ha disputato alcuna partita in squadra, limitandosi soltanto a delle presenze in panchina. Tornato alla base, l'11 gennaio 2016 \u00e8 stato ceduto con la medesima formula al Braintree Town, in National League (nuovo nome della Conference). Il 16 gennaio ha disputato la prima partita con questa maglia, schierato titolare nella sconfitta interna per 0-1 contro lo Stourbridge, partita valida per l'FA Trophy 2015-2016.\nTornato all'Ipswich Town per fine prestito, in data 29 giugno 2016 ha rinnovato ancora il contratto con il club, sempre per una stagione e con opzione per la successiva. Il 3 maggio 2017, l'Ipswich Town ha esercitato questa opzione e rinnovato pertanto l'accordo con Crowe.\nNazionale.\nCrowe \u00e8 eleggibile sia per l' che per il . Il portiere ha scelto quest'ultima rappresentativa, per cui ha giocato a livello Under-19 e Under-21. Con la selezione Under-21 ha esordito nelle qualificazioni al campionato europeo 2017 in data 11 ottobre 2016, schierato titolare nella vittoria per 1-3 sul campo dell'Armenia.\nIl 15 marzo 2018 ha ricevuto la prima convocazione in Nazionale maggiore da parte del commissario tecnico Ryan Giggs.\nStatistiche.\nPresenze e reti nei club.\n\"Statistiche aggiornate all'11 ottobre 2016.\""}
{"id": "6117372", "revid": "1573940", "url": "https://it.wikipedia.org/wiki?curid=6117372", "title": "Alopochen mauritiana", "text": "La casarca di Mauritius (Alopochen mauritiana () \u00e8 un uccello estinto della famiglia degli Anatidi, che in passato popolava l'isola di Mauritius."}
{"id": "6117373", "revid": "486946", "url": "https://it.wikipedia.org/wiki?curid=6117373", "title": "Cesarea di Palestina", "text": ""}
{"id": "6117376", "revid": "72396", "url": "https://it.wikipedia.org/wiki?curid=6117376", "title": "Sh\u016bshin koy\u014d", "text": " \u00e8 uno dei principi fondamentali che stavano alla base del sistema lavorativo in Giappone, equiparabile al concetto di lavoro a tempo indeterminato in altri paesi. \nTale pratica, molto comune nel periodo che va dalla prima guerra mondiale fino agli anni del boom economico, \u00e8 caduta in disuso a seguito dell'amministrazione di Jun'ichir\u014d Koizumi nei primi anni duemila.\nStoria.\nIl concetto dello \"sh\u016bshin koy\u014d\" fu descritto per la prima volta dall'economista statunitense James Abegglen nel suo libro \"The Japanese factory: Aspects of its social organization\" (1958), venendo da allora presentato come uno dei tre principi fondamentali che stanno alla base del sistema lavorativo in Giappone, insieme a e .\nA differenza del concetto di lavoro a tempo indeterminato diffuso in altri paesi, dove il rapporto tra l'azienda e il lavoratore \u00e8 circoscritto alle prestazioni lavorative, tale pratica d\u00e0 al lavoratore giapponese la sensazione di fare parte di una \"famiglia allargata\", dove l'azienda si occupa delle esigenze dei suoi dipendenti sotto vari aspetti. Lo \"sh\u016bshin koy\u014d\" implica che il lavoratore venga assunto subito dopo il conseguimento della laurea e rimanga nella stessa compagnia fino alla pensione, mentre la stessa compagnia si impegna a rispettare il suo contratto a prescindere dalle condizioni in cui versa. In questo modo nel dipendente si sviluppa un forte senso di fedelt\u00e0 verso l'azienda, che in cambio offre la sicurezza del mantenimento del posto di lavoro.\nIl significato e lo sviluppo storico di tale concetto sono fonte di dibattito tra gli studiosi. Pur venendo riconosciuto dai pi\u00f9 come una pietra miliare della cultura aziendale del paese e un simbolo della sua coesione come societ\u00e0, per altri il suo effettivo impiego \u00e8 circoscrivibile al periodo che va dalla prima guerra mondiale fino agli anni del boom economico, quando le maggiori compagnie giapponesi non avevano necessit\u00e0 di licenziare i propri dipendenti.\nLa pratica dello \"sh\u016bshin koy\u014d\" ha resistito allo scoppio della bolla speculativa e alla conseguente crisi degli anni novanta ma, a seguito dell'amministrazione di Jun'ichir\u014d Koizumi, questa \u00e8 caduta ormai in disuso. Politiche economiche neoliberiste hanno comportato la privatizzazione di molte aziende, il licenziamento dei lavoratori pi\u00f9 anziani e costosi, e l'aumento dei posti di lavoro a tempo parziale. A causa della lunga recessione e della crisi finanziaria del 2007-2010, molte aziende hanno interrotto la pratica dello \"sh\u016bshin koy\u014d\" e hanno iniziato ad attuare licenziamenti di massa.\nI licenziamenti su larga scala, tuttavia, rimangono legalmente limitati e rappresentano una sorta di tab\u00f9 in Giappone. Molte grandi aziende come Sony, Panasonic, NEC e Toshiba fanno fronte a questa situazione garantendo programmi di pensionamento volontario e offrendo ai dipendenti non necessari mansioni speciali con responsabilit\u00e0 di lavoro minime, fino a quando non decidono di dimettersi. Nel 2013 il governo giapponese, guidato dal primo ministro Shinz\u014d Abe, ha cominciato a esaminare la possibilit\u00e0 di allentare le restrizioni sui licenziamenti."}
{"id": "6117378", "revid": "583609", "url": "https://it.wikipedia.org/wiki?curid=6117378", "title": "Procopio di Scitopoli", "text": "Biografia.\nEra nativo di Gerusalemme, ma visse a Scitopoli, dove \u00e8 stato lettore in chiesa ed ebbe la funzione di esorcista e quella di interprete della lingua greca nella siro-caldeo. Era un uomo divino, dicono i suoi atti, e visse sempre nella pratica di grande austerit\u00e0 e pazienza, e in castit\u00e0 perpetua. Si cibava solo di pane e acqua e di solito si asteneva da ogni cibo per due o tre giorni. Era ben edotto nelle sacre scritture, dalla cui meditazione assidua ricavava il nutrimento per la sua anima e sembrava dare vigore e forza al suo corpo emaciato. Era ammirevole in tutte le virt\u00f9, in particolare in una mitezza celeste e l'umilt\u00e0.\nL'editto di Diocleziano contro i cristiani raggiunse la Palestina nel mese di aprile del 303, e Procopio fu la prima persona che ha ricevuto la corona del martirio in quel paese nel corso di quella persecuzione. Fu arrestato a Scitopoli e portato, con molti altri, a Cesarea, secondo gli atti, davanti a Paolino, prefetto della provincia. Il prefetto ordin\u00f2 a Procopio di sacrificare agli d\u00e9i, ma quello rispose che non avrebbe mai potuto farlo, con una fermezza e una risoluzione che sembr\u00f2 ferire il cuore del prefetto, come se fosse stato trafitto con un pugnale. Procopio aggiunse che c'\u00e8 un Dio solo, autore e conservatore del mondo. Il prefetto poi gli ordin\u00f2 di sacrificare ai quattro imperatori, vale a dire Diocleziano, Massimiano, Galerio e Costanzo, ma Procopio di nuovo rifiut\u00f2 di farlo; il giudice allora approv\u00f2 su di lui la sentenza di esecuzione e Procopio fu immediatamente decapitato.\nCulto.\nProcopio \u00e8 onorato dai greci con il titolo di Megalomartire (Grande Martire). I suoi atti originali, in caldeo, furono scritti da Eusebio di Cesarea, un testimone oculare. Successivamente fiorirono leggendarie \"Passiones\" che apportarono elementi di fantasia.\nLa popolarit\u00e0 del martire fu grande nella Chiesa bizantina: a Scitopoli gli fu eretta una cappella nel vescovado; a Cesarea di Palestina, luogo del suo martirio, venne eretta in suo onore una chiesa; a Costantinopoli vi erano ben quattro chiese in suo onore.\nGi\u00e0 ascritto nel Martirologio geronimiano all\u20198 luglio, fu introdotto nei Martirologi da Beda e da Usuardo e da l\u00ec poi pass\u00f2 alla stessa data nel Martirologio Romano.\nSan Procopio \u00e8 santo patrono delle seguenti localit\u00e0 italiane:"}
{"id": "6117380", "revid": "83749300", "url": "https://it.wikipedia.org/wiki?curid=6117380", "title": "Procopio di Cesarea di Palestina", "text": ""}
{"id": "6117385", "revid": "83749340", "url": "https://it.wikipedia.org/wiki?curid=6117385", "title": "San Procopio martire", "text": ""}
{"id": "6117386", "revid": "83749350", "url": "https://it.wikipedia.org/wiki?curid=6117386", "title": "San Procopio di Cesarea di Palestina", "text": ""}
{"id": "6117410", "revid": "15756", "url": "https://it.wikipedia.org/wiki?curid=6117410", "title": "The Long Dark", "text": "The Long Dark \u00e8 un videogioco survival, sviluppato da Hinterland Studio per Microsoft Windows, Linux, macOS, Xbox One e PlayStation 4, pubblicato in versione alfa il 22 settembre 2014 tramite Steam.\nDisponibile per Xbox One dal 15 giugno 2015, dal 1\u00ba agosto 2017 \u00e8 stata pubblicata la versione completa del gioco, resa disponibile anche per PlayStation 4.\nIl gioco \u00e8 ambientato in una vasta zona del Canada perennemente ricoperta da neve e ghiaccio, nella quale ci si ritrover\u00e0 a seguito del fatto che l'aereo su cui ci si trova \u00e8 precipitato.\nNella modalita \"survivor\" l'unico obiettivo del giocatore \u00e8 quello di sopravvivere, e il pi\u00f9 a lungo possibile, al freddo e ai pericoli della natura, come ad esempio animali selvatici, oltre che quello di rimanere sempre sufficientemente nutriti e idratati.\nSostanzialmente ci sono cinque parametri da tenere sotto controllo per evitare una brutta fine: la temperatura corporea, il livello di fame e sete, lo stress e la condizione fisica o comunemente detta vita espressa in percentuale.\nOgni cosa in The Long Dark pu\u00f2 rappresentare una minaccia, tra fauna, malattie, le condizioni meteo come tormente, a causa delle quali si rischia l'assideramento; infine, i terreni scoscesi di Great Bear che rappresentano una dura sfida. Nel gioco \u00e8 consigliabile comportarsi come \"nomadi\" e sfruttare gli elementi a proprio vantaggio poich\u00e9 le risorse finiranno inesorabilmente e bisogner\u00e0 essere autosufficienti.\nNelle mappe sono disponibili strutture e auto (non funzionanti) con rifornimenti e altre cose utili; sono anche presenti carcasse, ramoscelli e piante dagli effetti benefici sull'organismo.\nIl gioco presenta anche una modalit\u00e0 storia dove si osservano le avventure di Will Mackenzie nel territorio canadese.\nThe Long Dark non si sostituisce a un vero addestramento di sopravvivenza; si pone solo ad esporre alcuni eventi in maniera da attrarre il giocatore anche se basato su fatti realistici si presenta un gioco con una trama a s\u00e9 come la tempesta geomagnetica, l'aurora, ecc. Per esempio, gli attacchi dei lupi, frequenti nel gioco (volutamente attuati per ostacolare il giocatore, dato che i personaggi sono traumatizzati dall'aurora e dalla tempesta geomagnetica), non sono cos\u00ec comuni nella vita reale."}
{"id": "6117414", "revid": "1573940", "url": "https://it.wikipedia.org/wiki?curid=6117414", "title": "Chitra vandijki", "text": "La chitra birmana (Chitra vandijki ) \u00e8 una specie di tartaruga della famiglia dei Trionichidi.\nDescrizione.\n\u00c8 una specie di grandi dimensioni con un carapace di lunghezza probabilmente superiore ai 1000 mm ed un peso totale oltre i 100 kg. Presenta carapace particolarmente scuro e coriaceo, con una livrea contraddistinta da striature ondulate marrone chiaro, giallo o ocra. Il piastrone \u00e8 bianco-rosato e la coda \u00e8 corta e tozza. Si distingue da \"C. indica\" per: la presenza di due coppie di ocelli localizzati posteriormente o tra gli occhi; l'assenza di una distinta banda mediana sul carapace; la presenza di una pezzatura nera sul mento; differenze scheletriche nel guscio e nelle coste; e la presenza di un terzo paio di strisce sul collo.\nDistribuzione e habitat.\nSi tratta di un endemismo del Myanmar (= Birmania). \u00c8 stata segnalata nei bacini idrografici dei fiumi Ayeyarwady e Chindwin. \u00c8 probabile che sia presente anche nel bacino del Sittaung e in Thailandia. Popola i tratti planiziali del corso di fiumi di medio-grande portata, e si trova in sintopia con \"Amyda cartilaginea\" e \"Nilssonia formosa\".\nBiologia.\nSi conosce ben poco di quel che riguarda la riproduzione e la dieta in natura, ma \u00e8 verosimile che l'ecologia in generale non si discosti troppo da quella di \"Chitra indica\".\nConservazione.\nLe popolazioni sono ritenute in forte declino a causa dell'eccessivo prelievo e dell'alterazione dell'habitat. La pesca (trappole, reti, ami, veleni, esplosivi) \u00e8 finalizzata all'alimentazione delle popolazioni rurali e, soprattutto, al commercio destinato al mercato cinese. Sono assolutamente necessari piani di gestione per la conservazione \"in situ\" ed \"ex situ\"."}
{"id": "6117420", "revid": "1305772", "url": "https://it.wikipedia.org/wiki?curid=6117420", "title": "Alexander Comstock Kirk", "text": "Biografia.\nDopo la laurea in legge nell'Universit\u00e0 di Harvard e gli studi nella prestigiosa \u00c8cole Libres des Sciences Politiques di Parigi, intraprese la carriera diplomatica. Incaricato d'affari dal 1939 al '40 nella Germania nazista, dal 1941 al '44 ebbe incarichi concomitanti come inviato straordinario e ministro plenipotenziario in Egitto e Arabia Saudita, e ambasciatore in Grecia dal giugno al novembre del 1943.\nL'8 dicembre 1944, il presidente Roosevelt lo nomin\u00f2 ambasciatore in Italia, quando il territorio italiano era ancora in parte occupato dalle truppe tedesche. Kirk, che a Roma, prima della guerra, aveva gi\u00e0 vissuto, insieme con la madre, per circa un decennio, aveva precedentemente prestato servizio nella ambasciata statunitense della capitale come primo segretario e console negli anni 1928-'29 e come console generale nel 1940, present\u00f2 le credenziali al governo Bonomi il successivo 8 gennaio e rimase in carica per poco pi\u00f9 di un anno, fino al 5 marzo 1946.\nAll'ambasciatore Kirk, nell'agosto del 1945, si rivolse il maresciallo Badoglio, successore di Mussolini dopo l'arresto del duce il 25 luglio 1943, per chiedere i buoni uffici del governo statunitense al fine di evitare procedimenti giudiziari nei suoi confronti per il ruolo svolto durante il regima fascista. L'ambasciatore comunic\u00f2 al Dipartimento di Stato che, a suo parere, il governo americano non avrebbe dovuto intercedere per il maresciallo. \nIl successore, James Clement Dunn, nominato dal nuovo presidente Truman, present\u00f2 le credenziali un anno pi\u00f9 tardi, il 6 febbraio 1947.\nNel 1946, terminato il suo impegno in Italia, si ritir\u00f2 dall'attivit\u00e0 diplomatica. Mor\u00ec novantenne nel 1979 a Tucson, in Arizona. \u00c8 sepolto, insieme con la madre Clara, nel cimitero acattolico di Roma."}
{"id": "6117421", "revid": "767487", "url": "https://it.wikipedia.org/wiki?curid=6117421", "title": "Kuangchi Program Service", "text": "L'organizzazione non profit Kuangchi Program Service (KPS o \u5149\u555f\u793e in lingua cinese) \u00e8 la pi\u00f9 vecchia societ\u00e0 di produzione televisiva di Taiwan. Oltre ad una lunga produzione di programmi di variet\u00e0 per bambini, KPS si \u00e8 specializzato anche in pubblicit\u00e0, documentari ed altri generi di programmi educativi.\nNella storia della televisione taiwanese, KPS \u00e8 famoso per i suoi programmi di educazione ai valori sociali e per i programmi per bambini, come quello che ha educato un'intera generazione di taiwanesi: \"\u5929\u5929\u90fd\u662f\u8b80\u66f8\u5929\", e un altro dello stesso genere trasmesso sulle tre grandi emittenti originali di Taiwan: \"\u5c16\u7aef\". Per TTV viene prodotto il programma di formazione scientifica \"\u65b0\u6b66\u5668\u5927\u89c0\", il programma musicale \"\u67ef\u5148\u751f\u8207\u7d00\u5c0f\u59d0\", il programma per bambini trasmesso da TTV \"\u5999\u535a\u58eb\", il programma per bambini per la televisione pubblica \"\u7206\u7c73\u82b1\" eccetera\uff1b inoltre, nel processo di formazione per la produzione televisiva e nella precedente stazione radio sperimentale, KPS ha fornito attrezzature e assistenza tecnica alle prime generazioni di operatori televisivi.\nStoria.\nAlla fine del 1951 i gesuiti di Taipei e Hsinchu aprono una nuova area di missione nella zona centrale dell'isola. Nel 1953 il gesuita californiano Philip Bourret (1913 - 2008) giunge a Taiwan. Viste le possibilit\u00e0 di sviluppo nell'ambito dei mezzi di comunicazione, nel 1957 Bourret ritorna negli Stati Uniti per una vasta raccolta fondi. Nel mese di giugno compra dai missionari Maryknoll la stazione radio di Taichung di cui Philip Bourret diventa consigliere tecnico. Nasce cos\u00ec il \"Kuangchi Recording Studio\" che produce nastri ad offerta libera anche per altre stazioni radio. Il 22 ottobre 1959 lo studio di registrazione KPS lancia il programma \"\u5c0f\u5c0f\u5ee3\u64ad\u5287\" che diventa subito molto popolare tra le famiglie. Nel 1961, Studio di registrazione Kuangchi cambia il nome in \"servizio aziendale di programma audio-video educativo KPS\", o anche solo abbreviato \"KPS\" con la sede principale che si trova a Taipei, e viene certificato dal ministero dell'educazione taiwanese come organizzazione non profit. Nel luglio 1961 KPS presso la National Taiwan University apre un \"laboratorio TV per l'estate\"; da allora comincia a offrire corsi di produzione televisiva e offre corsi di apprendimento anche per la televisione nazionale vietnamita nella stazione TV di Saigon dove forma i primi due gruppi di personale addetto alla messa in onda. Tra gli altri numerosi programmi, nel 1962 KPS produce il famoso radiodramma di 15 minuti \"\u5eb7\u6a02\u5ee3\u64ad\u5287\", di grandissima popolarit\u00e0. Il 20 gennaio 1965, viene aperto l'edificio di quattro piani della sede centrale.\nNel 1965 arriva a Taiwan Raymond Parent, gesuita canadese. Con lui Vice Presidente e responsabile delle pubbliche relazioni, la produzione cinematografica e televisiva viene conglobata in un unico gruppo, e KPS arricchisce la gamma di programmi gratuiti a scopo educativo. A partire dalla primavera del 1975, a sostegno della preparazione televisiva dei maggiori network televisivi di Hong Kong, KPS comincia a offrire formazione agli addetti del settore per un periodo di tre mesi ogni anno.\nDall'ottobre 1976 al febbraio 1980 il cardinale Shan serve come presidente di KPS. Nel maggio del 1978, si inizia la costruzione del nuovo edificio della sede centrale di 10 piani di cui 4 sotterranei.\nNel 1980, quando Jerry Martinson \u00e8 presidente di KPS, John Hei ne diventa vicepresidente. Nel novembre 1981 la costruzione del nuovo edificio KPS viene completata."}
{"id": "6117429", "revid": "1573940", "url": "https://it.wikipedia.org/wiki?curid=6117429", "title": "Pelodiscus axenaria", "text": "La tartaruga guscio molle dell'Hunan (Pelodiscus axenaria ) \u00e8 una specie di tartaruga della famiglia dei Trionichidi.\nDistribuzione e habitat.\nL'areale si estende nelle province cinesi di Guangxi e Hunan.\nBiologia.\n\u00c8 una specie poco nota e della quale non esistono ancora studi sulla biologia in natura.\nConservazione.\nQuesta specie \u00e8 ancora praticamente sconosciuta e spesso finisce negli allevamenti destinati al mercato culinario confusa con individui di \"P. sinensis\", con la quale pu\u00f2 ibridarsi."}
{"id": "6117430", "revid": "599013", "url": "https://it.wikipedia.org/wiki?curid=6117430", "title": "James White (aviatore)", "text": "Biografia.\nNacque sull'isola Manitoulin (Ontario) il 7 luglio 1893, figlio di James B. White e di sua moglie Katharine M. Lyon. Studi\u00f2 presso l'Highfield College di Hamilton, e poi presso il dipartimento di ingegneria civile della Canadian Pacific Railway nel Canada occidentale, e con la Standard Bank a Vancouver, British Columbia.\nArruolatosi nella Royal Navy il 10 settembre 1916, in piena guerra mondiale, fu nominato sottotenente della Royal Navy Volunteer Reserve (RNVR). Il 17 febbraio 1917 fu nominato sottotenente pilota in prova. Il 29 settembre \u00e8 stato assegnato in servizio presso il No.8 Naval Squadron RNAS del Royal Naval Air Service. Volando su un Sopwith Camel il 28 gennaio 1918 consegu\u00ec la sua prima vittoria aerea abbattendo un caccia Albatros DV presso Fresnes-Vitry, conseguendo la seconda il 3 febbraio a spese di un altro DV abbattuto presso Vitry. \nQuando il Royal Naval Air Service venne fuso con il Royal Flying Corps dando vita alla per Royal Air Force il suo squadron venne ridenominato No.208 Squadron RAF. Consegu\u00ec la sua terza vittoria l'8 maggio abbattendo un altro DV, la quarta il 28 luglio a spese di un Rumpler C, e la quinta il giorno successivo sempre a spese di un Rumpler C. Asso dell'aviazione il 31 luglio distrusse un Pfalz D.III, il 14 agosto un DFW C, il 6 settembre un Fokker D.VII, il 26 settembre un Pfalz D.XII, il 29 settembre un Fokker D.VII, e 3 ottobre consegu\u00ec una doppietta abbattendo due Fokker D.VII, uno vicino a Brancourt e uno vicino a Piedmont. Al conseguimento della sua ottava vittoria, nell'aprile 1918, era stato insignito della Distinguished Flying Cross.\nTrasferito in posizione di riserva il 3 luglio 1919, rientr\u00f2 in Canada entrando a far parte della Canada Permanent Mortgage Corporation. Nel maggio 1922 spos\u00f2 Eleanor M. Gooderham di Toronto che gli diede 3 figli James Butler White Jr., Robert WG White e David B. White. Nel 1924 fond\u00f2 una propria societ\u00e0 di brokeraggio a Toronto, la J. B. White &amp; Company. Tra il 1945 e il 1947 fu presidente della Toronto Stock Exchange."}
{"id": "6117431", "revid": "1305772", "url": "https://it.wikipedia.org/wiki?curid=6117431", "title": "Clinopodium acinos", "text": "L'acino invernale (nome scientifico \"Clinopodium acinos\" ) \u00e8 una pianta perenne della famiglia delle Lamiaceae.\nEtimologia.\nIl nome generico (\"Clinopodium\") deriva da una parola greca \"klinopodion\" (formata da due parole: \"klino\" = pendenza, adagiarsi o letto e \"podos\" o \"podios\" = un piede), gi\u00e0 usata da Dioscoride (Anazarbe, 40 circa \u2013 90 circa), medico, botanico e farmacista greco antico che esercit\u00f2 a Roma ai tempi dell'imperatore Nerone, e fa riferimento alla forma di manopola dell'infiorescenza. L'epiteto specifico (\"acinos\" = simile ad una bacca) \u00e8 stato dato sempre da Dioscoride.\nIl nome scientifico della pianta \u00e8 stato definito per la prima volta da Linneo (1707 \u2013 1778) con il nome di \"Thymus acinos\", perfezionato successivamente nel nome attuale dal botanico tedesco Carl Ernst Otto Kuntze (Lipsia, 23 giugno 1843 \u2013 Sanremo, 27 gennaio 1907) nella pubblicazione \"Revisio Generum Plantarum: vascularium omnium atque cellularium multarum secundum leges nomeclaturae internationales cum enumeratione plantarum exoticarum in itinere mundi collectarum... Leipzig\" (2: 513, 515. 1891) del 1891.\nDescrizione.\nQueste piante raggiungono un'altezza di 1 - 3\u00a0dm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Possono essere presenti anche forme bienni o perenni come emicriptofita scaposa (H scap), ossia piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve. La pubescenza \u00e8 formata da peli semplici o ramificati.\nRadici.\nLe radici sono secondarie (radici avventizie) derivate da un fittone alla base del fusto. \nFusto.\nLa parte aerea del fusto ha un portamento pi\u00f9 o meno prostrato (strisciante). La sezione trasversale del fusto presenta spigoli accentuati (forma tetragonale) ossia ha una sezione quadrangolare a causa della presenza di fasci di collenchima posti nei quattro vertici, mentre le quattro facce sono concave. Alla base il fusto ha un carattere legnoso e in parte pubescente (ricoperto da peluria sulle facce alterne).\nFoglie.\nLe foglie sono disposte a simmetria opposta rispetto al fusto; leggermente picciolate (lunghezza del picciolo: 1,3\u00a0mm) . La forma \u00e8 ovata (larghezza da 4 a 6\u00a0mm; lunghezza da 7 a 10\u00a0mm) con il margine della lamina fogliare dentellato (con denti pi\u00f9 o meno acuti) e a volte revoluto, cio\u00e8 ripiegato verso l'interno-basso della foglia; inoltre il margine non \u00e8 traslucido. Sulla faccia abassiale sono presenti dei robusti nervi. Le stipole sono assenti.\nInfiorescenza.\nL'asse principale dell'infiorescenza \u00e8 indefinito, quelli laterali sono definiti. L'infiorescenza \u00e8 di tipo verticillastro, cio\u00e8 costituita da un insieme di pi\u00f9 fiori che si sviluppano contemporaneamente da un dato livello del fusto o da un nodo. Nell'infiorescenza sono presenti da 3 a 8 fiori. I fiori in genere sono maggiori delle foglie ascellanti.\nFiore.\nI fiori sono ermafroditi, zigomorfi, tetrameri (4-ciclici), ossia con quattro verticilli (calice \u2013 corolla \u2013 androceo \u2013 gineceo) e pentameri (5-meri: la corolla e il calice sono a 5 parti).\nFrutti.\nIl frutto \u00e8 uno schizocarpo composto da 4 nucule glabre lisce. Le nucule sono provviste di areole ed hanno delle varie forme, dimensioni e colori. La deiscenza \u00e8 basale o laterale.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione: l'alleanza \"Alysso alyssoidis - Sedion albi\" \u00e8 relativa alle comunit\u00e0 subatlantiche e medioeuropee, spesso ricche di terofite, della fascia collinare, montana e altimontana, su suoli calcarei (substrato generalmente calcareo con suoli superficiali e permeabili). Questa alleanza si sviluppa su pratelli xerotermofili (comunit\u00e0 che predilige o comunque sopporta bene condizioni ambientali con alte temperature e scarse disponibilit\u00e0 idriche), erboso-rupestri, discontinui, che occupano ambiti rocciosi dal piano mesomediterraneo a quello supratemperato inferiore, localmente fino all'orizzonte subalpino. L'alleanza \u00e8 distribuita su tutto il territorio nazionale nelle aree collinari e montane, ad esclusione delle Isole e delle regioni Puglia e Basilicata. In Europa l\u2019alleanza si rinviene prevalentemente sulle creste montuose delle regioni occidentali, centrali e del sud-est Europa. Il livello di conservazione delle specie di questa alleanza \u00e8 generalmente buono pur trattandosi di cenosi di estensione limitata e presenti in contesti ambientali molto peculiari e selettivi, difficilmente colonizzabili da altre formazioni.\nAltre alleanze per questa specie sono:\nTassonomia.\nLa famiglia di appartenenza del genere (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie: il genere \"Clinopodium\" \u00e8 descritto nella trib\u00f9 Mentheae (sottotrib\u00f9 Menthinae) che appartiene alla sottofamiglia Nepetoideae.\nPer questa specie il basionimo \u00e8: \"Thymus acinos\" .\nNella pubblicazione \"Flora d'Italia\" di Sandro Pignatti questa pianta \u00e8 indicata con il nome di \"Acinos arvensis\" .\nVariabilit\u00e0.\nLa specie di questa voce \u00e8 polimorfa; sono state classificate diverse variet\u00e0 a partire dalla pelosit\u00e0 della pianta.\nIbridi.\nSul territorio italiano \u00e8 possibile incontrare popolazioni di aspetto intermedio tra \"Clinopodium acinos\" e \"Clinopodium alpinum\" il cui ibrido \u00e8 chiamato \"Clinopodium x mixtum\" (basionimo: \"Calamintha \u00d7 mixta\" ).\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nL'acino annuale in altre lingue \u00e8 chiamato nei seguenti modi:"}
{"id": "6117432", "revid": "199745", "url": "https://it.wikipedia.org/wiki?curid=6117432", "title": "Acino annuale", "text": ""}
{"id": "6117433", "revid": "1573940", "url": "https://it.wikipedia.org/wiki?curid=6117433", "title": "Pelodiscus maackii", "text": "La tartaruga guscio molle del nord della Cina (Pelodiscus maackii ) \u00e8 una specie di tartaruga della famiglia dei Trionichidi.\nDistribuzione e habitat.\n\u00c8 presente in Cina (Heilongjiang, Jilin, Liaoning, Nei Monggu), Russia (Amurskaya, Khabarovskiy, Primorskiy, Yevreyskaya), Corea del Nord e Corea del Sud.\nBiologia.\n\u00c8 una specie poco nota e, come per \"P. axenaria\", le informazioni morfologiche e biologiche sono limitate."}
{"id": "6117434", "revid": "84184", "url": "https://it.wikipedia.org/wiki?curid=6117434", "title": "Alexander C. Kirk", "text": ""}
{"id": "6117435", "revid": "290023", "url": "https://it.wikipedia.org/wiki?curid=6117435", "title": "Oratorio di Nostra Signora del Rosario (Calangianus)", "text": "L'oratorio di Nostra Signora del Rosario \u00e8 un edificio religioso situato a Calangianus, cittadina gallurese.\nStoria.\nSede dell'omonima confraternita fondata nel 1626, l'oratorio di Nostra Signora del Rosario viene citato per la prima volta nel 1741, per quanto la sua costruzione risalga al settimo decennio del Seicento. Situato a destra della chiesa parrocchiale di Santa Giusta, \u00e8 l'edificio pi\u00f9 recente del complesso monumentale. Ospita oggi il Museo Diocesano di Arte Sacra, il quale propone una ricca collezione di pezzi dei secoli tra il XVI e il XVIII, con prevalenza di oggetti liturgici e dipinti.\nDescrizione.\nL'intero \u00e8 costituito da un'unica navata, divisa da un arco a tutto sesto in due campate. Copertura lignea a doppio spiovente. L'aula\n\u00e8 chiusa da un presbitero rettangolare con volta a botte.\nIl museo.\nI locali dell'oratorio ospitano il Museo diocesano di arte sacra \"Santa Giusta\". Il museo fa parte del Museo della Diocesi di Tempio-Ampurias, caratterizzato da una dislocazione multipla: Calangianus, Castelsardo, La Maddalena, Martis, Nulvi e Perfugas. Fondato nel 2001, \u00e8 situato nei locali dell'oratorio di Nostra Signora del Rosario, adiacente alla chiesa parrocchiale. Il museo offre al visitatore una ricca ed ampia collezione di pezzi del XVI-XVIII secolo, oltre a documenti del XVII secolo, vesti antiche realizzate in seta ed oro ed una ricca quadreria del XIX secolo. In ogni visita vengono presentate, attraverso un video o una lettura, storie religiose riguardanti la cittadina di Calangianus, tra le tante la leggenda di Bonaventura, l'assassinio di Fra Tommaso di Calangianus a Damasco e la lunga azione dei Padri Cappuccini, ricca di illustri personaggi. Buona parte del tesoro del Museo Diocesano di Arte Sacra di Calangianus \u00e8 stato donato da Padre Bonaventura da Calangianus."}
{"id": "6117436", "revid": "767487", "url": "https://it.wikipedia.org/wiki?curid=6117436", "title": "Doctors (drama coreano)", "text": "Doctors (, titolo internazionale The Doctors) \u00e8 un serial televisivo sudcoreano trasmesso su SBS dal 20 giugno al 23 agosto 2016.\nTrama.\nAl liceo, Yoo Hye-jung era una ragazza ribelle dal carattere pungente e autoritario. A causa della sua infanzia difficile, non aveva mai aperto il suo cuore agli altri, finch\u00e9 non conobbe il suo mentore Hong Ji-hong, che svolse un ruolo fondamentale trasformandola da delinquente senza speranza a dottoressa premurosa. Separati per tredici anni, i due si incontrano di nuovo quando Hye-jung diventa infine neurochirurgo."}
{"id": "6117438", "revid": "729019", "url": "https://it.wikipedia.org/wiki?curid=6117438", "title": "Faf de Klerk", "text": "Biografia.\nDe Klerk si form\u00f2 come giocatore prima nel settore giovanile dei e successivamente in quello dei . Il suo debutto professionistico avvenne con i durante la Vodacom Cup del 2012. Con la medesima formazione, fece anche, nello stesso anno, il suo esordio in Currie Cup raggiungendo la finale della seconda divisione del torneo. Nella stagione successiva conquist\u00f2 con i Pumas la promozione in prima divisione. Nel 2014 debutt\u00f2 nel Super Rugby con la franchigia dei , ma solo nel 2016 si trasfer\u00ec nell'afferente club dei Golden Lions per giocare le competizioni nazionali sudafricane. Disput\u00f2 da titolare con i Lions le finali di Super Rugby 2016 e 2017 uscendone sconfitto in entrambe le occasioni. Al termine dell'edizione 2017 si trasfer\u00ec nella squadra inglese dei . Nella sua prima stagione di English Premiership risult\u00f2, con 97 punti segnati, il decimo miglior marcatore del torneo e fu, inoltre, inserito nella formazione ideale del campionato. Rinnov\u00f2 per altri quattro anni il suo contratto con i Sale Sharks nel dicembre 2018.\nDe Klerk debutt\u00f2 a livello internazionale con il contro l' nella prima partita del tour dei britannici del giugno 2016. Successivamente il commissario tecnico Allister Coetzee lo fece scendere in campo in tutti gli incontri dell'annata internazionale, dei quali ne salt\u00f2 solo uno durante il The Rugby Championship. A causa della clausola che escludeva dalla nazionale i giocatori militanti all'estero con meno di trenta presenze internazionali, il suo trasferimento in Inghilterra ai Sale Sharks gli precluse qualsiasi apparizione con gli \"Springboks\" durante tutto il 2017. La situazione cambi\u00f2 con l'avvento del nuovo selezionatore Rassie Erasmus che lo convoc\u00f2 per affrontare l' nella prima sfida del tour estivo del 2018 dei britannici. De Klerk rispose segnando la sua prima meta internazionale nel primo test. Oltre che nella tourn\u00e9e, fu titolare in tutto il The Rugby Championship 2018 e poi partecip\u00f2 al tour di novembre della nazionale africana. Al termine della stagione fu, inoltre, inserito tra i sei giocatori nominati per la vittoria del prestigioso premio come Miglior giocatore World Rugby dell'anno. Dopo aver figurato nella vittoria del The Rugby Championship 2019, fu chiamato nella rosa sudafricana per disputare la . Oltre a due partite nella fase a gironi, gioc\u00f2 come titolare tutti gli incontri della fase finale che portarono gli \"Springboks\" a laurearsi campioni del mondo."}
{"id": "6117444", "revid": "1409041", "url": "https://it.wikipedia.org/wiki?curid=6117444", "title": "Crociati Noceto 2009-2010", "text": "Questa pagina raccoglie le informazioni riguardanti il Crociati Noceto nelle competizioni ufficiali della stagione 2009-2010."}
{"id": "6117447", "revid": "80030", "url": "https://it.wikipedia.org/wiki?curid=6117447", "title": "Munttoren (Amsterdam)", "text": ""}
{"id": "6117468", "revid": "1573940", "url": "https://it.wikipedia.org/wiki?curid=6117468", "title": "Pelodiscus parviformis", "text": "La tartaruga guscio molle cinese minore (Pelodiscus parviformis ) \u00e8 una specie di tartaruga della famiglia dei Trionichidi.\nDescrizione.\nIl carapace \u00e8 di forma ovale ed \u00e8 lungo circa 150 mm. La colorazione \u00e8 simile a quella di \"P. sinensis\", ma sono evidenti degli spot sul collo e sul margine inferiore del carapace. Una fila di tubercoli \u00e8 disposta longitudinalmente sul carapace. Il piastrone, invece, \u00e8 rosa-rosso e presenta una caratteristica macchia nera.\nDistribuzione e habitat.\nLa specie \u00e8 distribuita in Cina sud-orientale, nelle province di Guangxi e Hunan, e in Vietnam. Predilige fiumi caratterizzati da acque limpide e pulite, con fondali sabbiosi.\nBiologia.\nLa sua biologia \u00e8 ancora scarsamente conosciuta.\nConservazione.\nI dati finora disponibili non consentono di stimare l'entit\u00e0 e il trend delle popolazioni. La specie \u00e8 comunque oggetto di cattura e sfruttamento per uso alimentare."}
{"id": "6117474", "revid": "1086846", "url": "https://it.wikipedia.org/wiki?curid=6117474", "title": "Associazione Calcio Mezzocorona 2009-2010", "text": "Questa voce raccoglie le informazioni riguardanti l'Associazione Calcio Mezzocorona nelle competizioni ufficiali della stagione 2009-2010."}
{"id": "6117478", "revid": "287204", "url": "https://it.wikipedia.org/wiki?curid=6117478", "title": "Elsloo (Limburgo)", "text": "Elsloo (in limburghese: \"Aelse\") \u00e8 una localit\u00e0 di circa 7.200 abitanti del sud-est dei Paesi Bassi, facente parte della provincia del Limburgo e situata nella regione nota come Westelijke Mijnstreek e lungo il corso del fiume Mosa, al confine con il Belgio. Dal punto di vista amministrativo, si tratta di un ex-comune, dal 1982 inglobato (in gran parte) nella municipalit\u00e0 di Stein.\nGeografia fisica.\nElsloo si trova nella parte sud-occidentale della provincia del Limburgo, a nord/nord-est di Maastricht e tra le localit\u00e0 di Stein e Beek (rispettivamente a sud della prima e a nord-ovest della seconda).\nOrigini del nome.\nIl toponimo \"Elsloo\", attestato anticamente come \"Elisla (\"XII secolo), \"Eleslo\" (1111) ed \"Elso\" (1122), \u00e8 formato dai termini medio olandesi \"els\", che significa \"ontano\" (\"alnus\"), e \"lo\", termine che indica un \"bosco in un alto terreno sabbioso\".\nStoria.\nDalla fondazione ai giorni nostri.\nI primi insediamenti umani in loco risalgono al 5.000 a.C., ad opera di popolazioni appartenenti alla cultura della ceramica lineare.\nLa prima menzione della localit\u00e0 risale tuttavia al 964 in un documento dell'arcivescovo di Colonia.\nIn seguito, Elsloo pass\u00f2 sotto il controllo dell'abbazia di San Pantaleone di Keulen e successivamente (a partire dal XII secolo) sotto il controllo dell'abbazia di Floresse (Vallonia).\nIntorno al 1150, i signori di Elsloo costruirono una fortezza, di cui ora rimangono solo alcuni resti. In seguito, fu costruita una fortezza completamente nuova.\nTra il XIV e il XV secolo, Elsloo divenne una signoria. La signoria di Elsloo fu controllata da vari casati, tra cui quello di D'Arberg de Valengin (XVII secolo).\nTra il 1450 e il 1600, Elsloo sub\u00ec varie inondazioni, causate dall'esondazione del fiume Geul, che un tempo sfociava in loco nella Mosa.\nNel 1982 Elsloo cess\u00f2 di essere un comune a s\u00e9 stante: gran parte del territorio comunale (780 ettari con 8.205 abitanti) and\u00f2 a far parte della municipalit\u00e0 di Stein, mentre una piccola parte (40 ettari con 30 abitanti) fu inglobata nella municipalit\u00e0 di Beek.\nSimboli.\nNello stemma di Elsloo \u00e8 raffigurata la Vergine Maria con il Bambin Ges\u00f9.\nNella parte inferiore dello stemma, sono raffigurati due stemmi, tra cui quello dei signori di Elsloo, di colore giallo e rosso.\nMonumenti e luoghi d'interesse.\nElsloo vanta uno dei centri storici meglio conservati dei Paesi Bassi e 26 edifici classificati come rijksmonumenten.\nArchitetture religiose.\nChiesa di Sant'Agostino.\nTra i principali edifici religiosi di Elsloo, figura la chiesa di Sant'Agostino, costruita tra il 1848 e il 1849 su progetto di J. Dumoulin.\nArchitetture civili.\nCastello di Elsloo.\nAltro edificio storico degno di nota \u00e8 il castello di Elsloo, costruito nella forma attuale nel XVII secolo sulle rovine dell'antica fortezza (di cui rimane la torre) e ora trasformato in hotel.\nSociet\u00e0.\nEvoluzione demografica.\nAl 1\u00ba gennaio 2015, la popolazione stimata di Elsloo era pari a circa 7.260 abitanti.\nCultura.\nMusei.\nStreekmuseum Schippersbeurs.\nNell'ex-Schipperbeurs, un edificio di inizio XVII secolo in stile rinascimentale, trova posto lo Steekmuseum, un museo di storia locale, dove sono esposti, tra l'altro, manufatti della cultura della ceramica lineare."}
{"id": "6117479", "revid": "838137", "url": "https://it.wikipedia.org/wiki?curid=6117479", "title": "Elsloo", "text": ""}
{"id": "6117480", "revid": "110157", "url": "https://it.wikipedia.org/wiki?curid=6117480", "title": "Karmacoma", "text": "Karmacoma \u00e8 un singolo del gruppo musicale trip hop britannico Massive Attack, pubblicato nel 1995.\nIl brano.\nIl brano contiene testi rappati dai due membri del gruppo 3D e Tricky. Nello stesso anno Tricky pubblica l'album \"Maxinquaye\", in cui \u00e8 presente il brano \"Overcome\", riarrangiamento (non rappato e con una base differente) di \"Karmacoma\".\nGli stessi Massive Attack registrarono una seconda versione del brano (senza Tricky) intitolandola \"Fake the Aroma\" per l'album di autori vari \"Help\", i cui ricavati vennero destinati all'associazione di beneficenza War Child."}
{"id": "6117482", "revid": "438678", "url": "https://it.wikipedia.org/wiki?curid=6117482", "title": "Fake the Aroma", "text": ""}
{"id": "6117484", "revid": "122546303", "url": "https://it.wikipedia.org/wiki?curid=6117484", "title": "Euridice (opera teatrale)", "text": "Euridice (\"Eurydice\") \u00e8 un'opera teatrale di Sarah Ruhl, debuttata a Madison nel settembre 2003. Il dramma racconta il mito di Orfeo ed Euridice con una particolare attenzione al potere della parola.\nTrama.\nPrimo movimento.\nOrfeo ed Euridice sono una coppia molto innamorata: lui \u00e8 un talentuoso musicista, lei \u00e8 un'accanita lettrice. Il ragazzo chiede a Euridice di sposarlo e nell'Oltretomba il padre defunto di Euridice scrive una lettera al futuro genero, ma non sa dove imbucarla. Orfeo ed Euridice si sono sposati e durante il ricevimento la ragazza si allontana per andare a bere a una fontana; qui incontra uno strano uomo che le dice di avere una lettera per lei da parte del padre ed Euridice lo segue al suo appartamento. Qui, la ragazza si sente a disagio e cerca di andarsene, ma cade dalle scale e muore.\nSecondo movimento.\nEuridice arriva nell'Oltretomba su un ascensore e prima che le porte si aprano dal soffitto piove acqua dal fiume della dimenticanza. Euridice entra ufficialmente nell'Oltretomba e viene accolta dal coro delle Tre Pietre; la fanciulla non ha pi\u00f9 memoria del mondo dei vivi. Il padre di Euridice la trova e cerca di comunicare con lei, ma la ragazza non lo riconosce. Con pazienza e dedizione, il padre insegna di nuovo alla figlia a scrivere e ricordare, finch\u00e9 Euridice non ricorda tutta di Orfeo, del padre e del mondo che ha lasciato alle spalle. Il Signore dell'Oltretomba, un bambino su un triciclo, si invaghisce di lei; Orfeo le scrive lettere dal mondo dei vivi e le manda anche una copia delle Opere di William Shakespeare. Orfeo decide di andare a cercare la sua amata Euridice e, grazie al potere della sua musica, arriva fino alle porte dell'Inferno e bussa.\nTerzo movimento.\nIl Signore dell'Oltretomba concede a Orfeo di riportare Euridice nel mondo dei vivi ma alla condizione che non si volti mai a guardarla finch\u00e9 si trovano nel mondo dei morti. Euridice \u00e8 estasiata, ma poi si rende conto che questo significa lasciare il padre ancora una volta e non si sente di compiere questa scelta: decide allora di chiamare il marito ad alta voce, Orfeo si volta e la perde per sempre.\nIl padre, intanto, \u00e8 sopraffatto dal dolore di aver perso la figlia ancora una volta e si immerge nel fiume della dimenticanza per cancellare il ricordo di Euridice. Quando esce dal fiume, il padre ha dimenticato tutto e si addormenta. Euridice torna dal padre, lo trova addormentato e le Tre Pietre le raccontano cos'\u00e8 successo. Il Signore dell'Oltretomba torna da Euridice e le dice di prepararsi per il loro imminente matrimonio. La fanciulla, desolata, scrive una toccante lettera a Orfeo e alla sua futura moglie, l'affida a un verme, e si immerge a sua volta nel fiume della dimenticanza. Orfeo, nel frattempo, \u00e8 morto e arriva sull'ascensore, ma quando su di lui piove l'acqua del Lete si dimentica di tutto, anche della sua amata Euridice. Orfeo trova la lettera, la scruta, ma ha dimenticato come si legge.\nProduzioni.\nIl dramma ha debuttato a Madison, Wisconsin, nel settembre 2003 e da allora altre produzioni sono andate in scena a Berkeley, Yale, Atlanta, Filadelfia, Seattle, New York e Londra."}
{"id": "6117517", "revid": "51032", "url": "https://it.wikipedia.org/wiki?curid=6117517", "title": "Fluorcannilloite", "text": ""}
{"id": "6117518", "revid": "110157", "url": "https://it.wikipedia.org/wiki?curid=6117518", "title": "Museo delle relazioni interrotte", "text": "Il Museo delle relazioni interrotte (in lingua croata: \"Muzej prekinutih veza\"; in inglese: \"Museum of Broken Relationships\") \u00e8 un museo sociologico situato a Zagabria, capitale della Croazia, dedicato alle storie d'amore terminate. L'esposizione si basa su oggetti personali donati al museo da ex amanti, accompagnati da una breve descrizione.\nIl museo nasce da un'esposizione itinerante di oggetti donati, che poi ha trovato la sua collocazione permanente nella citt\u00e0 alta di Zagabria.\nNel 2011 l'iniziativa ha ricevuto il premio Kenneth Hudson per il museo pi\u00f9 innovativo d'Europa.\nStoria.\nIl museo \u00e8 stato fondato dalla produttrice cinematografica Olinka Vi\u0161tica e dallo scultore Dra\u017een Grubi\u0161i\u0107, entrambi di Zagabria. Al termine della loro storia d'amore durata quattro anni, i due artisti croati scherzano sull'istituzione di un museo per ospitare i propri oggetti personali lasciati. Dopo tre anni Grubi\u0161i\u0107 ricontatt\u00f2 Vi\u0161tica per riproporle l'idea, ma questa volta sul serio. I due iniziarono cos\u00ec a chiedere ai propri amici di donar loro gli oggetti-ricordo delle ex relazioni, fino a quando non venne a crearsi una vera e propria collezione, che fu esposta al pubblico per la prima volta nel 2006 nella Gipsoteca di Zagabria, in occasione del 41\u00ba Salone d'arte di Zagabria.\nNegli anni seguenti, la collezione \u00e8 stata mostrata in un tour mondiale, con esposizioni in Argentina, Bosnia-Erzegovina, Germania, Macedonia, Filippine, Serbia, Singapore, Slovenia, Sud Africa, Turchia, Regno Unito e Stati Uniti d'America: tra il 2006 e il 2010 la collezione \u00e8 stata visitata da pi\u00f9 di 200.000 persone. Durante il tour, sono stati raccolti nuovi oggetti donati dal pubblico, di cui pi\u00f9 di 30 solo nella mostra organizzata a Berlino nel 2007.\nNel frattempo, dopo vari tentativi senza successo presso il Ministero della cultura croato al fine di trovare una sistemazione temporanea del museo, Vi\u0161tica e Grubi\u0161i\u0107 decisero di investire le proprie risorse per affittare uno spazio di 300 metri quadri nel centro della citt\u00e0 alta di Zagabria, realizzando cos\u00ec il primo museo della citt\u00e0 gestito da privati. Il museo fu finalmente aperto nell'ottobre 2010, rivelandosi un luogo popolare soprattutto fra i turisti stranieri, non solo per la sua tematica originale, ma anche perch\u00e9 il museo \u00e8 sempre aperto tutta la settimana, a differenza di altri musei della citt\u00e0.\nNel 2016 \u00e8 stata aperta una filiale del museo a Los Angeles.\nDescrizione.\nIl Museo delle relazioni interrotte \u00e8 descritto dai suoi fondatori come un \"concetto di arte che procede dal presupposto (scientifico) che gli oggetti (nel senso pi\u00f9 ampio, cio\u00e8 la materia nel suo complesso) possiedono caratteristiche integrate (ovvero \"ologrammi\" di ricordi ed emozioni), e intende creare uno spazio di \"memoria sicura\" o \"ricordo protetto\", al fine di preservare il patrimonio materiale e immateriale dei rapporti interrotti\".\nIl museo si divide in tre sezioni: \"reperti materiali\", \"museo virtuale in rete\" e \"confessionale\".\nPremi e riconoscimenti.\nNel maggio 2011, il Museo delle relazioni interrotte ha ricevuto il premio Kenneth Hudson, conferito dal Forum dei Musei Europei (EMF) al \"museo, persona, progetto o gruppo di persone che hanno dimostrato la pi\u00f9 insolita, audace e, forse, controversa esposizione che sfida la percezione comune del ruolo dei musei nella societ\u00e0\", affermando la \" importanza della qualit\u00e0 pubblica e l'innovazione come elementi fondamentali di un museo di successo\".\nNel conferire il premio la giuria dell'EMF ha osservato che \u00abIl Museo delle relazioni interrotte favorisce la discussione e la riflessione non solo sulla fragilit\u00e0 dei rapporti umani, ma anche sulle circostanze politiche, sociali, e culturali che circondano le storie raccontate. Il museo rispetta la capacit\u00e0 del pubblico di comprendere pi\u00f9 ampie questioni storiche, sociali inerenti a diverse culture e identit\u00e0, e fornisce una catarsi per i donatori su un livello pi\u00f9 personale\u00bb."}
{"id": "6117520", "revid": "73843", "url": "https://it.wikipedia.org/wiki?curid=6117520", "title": "Eubiotica", "text": " \nIl termine eubiotica deriva dal greco ed \u00e8 composto dal prefisso eu- (buono) e da biotik\u00f3s (vitale): letteralmente, \u201cbuono per la vita\u201d, \u201cbenefico per l'organismo\u201d, \u201c(che assicura) il ben vivere\u201d.\nViene utilizzato in diversi campi come la medicina, l'alimentazione, l'agricoltura o la cosmesi e sta a indicare un insieme di norme igieniche e alimentari utili a vivere in maniera sana.\nMedicina eubiotica.\nIl dottor Iago Galdston (Kishinev, 1895 \u2013 New York, 19 dicembre 1989) \u00e8 stato psichiatra, educatore e segretario del Medical Information Bureau della New York Academy of Medicine. Un suo scritto del 1944, intitolato \u201cEubiotic medicine\u201d, mette a confronto le differenze tra i concetti di medicina eubiotica e medicina preventiva.\nCon \u201cmedicina eubiotica\u201d, Gladston intende ampliare il significato di medicina preventiva: la medicina dovrebbe andare oltre la prevenzione delle malattie, per seguire anche la crescita biologica, lo sviluppo e il benessere generale dell'individuo.\nSecondo Gladston, il termine \u201cmedicina preventiva\u201d \u00e8 limitante e legato ad un passato in cui si pensava che compito della medicina fosse solo prevenire le malattie e non si potesse in nessun modo agire direttamente sul benessere biologico della persona.\nEubiosi intestinale.\nL'intestino si definisce eubiotico quando \u00e8 in salute e vi \u00e8 armonia tra la flora batterica intestinale e l'organismo. \nPer favorire l'eubiosi dell'intestino, si possono assumere i probiotici (letteralmente \u201cin favore della vita\u201d), microrganismi che aiutano a mantenere l'equilibrio del microbiota umano.\nAgricoltura eubiotica.\nL'agricoltura eubiotica non utilizza sostanze inquinanti o dannose, pesticidi tossici o diserbanti e si basa solo su una concimazione naturale. \nPer la raccolta, la raffinazione e la conservazione degli alimenti non vengono utilizzate tecniche di sterilizzazione termica tipiche dell'industria alimentare, salvaguardando cos\u00ec l'integrit\u00e0 dei prodotti.\nAttraverso l'agricoltura eubiotica si sta cercando inoltre di recuperare alcune variet\u00e0 di cereali antichi e tipici delle tradizioni di un territorio, che non hanno subito le modificazioni artificiali dei grani moderni. Lo stesso Pecchiai faceva risalire l'aumento drastico di disturbi come la celiachia o l'intolleranza al glutine all'eccessivo consumo di cereali moderni geneticamente modificati.\nDieta eubiotica.\nIl ruolo della dieta 'eubiotica' nella disbiosi e ipertensione intestinale \nCosmesi eubiotica.\nI principi dell'eubiotica sono applicati in campo estetico dagli anni '60. La cosmesi eubiotica si basa sulla ricerca del benessere globale dell'individuo, a livello psichico e fisico."}
{"id": "6117528", "revid": "287204", "url": "https://it.wikipedia.org/wiki?curid=6117528", "title": "Krec! Jak kochasz, to krec!", "text": ""}
{"id": "6117529", "revid": "1573940", "url": "https://it.wikipedia.org/wiki?curid=6117529", "title": "Lissemys ceylonensis", "text": "La tartaruga alata dello Sri Lanka (Lissemys ceylonensis ) \u00e8 una specie di tartaruga della famiglia dei Trionichidi.\nDescrizione.\n\u00c8 distinta da \"L. punctata\" sulla base di evidenze molecolari; raggiunge i 300 cm di carapace nelle femmine adulte; ha carapace ovale, liscio e verde grigiastro scuro, quasi senza macchie negli adulti. Il piastrone \u00e8 chiaro, con le tipiche alette femorali.\nDistribuzione e habitat.\nQuesta specie \u00e8 endemica dello Sri Lanka, e si rileva nei grandi fiumi, tra cui i principali Mahaveli, Malvathu, Kala Ova, Kelani, Yan Ova, Deduru Ova, Walawe, Maduru Ova, Maha Ova, Kalu, anche nella parte finale e in molti ambienti acquatici, tra cui i canali irrigui e le risaie.\nBiologia.\nBiologia ed attivit\u00e0 sono le stesse di \"L. punctata\". L'alimentazione \u00e8 opportunistica e onnivora.\nConservazione.\nIl commercio \u00e8 oggi regolamentato, ma in passato la specie compariva frequentemente nei lotti di cheloni trafficati illegalmente per finire sui mercati occidentali o cinesi."}
{"id": "6117532", "revid": "281944", "url": "https://it.wikipedia.org/wiki?curid=6117532", "title": "Casa Berri Meregalli", "text": ""}
{"id": "6117536", "revid": "164044", "url": "https://it.wikipedia.org/wiki?curid=6117536", "title": "Gilbert Koomson", "text": "Carriera.\nClub.\nKoomson ha giocato per l'Ajax Accra a livello giovanile. Successivamente, ha sostenuto un provino con gli inglesi dello Stoke City, che non hanno potuto tesserarlo per problemi con il permesso di lavoro. Su consiglio di Peter Butler, che lo aveva allenato in Ghana per conto del Manchester City, Koomson \u00e8 emigrato in Thailandia. Butler era infatti diventato direttore tecnico al BEC Tero Sasana.\nKoomson \u00e8 passato cos\u00ec al BEC Tero Sasana, che lo ha successivamente ceduto in prestito al Samut Songkhram. Ha esordito con questa maglia il 27 marzo 2013, schierato titolare nel pareggio a reti inviolate contro il TOT. Il 7 aprile ha trovato la prima rete in campionato, nel pareggio per 1-1 contro il Bangkok Glass. \u00c8 rimasto in squadra fino al mese di luglio, totalizzando 6 reti in 12 partite.\nIl 3 agosto 2013, Koomson \u00e8 passato ufficialmente in prestito al Sogndal, dopo che si era gi\u00e0 allenato col club nelle precedenti due settimane. Ha scelto la maglia numero 30. Il 4 agosto ha esordito in Eliteserien, schierato titolare nella sconfitta per 2-0 maturata sul campo del Rosenborg. Ha totalizzato 7 presenze nella massima divisione locale nel corso di quella porzione di stagione, per poi lasciare il Sogndal per fine prestito.\nRientrato cos\u00ec al BEC Tero Sasana, il 23 febbraio 2014 \u00e8 tornato a calcare i campi da calcio thailandesi, subentrando a Kelechi Osunwa nel pareggio per 0-0 sul campo della sua ex squadra del Samut Songkhram. Il 9 marzo \u00e8 invece tornato al gol, nella vittoria per 4-2 sul Suphanburi. \u00c8 rimasto al club per due stagioni, totalizzando 46 presenze e 7 reti nella massima divisione locale.\nIl 28 gennaio 2016 ha fatto ritorno in Norvegia, sempre al Sogndal, a cui si \u00e8 legato con un accordo triennale. Al termine del campionato 2017, il Sogndal \u00e8 retrocesso in 1. divisjon, dopo aver perso lo spareggio contro il Ranheim. Koomson ha lasciato la squadra al termine dell'annata, congedandosi dal Sogndal con lo \"score\" di 71 presenze e 11 reti, tra tutte le competizioni.\nIl 19 gennaio 2018, il Brann ha reso noto l'ingaggio di Koomson, che si \u00e8 legato al nuovo club con un contratto valido fino al 31 dicembre 2021. Ha scelto la maglia numero 22.\nIl 28 settembre 2020 \u00e8 passato ai turchi del Kas\u0131mpa\u015fa, legandosi al nuovo club con un contratto triennale.\nIl 29 agosto 2021, Koomson ha fatto ritorno in Norvegia, per giocare nel Bod\u00f8/Glimt: ha firmato un contratto valido fino al 31 dicembre 2023.\nNazionale.\nIl 1\u00ba ottobre 2016 ha ricevuto la prima convocazione in Nazionale maggiore, selezionato dal commissario tecnico Avraham Grant in vista delle sfide contro e rispettivamente del 7 e 11 ottobre successivi. L'11 ottobre ha cos\u00ec effettuato il proprio esordio, subentrando a Mubarak Wakaso nel pareggio per 1-1 contro la formazione sudafricana.\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "6117548", "revid": "113603262", "url": "https://it.wikipedia.org/wiki?curid=6117548", "title": "Fabio Grassadonia e Antonio Piazza", "text": "Biografia.\nSi conoscono durante gli anni di studi alla Scuola Holden di Torino negli anni novanta e da allora lavorano insieme.\nNel 2010 hanno scritto e diretto il loro primo cortometraggio \"Rita\". \nIl loro primo lungometraggio \"Salvo\", co-scritto e co-diretto, \u00e8 stato presentato al Festival di Cannes nel 2013, vincendo entrambi i premi della Settimana internazionale della critica: Grand Prix e Prix R\u00e9v\u00e9lation. Il film \u00e8 stato distribuito in circa 20 paesi in giro per il mondo, tra cui gli Stati Uniti d'America, e proiettato in numerosi festival internazionali, ottenendo svariati altri premi. In Italia, fra i riconoscimenti ottenuti, anche il Nastro d'argento alla migliore fotografia, il Globo d'oro alla miglior attrice e 4 Nomination ai David di Donatello e ai Nastro d'argento.\nIl loro secondo film \"Sicilian Ghost Story\" \u2013 prodotto da Indigo Film e Cristaldi Pics \u2013 ha aperto la Settimana internazionale della critica del Festival di Cannes, prima volta per un film italiano nella storia del Festival di Cannes, e ha trovato distribuzione in pi\u00f9 di venti paesi nel mondo. Con la sceneggiatura del film, selezionata per il Sundance January Screenwriters Lab 2016, Antonio Piazza e Fabio Grassadonia vincono il \"Sundance Institute Global Filmmaking Award\". \"Sicilian Ghost Story\" viene presentato con successo in svariati festival internazionali, in Italia vince il Nastro d'argento per la migliore fotografia, a Luca Bigazzi, e quello per la migliore scenografia, a Marco Dentici, e viene nominato per la miglior regia e la migliore produzione. Nel 2018, sempre per \"Sicilian Ghost Story\", Fabio e Antonio vincono il David di Donatello per la migliore sceneggiatura non originale, insieme alle nomination per la miglior canzone, la fotografia, e per il David Giovani.\nGrassadonia e Piazza hanno in passato collaborato come consulenti con Filmauro e Fandango e continuano adesso a lavorare come script consultant collaborando anche con alcuni laboratori europei, come Berlinale Residency, Locarno Open Doors, POWR Baltic Event, Torino FilmLab, Semaine de la Critique Next Step, Nisi Masa ESP. Sono visiting affiliate professors della Universit\u00e0 di Malta."}
{"id": "6117551", "revid": "74801", "url": "https://it.wikipedia.org/wiki?curid=6117551", "title": "Marie Tharp", "text": "Il lavoro della Tharp ha contribuito in maniera decisiva all'accettazione da parte della comunit\u00e0 scientifica della teoria della tettonica a placche, comportando cos\u00ec uno stravolgimento nelle discipline delle scienze della Terra.\nInfanzia.\nMarie Tharp nacque dall'unione di Bertha Louise Tharp, un'insegnante di tedesco e latino, e William Edgar Tharp, geometra impiegato presso il Dipartimento dell'Agricoltura degli Stati Uniti d'America. Marie seguiva spesso il padre nei suoi impegni lavorativi, e ci\u00f2 le permise di apprendere i primi rudimenti di cartografia. A causa del lavoro del padre, Marie e la sua famiglia si trasferivano continuamente. Quando nel 1931 il padre si ritir\u00f2 dall'attivit\u00e0 lavorativa, Marie aveva frequentato pi\u00f9 di 20 scuole pubbliche in Alabama, Iowa, Michigan e Indiana. Nel 1931 Marie e la sua famiglia si stabilirono in una fattoria a Bellefontaine, Ohio, dove poco tempo dopo Marie ottenne il diploma di scuola media superiore.\nStudi.\nSpinta dalla madre, Marie prese un anno sabbatico prima di andare al college. All'epoca, pensava di seguire le orme materne e diventare anche lei un'insegnante. Il padre le sugger\u00ec di scegliere una materia che non solo la appassionasse, ma che le permettesse allo stesso tempo di trovare lavoro e una stabilit\u00e0 economica. Studi\u00f2 dapprima presso la Ohio University, con indirizzo Inglese e musica. Successivamente presso l\u2019Universit\u00e0 del Michigan dove consegu\u00ec la laurea in geologia. All'epoca, le donne rappresentavano solo il 4% del totale di laureati nel settore. Durante la II Guerra Mondiale, molte pi\u00f9 donne poterono accedere alle discipline e alle professioni fino ad allora occupate quasi esclusivamente dagli uomini, come per esempio la geologia. Avendo seguito un corso di geologia all'Universit\u00e0 dell'Ohio, Marie Tharp venne infatti accettata dall'Universit\u00e0 del Michigan per seguire il programma di geologia petrolifera. Dopo aver conseguito il master in geologia petrolifera, la Tharp venne assunta dalla Standard Oil and Gas nella citt\u00e0 di Tulsa, Oklahoma, ma trov\u00f2 subito il lavoro poco soddisfacente. All'epoca, infatti, alle donne non era consentito partire in missione alla ricerca di gas o petrolio. Tharp venne quindi confinata in un ufficio, dove i suoi compiti principali erano di collezionare le mappe e i dati che sarebbero poi serviti agli uomini durante le loro missioni sul campo. Contemporaneamente al suo lavoro di geologa alla Standard Oil &amp; Gas Company, la Tharp si iscrisse alla facolt\u00e0 di matematica dell'Universit\u00e0 di Tulsa. Ottenuta la laurea in matematica nel 1948, la Tharp aveva ormai trascorso quasi 4 anni in Tulsa e decise di cambiare rotta.\nCarriera.\nNel 1948 si trasfer\u00ec a New York presso il Lamont Geological Laboratory (adesso Lamont-Doherty Earth Observatory) presso la Columbia University dove incontr\u00f2 Bruce Heezen con il quale intraprese una proficua e duratura collaborazione. Impiegata inizialmente come disegnatrice di mappe lavor\u00f2 sulla individuazione di aerei militari abbattuti sul mare durante la II Guerra mondiale utilizzando fotografie sottomarine. Per i successivi 18 anni lavor\u00f2 alla redazione di mappe del fondo oceanico durante i quali, mentre Heezen raccoglieva dati a bordo della nave oceanografica Vema, Tharp li elaborava graficamente. Nello stesso periodo ed in quelli successivi Tharp utilizz\u00f2, nella costruzione delle mappe del fondo oceanico, dati provenienti da altre fonti quali quelli della Woods Hole Oceanographic Institution e dati sismometrici rivenienti da terremoti sottomarini. Tharp e Heezen pubblicarono la loro mappa del fondo del Nord Atlantico nel 1957 e successivamente nel 1977 (casualmente anno della morte di Heezen) quella di tutti gli oceani.\nLa pubblicazione della mappa dei fondali dell'Oceano Atlantico, che evidenziava la presenza della dorsale oceanica, come supplemento allegato al numero di giugno del National Geographic rappresent\u00f2 un punto fermo nella nuova conoscenza degli oceani che l'oceanografia stava sviluppando ed un forte supporto allo sviluppo della moderna teoria della tettonica a zolle\nTharp rimase presso la Columbia University sino al 1983, anno del suo pensionamento, dopo di che lanci\u00f2 una propria societ\u00e0 commerciale di distribuzione di mappe. Nel 1995 don\u00f2 la sua collezione di carte alla Map and Geography Division della Biblioteca del Congresso.\nLa teoria della deriva dei continenti.\nAgli inizi degli anni '50 gli scienziati conoscevano davvero poco della struttura del fondale oceanico. Lo studio della geologia della terra emersa era pi\u00f9 economico e pi\u00f9 semplice da effettuare, ma per poter comprendere appieno la struttura della Terra non si poteva ignorare lo studio della struttura e dell'evoluzione del fondale oceanico.\nNel 1952, la Tharp alline\u00f2 dei profili acustici acquisiti da \"Atlantis\" tra il 1946 e il 1952, e un profilo acustico acquisito dalla nave militare \"Stewart\" nel 1921. La Tharp cre\u00f2 un totale di sei profili che attraversavano da ovest a est l'oceano Atlantico del nord. Grazie a questi profili, fu capace di esaminare la batimetria delle sezioni settentrionali della dorsale medio atlantica. Tharp identific\u00f2 e alline\u00f2 la struttura a 'v' che corre lungo l'asse della dorsale e suppose che potesse trattarsi di una rift valley. Suppose che tale rift si fosse formato dalla superficie dell'oceano che veniva spinta in direzioni opposte. \nHeezen non support\u00f2 inizialmente l'intuizione della Tharp, in quanto tale idea avrebbe favorito la teoria del rift continentale, all'epoca controversa. In quel periodo molti scienziati, incluso Heezen, credevano che il drift continentale non potesse esistere. Per un certo periodo di tempo, Heezen support\u00f2 l'ipotesi dell'espansione terrestre, sminuendo l'idea della Tharp e considerandola un 'gossip di ragazza'.\nAll'interno di un progetto riguardante le correnti di torbidit\u00e0 e i terremoti marini, Heezen assunse Howard Foster per tracciare su mappa la localizzazione degli epicentri dei terremoti della crosta oceanica. La creazione di questa mappa con gli epicentri dei terremoti si dimostr\u00f2 essere un dataset utile per esaminare la batimetria della dorsale medio-atlantica. Quando la mappa di Foster venne sovrapposta al profilo della dorsale della Tharp, divenne chiaro che i terremoti si localizzavano lungo il suddetto rift ipotizzato dalla Tharp. Heezen non pot\u00e9 che accettare l'ipotesi della Tharp e si interess\u00f2 alle teorie alternative della tettonica a placche e della deriva dei continenti.\nTharp e Heezen pubblicarono la loro prima mappa fisiografica del Nord Atlantico nel 1957. Tuttavia, il nome della Tharp non appare in alcun articolo sulla teoria della tettonica a placche che Heezen e altri scienziati pubblicarono tra il 1959 e il 1963. Tharp continu\u00f2 a lavorare con studenti e dottorandi per mappare ulteriormente la parte centrale del rift. Tharp not\u00f2 che il rift si estendeva fino all'oceano Sud Atlantico e trov\u00f2 una struttura simile anche nell'Oceano Indiano, nel Mar Arabico, nel Mar Rosso e nel Golfo di Aden, da cui l'idea che potesse esservi una dorsale oceanica globale.\nSuccessivamente, Tharp e Heezen, in collaborazione con il pittore paesaggista austriaco Heinrich Berann, realizzarono la mappa dell'intero fondale oceanico, pubblicata nel 1977 da National Georaphic con il titolo \"Il fondale Oceanico Mondiale\". Sebbene negli anni successivi la Tharp abbia ottenuto dei riconoscimenti e l'attribuzione del lavoro sulla dorsale medio atlantica, fu Heezen nel 1956 a ricevere il credito della scoperta fatta.\nRitiro dalla vita lavorativa e ultimi anni.\nDopo la morte di Heezen, la Tharp continu\u00f2 a lavorare per l'Universit\u00e0 della Columbia fino al 1983, anno in cui avvi\u00f2 un'impresa di distribuzione mappe in South Nyack durante gli anni della pensione. La Tharp don\u00f2 la sua collezione di mappe e appunti alla \"Map and Geography Division\" della Biblioteca del Congresso nel 1995. Nel 1997, la Tharp ricevette due onorificenze dalla Biblioteca del Congresso, che la acclam\u00f2 una dei quattro pi\u00f9 grandi cartografi del XX secolo e incluse il suo lavoro in una esposizione per il 100\u00ba anniversario della \"Map and Geography Division\". Nel 2001, la Tharp fu insignita del premio \"Lamont-Doherty Heritage\" per il lavoro di tutta la vita come pioniera dell'oceanografia. Marie Tharp mor\u00ec di cancro a Nyack, New York nell'agosto del 2006 all'et\u00e0 di 86 anni.\nVita privata.\nNel 1948, Tharp spos\u00f2 David Flanagan e si trasfer\u00ec con lui a New York. Divorziarono nel 1952.\nNella cultura di massa.\nMarie Tharp appare nell'episodio \"The Lost Worlds of Planet Earth\" del documentario \"\" di Neil deGrasse Tyson. L'episodio racconta la scoperta della dorsale medio-atlantica. L'episodio si conclude con Neil deGrasse Tyson che afferma che la Tharp non \u00e8 soltanto una scienziata autorevole, ma anche una scienziata che si \u00e8 battuta contro il sessismo per poter contribuire nel suo campo.\nA Marie Tharp la UAI ha intitolato il cratere lunare Tharp."}
