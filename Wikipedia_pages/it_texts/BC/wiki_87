{"id": "6253846", "revid": "1305772", "url": "https://it.wikipedia.org/wiki?curid=6253846", "title": "All I Ask", "text": "All I Ask \u00e8 una canzone della cantautrice inglese Adele, contenuta nel suo terzo album in studio \"25\" (2015). La canzone \u00e8 stata scritta da Adele, Bruno Mars, Philip Lawrence e Christopher Brody Brown, mentre la produzione della traccia \u00e8 stata affidata a The Smeezingtons. Secondo quanto detto da Forrest Wickman di \"Slate\", nel testo della canzone la cantante dice di desiderare un'ultima notte con il suo amante prima che le loro strade si separino.\n\"All I Ask\" ha raggiunto la posizione 41 della UK Singles Chart e la 77 della Billboard Hot 100. Per promuovere la canzone, Adele si \u00e8 esibita con \"All I Ask\" durante numerosi show della televisione statunitense, tra cui \"The Late Late Show with James Corden\", \"The Ellen DeGeneres Show \"e i Grammy Awards.\nAntefatti e composizione.\n\"All I Ask\" fu scritta da Adele Adkins, Bruno Mars, Philip Lawrence e Christopher Brody Brown e prodotta da The Smeezingtons. Durante la sessione in studio con Bruno Mars, Adele aveva originariamente pensato ad una canzone \"up-tempo\"; tuttavia, alla fine optarono per la versione \"drammatica\" che fin\u00ec sul disco. La canzone, una ballata piano-voce, vede Adele comunicare con il suo amante, durante quella che sa essere la loro ultima notte insieme. Rob Garratt di \"The National\" osserva la presenza di \"motivi ordinati e veloci al pianoforte\" definendo il pezzo \"una ballata vecchio stampo\". Mars ha affermato che \"una volta che abbiamo suonato un paio di accordi di suo gradimento, abbiamo iniziato a improvvisare ed \u00e8 cos\u00ec che abbiamo creato la canzone\". La cantante ha inoltre rivelato che \"disputarono su un verso della seconda strofa\", a causa della presenza della parola \"amanti\" (\"lovers\") perch\u00e9 nessuno utilizza questa parola. Tuttavia, Adele decise di lasciarla, Mars fin\u00ec per accettarla e disse \"questa parola rende la canzone pi\u00f9 importante proprio perch\u00e9 nessuno la dice\"\". La traccia fu completata in due sessioni\nIspirata dal pianista e cantautore Billy Joel, \"All I Ask\" riduce la strumentazione al solo pianoforte ed \u00e8 stata descritta come diversa da tutto il resto del pop moderno. La canzone \u00e8 scritta in chiave di Mi Maggiore (per poi salire al Fa Maggiore nell'ultimo ritornello) con un tempo di 71 bpm.\nAccoglienza della critica.\nLiz Rowley di Yahoo! scrive che \"All I Ask\" lascia gli ascoltatori con \"una solida sensazione di accettazione per l'amore perduto e cancella le terribili conclusioni che la rassegnazione comporta\" e afferma che essa \"arriva a un punto emotivo che \u00e8 devastante totalmente comprensibile\" . Christina Garibaldi di MTV scrive che \"\u00e8 una commovente canzone di disperazione\" e che l'ascoltatore pu\u00f2 sentire il cuore di Adele \"andare in mille pezzi\". Neil McCormick di \"The Telegraph\" descrive \"All I Ask' come una \"ballata piano-voce profonda e ridondante\" . Tom Breihan di Stereogum definisce \"All I Ask' strappalacrime e la paragona ai lavori della cantante americana Barbra Streisand.\n\"All I Ask\" \u00e8 la migliore canzone del 2015 per Forbe Magazine.\nAndy Gill di \"The Independent\" sostiene che Adele sembra portare iella su un'intera relazione per un ultimo ricordo. Jon Caramanica di \"The New York Times\" inserisce \"All I Ask\" tra le migliori canzoni del 2015, al quinto posto. Egli definisce il pezzo un \"capolavoro\", aggiungendo che esso \u00e8 \"perfino pi\u00f9 che leggenda\". Natalie Finn di E! considera i versi della canzone \"It matters how this ends / cause what if I never love again?\" i pi\u00f9 suggestivi di \"25\". In una recensione complessivamente positiva, Josh Duboff di \"Vanity Fair \" sostiene che un ascoltatore sia portato perlopi\u00f9 a cantare \"All I Ask\" \"nella doccia per ore ed ore\".\nPerformance live.\nAdele cant\u00f2 live \"All I Ask\" per la prima volta durante il concerto a New York City, registrato il 17 Novembre 2015 presso Radio City Music Hall e mandato in onda il 14 dicembre 2015 dalla NBC Subito dopo la performance, la cantante stessa ammise scherzando che \"\u00e8 meglio la versione in studio\". Lily Karlin di Huffington Post ha definito l'esibizione \"onestamente fantastica\" e anche \"memorabile per secoli\". Intanto, Alyssa Bailey di ELLE l'ha descritta come \"mozzafiato\" sostenendo che gli ascoltatori siano travolti dalla voce di Adele e dalla sua intensit\u00e0.\nAdele cant\u00f2 il brano nella trasmissione The Late Show con James Corden, durante il \"Carpool Karaoke\", apparsa online il 13 gennaio 2016.\nLa performance ai Grammy.\nAdele ha presentato live \"All I Ask\" durante lo show per l'annuale cerimonia di premiazione dei Grammy il 15 febbraio 2016. La performance fu critica a causa di alcuni problemi tecnici con i microfoni del pianoforte.\nPoich\u00e9 l'incidente coinvolse la cantante in alcuni errori vocali, il giorno successivo Adele, mortificata per l'esito della performance (pianse per un giorno intero), pubblic\u00f2 su Twitter una spiegazione per il disastro della sera precedente: \"I microfoni sono caduti sulle corde del pianoforte, ecco cos'era quel suono simile a una chitarra. Ha fatto sembrare tutto fuori tonalit\u00e0. Cose che capitano.\"\nSuccesso commerciale.\nNonostante non sia stato rilasciato come singolo, \"All I Ask\" \u00e8 riuscita ad entrare in parecchie classifiche. In seguito alla pubblicazione di \"25\", ha debuttato e raggiunto la posizione massima al numero 66 della French Singles Chart e alla 46 della Spanish Singles Chart. Ha anche esordito alla posizione 60 della Scottish Singles Chart e alla 77 della Billboard Hot 100. Il debutto negli Stati Uniti \u00e8 stato guidato dalla performance di Adele ai Grammy la settimana precedente al debutto in classifica. Successivamente \u00e8 arrivato a un nuovo picco della Scottish Singles Chart, raggiungendo il 12\u00ba posto. In gennaio 2016, la canzone \u00e8 entrata nella Australian Singles Chart, alla posizione numero 65, alla numero 21 della Finnish Download Chart, alla 93 della Irish Singles Chart e alla 41 della UK Singles Chart. Nella Canadian Digital Songs, \"All I Ask\" \u00e8 riuscita a raggiungere la posizione numero 40. La canzone ha avuto un notevole successo nelle classifiche olandese e svedese, in cui ha raggiunto rispettivamente la posizione 8 e 9."}
{"id": "6253851", "revid": "200568", "url": "https://it.wikipedia.org/wiki?curid=6253851", "title": "Coppa Davis 2016 Zona Asia/Oceania Gruppo III", "text": "Il Gruppo III della Zona Asia/Oceania (\"Asia/Oceania Zone\") \u00e8 il terzo e penultimo livello di competizione della zona Asia/Oceania, una delle tre divisioni zonali della Coppa Davis 2016. I due vincitori sono ammessi al Gruppo II nel 2017.\nFormula.\nLe nove nazioni partecipanti vengono suddivise in due gironi, uno da quattro e uno da cinque squadre, in cui ciascuna squadra affronta le altre incluse nel proprio girone (\"Pool\"). Le prime due in classifica di ciascun girone si qualificano alle semifinali, dove la prima di un girone affronta la seconda dell'altro. Le due nazioni vincenti vengono promosse al Gruppo II, pertanto non si disputa alcuna finale."}
{"id": "6253856", "revid": "22356", "url": "https://it.wikipedia.org/wiki?curid=6253856", "title": "Pygopterus", "text": "Il pigottero (gen. Pygopterus) \u00e8 un pesce osseo estinto, appartenente ai paleonisciformi. Visse tra il Permiano superiore e il Triassico inferiore (circa 258 - 248 milioni di anni fa) e i suoi resti fossili sono stati ritrovati in Europa, in Groenlandia, a Spitzbergen e in Turchia.\nDescrizione.\nNumerosi fossili di questo animale sono stati ritrovati in vari giacimenti europei di fine Permiano, e hanno permesso di ricostruirne l'aspetto con notevole sicurezza. \"Pygopterus\" era un grosso pesce che poteva arrivare a 80 centimetri di lunghezza; possedeva un corpo snello e affusolato, una testa dal muso appuntito e una grande bocca dotata di grandi denti appuntiti. La coda era dotata di una pinna caudale molto ampia, con il lobo superiore pi\u00f9 lungo e robusto di quello inferiore. Le scaglie ganoidi che ricoprivano il corpo di \"Pygopterus\" erano piccole, di forma romboidale e non rilucenti di ganoina. Solo le scaglie presenti nella zona del dorso e dello stomaco erano finemente ornamentate. \nClassificazione.\nDescritto per la prima volta nel 1843 da Louis Agassiz nel suo trattato \"Recherches sur les Poissons Fossiles\", il genere \"Pygopterus\" \u00e8 ben noto grazie a numerosi fossili ritrovati in Inghilterra e in Germania in terreni del Permiano superiore. Al genere \"Pygopterus\" sono ascritte numerose specie, le cui pi\u00f9 note sono \"P. humboldti\" della Germania e dell'Inghilterra, e \"P. latus\" e \"P. mandibularis\" dell'Inghilterra. Altre specie sono \"P. gleerupi\" e \"P. nielseni\" del Permiano della Groenlandia, e \"P. degeeri\" del Triassico inferiore di Spitzbergen. La specie \"P. concavus\" del Triassico superiore della Francia potrebbe non appartenere a questo genere. In Turchia sono noti fossili permiani affini alla specie \"P. nielseni\".\n\"Pygopterus\" \u00e8 stato a lungo considerato un rappresentante tipico dei paleonisciformi, il grande gruppo di pesci ganoidi comprendente i pi\u00f9 antichi pesci ossei. Pi\u00f9 recentemente, tuttavia, studi cladistici hanno dimostrato che numerosi pesci ascritti in passato ai paleonisciformi non erano strettamente imparentati fra di loro; lo stesso \"Pygopterus\", ritenuto affine al pi\u00f9 piccolo \"Palaeoniscum\", potrebbe essere stato parte di un'altra radiazione evolutiva. Ricerche recenti attribuiscono tuttavia la famiglia Pygopteridae ai Palaeoniscoidea propriamente detti (Nelson, 2006).\nPaleobiologia.\n\"Pygopterus\" doveva essere un nuotatore veloce e potente, la cui forma del corpo lo rendeva un predatore efficiente simile ai barracuda o ai lucci. La coda profondamente biforcuta lo aiutava a spingersi velocemente attraverso l'acqua. Alcuni esemplari di \"Pygopterus humboldti\" provenienti dalla Germania conservano al loro interno esemplari dell'affine, ma pi\u00f9 piccolo, \"Palaeoniscum\"."}
{"id": "6253857", "revid": "1391549", "url": "https://it.wikipedia.org/wiki?curid=6253857", "title": "Area micropolitana di Emporia", "text": "L'area micropolitana di Emporia, come viene definito dallo United States Census Bureau, \u00e8 un'area che comprende due contee del Kansas, con \"capoluogo\" la citt\u00e0 di Emporia. Al censimento del 2000, l'area micropolitana aveva una popolazione di 38.965 abitanti (anche se una stima del 1\u00ba luglio 2009 riportava 36.399 abitanti).\nSociet\u00e0.\nEvoluzione demografica.\nSecondo il censimento del 2000, la popolazione era di 38.965 abitanti.\nEtnie e minoranze straniere.\nSecondo il censimento del 2000, la composizione etnica dell'area micropolitana era formata dall'84,33% di bianchi, il 2,17% di afroamericani, lo 0,47% di nativi americani, l'1,89% di asiatici, lo 0,01% di oceanici, il 9,07% di altre razze, e il 2,05% di due o pi\u00f9 etnie. Ispanici o latinos di qualunque razza erano il 15,56% della popolazione."}
{"id": "6253858", "revid": "104458", "url": "https://it.wikipedia.org/wiki?curid=6253858", "title": "Gleb Retivych", "text": "Biografia.\nIn Coppa del Mondo ha esordito il 5 febbraio 2011 a Rybinsk (14\u00b0) e ha ottenuto la prima vittoria, nonch\u00e9 primo podio, il 3 febbraio 2017 a Pyeongchang Alpensia. Ai Mondiali di Lahti 2017, suo esordio iridato, si \u00e8 classificato 15\u00b0 nella sprint; ai successivi Mondiali di Seefeld in Tirol 2019 ha vinto la medaglia d'argento nella sprint a squadre e la medaglia di bronzo nella sprint, mentre a quelli di Oberstdorf 2021 ha vinto la medaglia di bronzo nella sprint a squadre e si \u00e8 classificato 9\u00ba nella sprint.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre"}
{"id": "6253859", "revid": "104458", "url": "https://it.wikipedia.org/wiki?curid=6253859", "title": "Gleb Retivykh", "text": ""}
{"id": "6253864", "revid": "599013", "url": "https://it.wikipedia.org/wiki?curid=6253864", "title": "Anamarija Lampi\u010d", "text": "Biografia.\nOriginaria di Medvode, ha esordito in Coppa del Mondo il 21 dicembre 2013 ad Asiago (51\u00aa) e ai Campionati mondiali a Falun 2015, dove \u00e8 stata 36\u00aa nella sprint, 45\u00aa nell'inseguimento e 10\u00aa nella staffetta. Ha ottenuto la prima vittoria, nonch\u00e9 primo podio, in Coppa del Mondo il 3 febbraio 2017 a Pyeongchang Alpensia; ai successivi Mondiali di Lahti 2017 si \u00e8 classificata 34\u00aa nella 10\u00a0km, 20\u00aa nella sprint, 8\u00aa nella sprint a squadre e 13\u00aa nella staffetta.\nAi XXIII Giochi olimpici invernali di , sua prima presenza olimpica, si \u00e8 classificata 27\u00aa nella 10 km, 7\u00aa nella sprint, 6\u00aa nella sprint a squadre e 8\u00aa nella staffetta; nella stagione successiva ai Mondiali di Seefeld in Tirol ha vinto la medaglia d'argento nella sprint a squadre ed \u00e8 stata 20\u00aa nella 10\u00a0km, 17\u00aa nella sprint e 9\u00aa nella staffetta. Nella stagione 2020-2021 ha vinto la Coppa del Mondo di sprint e ai Mondiali di Oberstdorf si \u00e8 aggiudicata la medaglia di bronzo nella sprint e nella sprint a squadre e si \u00e8 classificata 18\u00aa nella 10\u00a0km e 21\u00aa nella 30\u00a0km; l'anno dopo ai XXIV Giochi olimpici invernali di si \u00e8 piazzata 17\u00aa nella 10 km, 12\u00aa nella sprint e 14\u00aa nella sprint a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica:\nTL = tecnica libera\nSP = sprint\nTS = sprint a squadre\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTL = tecnica libera\nTC = tecnica classica\nSP = sprint"}
{"id": "6253865", "revid": "1272592", "url": "https://it.wikipedia.org/wiki?curid=6253865", "title": "Antonio Albanese (disambigua)", "text": ""}
{"id": "6253866", "revid": "287204", "url": "https://it.wikipedia.org/wiki?curid=6253866", "title": "Anamarija Lampic", "text": ""}
{"id": "6253868", "revid": "610351", "url": "https://it.wikipedia.org/wiki?curid=6253868", "title": "Coppa Davis 2016 Zona Asia/Oceania Gruppo IV", "text": "Il Gruppo IV della Zona Asia/Oceania (\"Asia/Oceania Zone\") \u00e8 il quarto e ultimo livello di competizione della zona Asia/Oceania, una delle tre divisioni zonali della Coppa Davis 2016. I due vincitori sono ammessi al Gruppo II nel 2017.\nLa zona Asia/Oceania \u00e8 l'unica fra le tre suddivisioni zonali ad essere organizzata in quattro gruppi.\nFormula.\nLe nove nazioni partecipanti vengono suddivise in due gironi da quattro e cinque squadre, in cui ciascuna squadra affronta le altre incluse nel proprio girone (\"Pool\"). Le prime due in classifica di ciascun girone si qualificano allo spareggio finale, da cui le due nazioni vincenti vengono promosse al Gruppo III."}
{"id": "6253873", "revid": "104458", "url": "https://it.wikipedia.org/wiki?curid=6253873", "title": "Silje \u00d8yre Slind", "text": "Biografia.\nIn Coppa del Mondo ha esordito il 19 novembre 2011 a Sjusj\u00f8en (32\u00aa) e ha ottenuto il primo podio il 3 febbraio 2017 a Pyeongchang Alpensia (2\u00aa). In carriera non ha preso parte n\u00e9 a rassegne olimpiche n\u00e9 iridate."}
{"id": "6253874", "revid": "287204", "url": "https://it.wikipedia.org/wiki?curid=6253874", "title": "Silje Oyre Slind", "text": ""}
{"id": "6253875", "revid": "104458", "url": "https://it.wikipedia.org/wiki?curid=6253875", "title": "Silje Oeyre Slind", "text": ""}
{"id": "6253899", "revid": "451303", "url": "https://it.wikipedia.org/wiki?curid=6253899", "title": "Son tornata per te", "text": "Son tornata per te \"(Heidi)\" \u00e8 un film in bianco e nero del 1952 diretto da Luigi Comencini. Si tratta della prima trasposizione europea del romanzo per ragazzi \"Heidi\" di Johanna Spyri.\nIl film ha avuto un seguito, \"Heidi torna a casa\" \"(Heidi und Peter)\" diretto nel 1955 da Franz Schnyder.\nTrama.\nLa piccola Heidi, dopo che il padre \u00e8 morto in un incendio e la mamma di dispiacere, vive felice e spensierata col nonno in una baita sui monti della Svizzera. Passa le sue giornate al pascolo col suo giovane amico Peter e di tanto in tanto scende al villaggio a trovare Birgitta, madre di quest'ultimo. Un giorno, dopo aver partecipato con Birgitta e Peter alla festa delle campane del paese, decide col nonno di stabilirsi per l'inverno proprio nella casa di Peter, in cambio dell'ospitalit\u00e0 il nonno riparer\u00e0 il tetto della casa. Tutto sembra andare per il meglio fino a quando compare la zia Dete, sorella della defunta mamma di Heidi, che anni prima aveva lasciato la piccola al nonno a causa del suo lavoro di cuoca presso una famiglia benestante di Francoforte. La zia vorrebbe portare Heidi con s\u00e9 per farle fare da compagna alla giovane figlia paralitica del suo datore di lavoro, il Signor Sesemann, ma il nonno rifiuta e scaccia Dete, la quale di nascosto e con una scusa, comprare una pipa in regalo al nonno, porta con s\u00e9 la piccola a Francoforte. Da subito la Signorina Rottenmeyer si mostra restia verso Heidi e i suoi modi da semplice bambina di montagna, mentre la giovane Klara ne \u00e8 divertita e colpita al punto da chiedere al padre di far restare la piccola Heidi con s\u00e9. Il Signor Sesemann acconsente di buon grado, nonostante Heidi mostri sin da subito la voglia di tornare a casa e la nostalgia per il nonno e le sue montagne. Grazie alla forza e alla simpatia della piccola Heidi, durante una visita alle stalle per vedere un piccolo puledro, la giovane Klara trover\u00e0 la forza di alzarsi dalla carrozzina e di camminare con grande stupore e felicit\u00e0 da parte di tutti. Nonostante questo felice episodio la nostalgia di Heidi si fa sempre pi\u00f9 forte, tanto da spingerla ad avere delle crisi di sonnambulismo sempre pi\u00f9 frequenti che costringeranno il Signor Sesemann, spinto dal dottore, a rimandare la piccola sulle montagne dal nonno e dai suoi amici. Il nonno, ritrovata la felicit\u00e0 grazie al ritorno di Heidi, far\u00e0 finalmente pace con la gente del villaggio.\nProduzione.\nQuando nel 1950 la societ\u00e0 di produzione Praesens-Film stava affrontando problemi di carattere economico, fu presa la decisione di creare un progetto che potesse essere realizzato rapidamente, che sarebbe stato semplice, vicino alle persone ed economico da produrre. Il primo pensiero fu di creare una trasposizione cinematografica del libro \"Heidi\" di Johanna Spyri che nel 1937 era stato portato nei cinema del mondo con il film \"Zoccoletti olandesi\" con Shirley Templema che aveva avuto scarso successo. L'idea di questo soggetto \u00e8 spiegata dal fatto che, al tempo, produzioni del genere nello stile di un film di montagna, con storie di orfani legate al tema caro della patria e al meraviglioso idillio delle montagne, delle valli e dei rifugi alpini, erano ben accolte dal pubblico dell'epoca.\nCon le riprese della Praesens-Film la Svizzera os\u00f2 realizzare la prima pellicola interamente in lingua tedesca.\nVenne dunque scelto il regista Luigi Comencini (1916\u20132007), un italiano di origine svizzera, perch\u00e9 Leopold Lindtberg si era rifiutato di dirigere il film; Comencini aveva gi\u00e0 lavorato con successo a film con i bambini. Alla ricerca dei bambini protagonisti (Heidi e Peter), Comencini visit\u00f2 diversi villaggi e scuole con Emil Berna (addetto alle riprese) e Uors von Planta (direttore di produzione) e riprese diversi candidati senza esperienza. Con Elsbeth Sigmund di Kemptthal e Thomas Klameth di K\u00fcsnacht, Comencini aveva trovato il cast ideale per lui; l'esito positivo delle riprese con i candidati in un cinema a Zurigo convinse anche i produttori della correttezza della sua scelta. Gli altri ruoli furono ricoperti da molti famosi attori svizzeri e tedeschi come Willy Birgel, Theo Lingen e Isa G\u00fcnther.\nMaienfeld come ambientazione del romanzo era gi\u00e0 stata strutturalmente modificata troppo, motivo per cui il film venne girato principalmente nella zona di Berg\u00fcn: quale paese di Heidi venne scelto Latsch. Altre scene furono girate nel paese di Celerina/Schlarigna.\nLa baita di Heidi si trova sull'Alpe Falein presso Filisur.\nLe riprese sulle montagne vennero effettuate presso l'Alp Languard a Pontresina e sulla Fuorcla Surlej con laghetto alpino e vista mozzafiato sui ghiacciai. Altre scene furono girate nell'Albulatal e nel Canton Vallese.\nAnche per le riprese all'aperto previste a Francoforte, a causa delle macerie della Seconda guerra mondiale, ci si dovette accontentare di Basilea e di fotomontaggi.\nDistribuzione.\nIl film, completamente rimasterizzato, \u00e8 distribuito in DVD dalla Schweizer Filmklassiker con audio tedesco, inglese, francese, italiano e giapponese.\nSeguito.\nGrazie al grandissimo successo riscosso dalla pellicola, il film ebbe anche un seguito a colori, \"Heidi torna a casa\" \"(Heidi und Peter)\" diretto nel 1955 da Franz Schnyder, con gli stessi interpreti nei ruoli principali, girato negli stessi luoghi."}
{"id": "6253902", "revid": "104458", "url": "https://it.wikipedia.org/wiki?curid=6253902", "title": "Ida Sargent", "text": "Biografia.\nHa esordito in Coppa del Mondo il 21 dicembre 2010 a G\u00e4llivare (13\u00aa) e ai Campionati mondiali a Oslo 2011, dove \u00e8 stata 51\u00aa nella 10 km e 45\u00aa nella sprint. Alla successiva rassegna iridata di Val di Fiemme 2013 si \u00e8 classificata 25\u00aa nella 30 km, 38\u00aa nell'inseguimento e 33\u00aa nella sprint, mentre ai XXII Giochi olimpici invernali di , suo debutto olimpico, si \u00e8 piazzata 34\u00aa nella 10 km e 19\u00aa nella sprint.\n29\u00aa nella sprint ai Mondiali di Falun 2015, ha colto il primo podio in Coppa del Mondo il 3 febbraio 2017 a Pyeongchang Alpensia (3\u00aa); ai successivi Mondiali di Lahti 2017 si \u00e8 classificata 43\u00aa nella 10 km e 24\u00aa nella sprint. Ai XXIII Giochi olimpici invernali di si \u00e8 classificata 33\u00aa nella sprint."}
{"id": "6253903", "revid": "1305772", "url": "https://it.wikipedia.org/wiki?curid=6253903", "title": "Last Mission", "text": "Last Mission \u00e8 un videogioco arcade sparatutto fantascientifico, a scorrimento multidirezionale, pubblicato nel 1986 dalla Data East e successivamente per i computer Commodore 64 e ZX Spectrum dalla U.S. Gold.\nModalit\u00e0 di gioco.\nIl giocatore controlla un'astronave che pu\u00f2 muoversi liberamente in un ambiente bidimensionale con visuale dall'alto. L'astronave \u00e8 mostrata sempre al centro dello schermo, ma pu\u00f2 dirigersi nelle otto direzioni cardinali, e lo scenario scorre di conseguenza. L'avanzamento \u00e8 continuo e si cambia direzione spingendo direttamente i comandi nella direzione voluta, causando la rotazione automatica della navicella.\nL'obiettivo \u00e8 distruggere le forze aliene sorvolando la superficie di un pianeta. Si perde un'astronave istantaneamente in caso di contatto con velivoli, installazioni di terra o proiettili nemici.\nSi dispone di diverse armi intercambiabili, oltre a una scorta limitata di \"smart bomb\". Dalle installazioni nemiche distrutte si possono ottenere nuove armi sotto forma di power-up contrassegnati da una lettera. Ogni arma, a parte il laser di base, ha una durata limitata visualizzata tramite una barra.\nUno \"scanner\" in basso, che rappresenta l'intera area come una griglia 4x4, mostra numero e posizione approssimativa delle unit\u00e0 nemiche di terra rimaste. \nUna barra formata da stelle rappresenta i danni inflitti complessivamente al nemico nel livello corrente; quando si riesce a esaurire la barra arriva un'astronave madre che \u00e8 il boss da distruggere per passare al livello successivo. L'aspetto degli scenari varia; il primo livello si svolge in una zona marittima, poi il tipo di territorio cambia, comprendendo anche uno scenario nello spazio."}
{"id": "6253907", "revid": "72396", "url": "https://it.wikipedia.org/wiki?curid=6253907", "title": "Sergej Podolinskij", "text": ""}
{"id": "6253909", "revid": "1318658", "url": "https://it.wikipedia.org/wiki?curid=6253909", "title": "Antonio Albanese (schermidore)", "text": "Biografia.\nCon la Nazionale italiana ha partecipato, gareggiando nella specialit\u00e0 della spada, alle Universiadi di Sofia nel 1961 e a quelle di Budapest nel 1965, ai Campionati del mondo di Mosca nel 1967 e alle Olimpiadi di Citt\u00e0 del Messico nel 1968. Nel corso della rassegna olimpica ha gareggiato nel torneo a squadre che ha visto l'Italia classificarsi al sesto posto."}
{"id": "6253910", "revid": "212348", "url": "https://it.wikipedia.org/wiki?curid=6253910", "title": "John Rutherford (politico)", "text": "Biografia.\nNato a Omaha in Nebraska, Rutherford vive a Jacksonville, in Florida dall'et\u00e0 di 6 anni.\nDal 1974 lavora come poliziotto e raggiunge il grado di Capitano. Comanda inoltre diverse divisioni. Nel 2003 vince le elezioni come sceriffo di Jacksonville, carica che mantiene fino al 2015. Tra i suoi provvedimenti da sceriffo si annovera l'avvio di un programma teso ad aiutare i tossicodipendenti ad essere ricoverati in cliniche piuttosto che finire in prigione.\nIl 15 aprile 2016 Rutherford annuncia la sua candidatura per il seggio della Camera dei Rappresentanti del quarto distretto della Florida. ll 30 agosto vince le primarie repubblicane con il 38,7% dei voti e l'8 novembre nelle elezioni generali batte il democratico David Bruderly aggiudicandosi il seggio.\nL'11 gennaio 2017, poco dopo il suo insediamento, ha un malore in Campidoglio e viene trasportato in ospedale."}
{"id": "6253912", "revid": "124123", "url": "https://it.wikipedia.org/wiki?curid=6253912", "title": "Francesco Pisante", "text": "Biografia.\nAbile bulinista e buon disegnatore, fu il continuatore della scuola di incisione napoletana accademica fino al tardo Ottocento. Insegn\u00f2 incisione all'Accademia di Belle Arte dal 1849 fino all'anno della sua morte.\nCollabor\u00f2 con pi\u00f9 di 70 incisioni alla realizzazione del libro Usi e costumi di Napoli e contorni descritti e dipinti di Francesco De Bourcard.."}
{"id": "6253913", "revid": "124696750", "url": "https://it.wikipedia.org/wiki?curid=6253913", "title": "Assunta De Rossi", "text": "Debutta da adolescente nel celebre variet\u00e0 filippino \"That's Entertainment\", grazie al quale acquisisce subito discreta notoriet\u00e0. Nel 2001 il suo ruolo di Vanessa nel lungometraggio \"Hubog\" le vale i premi Gawad Urian e Metro Manila Film Festival come miglior attrice protagonista.\n\u00c8 sorella maggiore di Alessandra, anch'essa attiva nel mondo del cinema e della televisione.\nBiografia.\nMaria Assunta Tiotangco Schiavone nasce a Lecce, figlia del salentino Luigi Schiavone e della filippina Nenita Tiotangco. Oltre ad Assunta dalla coppia nascono le figlie Isabel, Margherita ed Alessandra. Da adolescente si trasferisce nelle Filippine, dove inizia pi\u00f9 tardi la carriera di attrice.\nL'ingresso nel mondo televisivo avviene nel 1995 con la partecipazione nel celebre variet\u00e0 di Germ\u00e1n Moreno \"That's Entertainment\", nel quale utilizza il nome Assunta Schiavone. Pi\u00f9 tardi, data la difficolt\u00e0 di pronuncia del suo cognome nella lingua filippina, adotta il cognome d'arte De Rossi.\nVita privata.\nIl 14 dicembre 2002 si unisce in rito civile con il politico negrense Julio \u201cJules\u201d Ledesma IV. La coppia si sposa al Sanctuario de San Antonio di Makati nel marzo 2004. Nel 2016 l'attrice dichiara di avere il leiomioma dell'utero.\nNel 2020 nasce la figlia avuta dal marito Julio: Fiore."}
{"id": "6253917", "revid": "767487", "url": "https://it.wikipedia.org/wiki?curid=6253917", "title": "Heidi torna a casa", "text": "Heidi torna a casa \"(Heidi und Peter)\" \u00e8 un film del 1955 diretto da Franz Schnyder, basato sul romanzo per ragazzi \"Heidi\" di Johanna Spyri. Si tratta del seguito del film \"Son tornata per te\" \"(Heidi)\" diretto nel 1952 da Luigi Comencini, del quale mantiene gli stessi interpreti nei ruoli principali. A differenza del precedente film, \u00e8 stato girato a colori.\nTrama.\nLa piccola Heidi, oramai tornata a casa da Francoforte, frequenta con piacere e successo la scuola del villaggio mentre Peter non riesce proprio ad abituarsi. Allora Heidi lo aiuta ad imparare a leggere e si mostra inflessibile, altrimenti non sar\u00e0 pi\u00f9 sua amica se non si applicher\u00e0 e seguir\u00e0 i suoi consigli. In breve tempo Peter, per la gioia di Heidi e di sua mamma Birgitta, impara a leggere e inizia a dimostrarsi ben disposto nei confronti della scuola tanto da esprimere il desiderio di volere diventare da grande un geometra. Questo perch\u00e9 al pascolo ha incontrato due geometri che stanno realizzando delle misurazioni per alcuni lavori nella valle e ne \u00e8 rimasto affascinato. Intanto Heidi riceve una lettera che le annuncia che Klara, oramai guarita, verr\u00e0 a passare le vacanze d'estate in montagna con la nonna, la Signora Sesemann. Quando Klara arriva decide di stabilirsi nella baita con Heidi e questo procurer\u00e0 l'invidia di Peter che prima ignorer\u00e0 la nuova arrivata per poi diventarne amico e compagno di giochi, tanto da portare al pascolo con s\u00e9 entrambe le bambine. Purtroppo per\u00f2 questo periodo felice verr\u00e0 interrotto dalla piena del fiume che far\u00e0 saltare gli argini provocando gravi danni al villaggio. Quando il Signor Sesemann, il pap\u00e0 di Klara, viene in montagna a riprendere la piccola, si rende conto del grave disastro subito dal paese in seguito alla piena. Decider\u00e0 allora di tenere una grande festa in onore del paese, decidendo poi di devolvere tutto il ricavato della festa al paese, e mettendosi lui stesso a disposizione delle spese per la ricostruzione. Inoltre, saputo del desiderio del piccolo Peter di diventare geometra, decider\u00e0 prima di partire di sostenere lui le spese per i suoi studi. Partita Klara e tornato il bel tempo, tutto torner\u00e0 a splendere e Heidi e Peter continueranno le loro giornate al pascolo.\nProduzione.\nA differenza del precedente film, \u00e8 stato girato a colori.\nl film venne girato principalmente nella zona di Berg\u00fcn: quale paese di Heidi venne scelto Latsch.\nLa baita di Heidi si trova sull'Alpe Falein presso Filisur.\nAltre riprese in esterni vennero effettuate presso l'Alpe Languard a Pontresina e nel canton Vallese, Fuorcla Surlej, presso il Ghiacciaio del Morteratsch, a Bad Ragaz e nei dintorni tra Pontresina e il Berninapass.\nDistribuzione.\nCome il precedente \"Son tornata per te\" anche questo film, completamente rimasterizzato, \u00e8 distribuito in DVD dalla Schweizer Filmklassiker con audio tedesco, inglese, francese, italiano e giapponese."}
{"id": "6253919", "revid": "4175", "url": "https://it.wikipedia.org/wiki?curid=6253919", "title": "Sei Nazioni 2017", "text": "Il Sei Nazioni 2017 (; ; ), noto come RBS 6 Nazioni 2017 per motivi di sponsorizzazione, fu la 18\u00aa edizione del torneo rugbistico che vede annualmente confrontarsi le Nazionali di , , , , e , nonch\u00e9 la 123\u00aa in assoluto considerando anche le edizioni dell'Home Championship e del Cinque Nazioni.\nSi tratt\u00f2 della prima edizione in cui fu adottato il sistema di punteggio dell'Emisfero Sud, analoga a quella utilizzata nel Rugby Championship, per cui furono assegnati 4 punti per la vittoria, 2 per il pareggio, 0 per la sconfitta pi\u00f9 un punto supplementare alla squadra che marchi 4 mete o pi\u00f9 in un incontro e un ulteriore punto alla squadra che, pur sconfitta, perda con sette punti o meno di scarto; alla squadra che vinca tutte le partite (Grande Slam) il regolamento assegna tre punti extra e la vittoria matematica del torneo.\nL', campione uscente, si riconferm\u00f2, vincendo i primi quattro incontri e subendo la prima sconfitta nel torneo dal 2015 proprio all'ultima giornata, a primo posto ormai matematicamente acquisito nel turno precedente; se pure non incise sulle sorti del torneo, la sconfitta \u00e8 rilevante perch\u00e9, oltre a essere la prima sub\u00ecta dagli inglesi con Eddie Jones in panchina, imped\u00ec loro di conseguire la loro diciannovesima vittoria consecutiva e proseguire una serie iniziata con il 60-3 inflitto all' nella , ultima partita della gestione di Stuart Lancaster; nonostante l'interruzione, tuttavia, rimase una serie-record a pari merito con analoga conseguita dalla ; a livello statistico \u00e8 altres\u00ec rilevante il penultimo incontro del torneo, \u2012 allo Stade de France, durato 100 minuti perch\u00e9 il pallone rimase sempre in possesso francese dallo scadere del tempo fino alla marcatura, venti minuti pi\u00f9 tardi, di Damien Chouly che diede la vittoria alla sua squadra; oltre a trattarsi del tempo di recupero pi\u00f9 lungo nella storia del Sei Nazioni nonch\u00e9 uno dei pi\u00f9 lunghi in assoluto, vi si vide addirittura un giocatore (il gallese Samson Lee) scontarvi per intero il \"sin bin\" di dieci minuti (dal primo all'undicesimo minuto oltre l'ottantesimo) e rientrare in campo e terminare la partita.\nL'Italia, sconfitta nelle prime due partite interne da e , ebbe il suo momento di gloria a Twickenham quando, pur sconfitta dall', costrinse la squadra isolana a ripetute indiscipline e polemiche con l'arbitro tanto da condurre il primo tempo 10-5; gli inglesi, sorpresi dalla tattica italiana di non andare in ruck per non creare una linea di fuorigioco, chiedevano invano al direttore di gara la punizione ignari che invece il gioco fosse regolare; l'Italia tenne fino a 10 minuti dalla fine quando il fisico dei britannici ebbe la meglio, ma la stampa d'Oltremanica elogi\u00f2 la maturit\u00e0 tattica degli Azzurri.\nTuttavia la sconfitta per 0-29 contro la nell'ultima giornata rappresent\u00f2 il peggior risultato contro gli avversari storici per il penultimo posto e signific\u00f2 il settimo \"whitewash\" nel torneo."}
{"id": "6253923", "revid": "287204", "url": "https://it.wikipedia.org/wiki?curid=6253923", "title": "Pawel Kuczynski", "text": ""}
{"id": "6253924", "revid": "104458", "url": "https://it.wikipedia.org/wiki?curid=6253924", "title": "Dipartimento dell'Eure-et-Loir", "text": ""}
{"id": "6253944", "revid": "729019", "url": "https://it.wikipedia.org/wiki?curid=6253944", "title": "Bock (isola)", "text": "Bock \u00e8 un'isola artificiale tedesca nel mar Baltico. Si trova a sud est dell'isola di Hiddensee e ad est della penisola di Zingst. L'isola \u00e8 disabitata, ma amministrativamente fa parte del comune di Gro\u00df Mohrdorf, nel Meclemburgo-Pomerania Anteriore. \u00c8 una riserva naturale all'interno del parco nazionale del Paesaggio lagunare della Pomerania Anteriore."}
{"id": "6253947", "revid": "104458", "url": "https://it.wikipedia.org/wiki?curid=6253947", "title": "Leuzingen", "text": ""}
{"id": "6253948", "revid": "287204", "url": "https://it.wikipedia.org/wiki?curid=6253948", "title": "Luscherz", "text": ""}
{"id": "6253949", "revid": "104458", "url": "https://it.wikipedia.org/wiki?curid=6253949", "title": "Luescherz", "text": ""}
{"id": "6253950", "revid": "104458", "url": "https://it.wikipedia.org/wiki?curid=6253950", "title": "Locras", "text": ""}
{"id": "6253953", "revid": "124123", "url": "https://it.wikipedia.org/wiki?curid=6253953", "title": "Cedric Price", "text": "Biografia.\nStudi\u00f2 architettura presso l' Universit\u00e0 di Cambridge e la Architectural Association a Londra, dove si laure\u00f2 nel 1957. Dal 1960 si afferm\u00f2 tra i pi\u00f9 autorevoli esponenti delle avanguardie britanniche, fino a influenzare le giovani generazioni, come il gruppo Archigram . Autore di un'architettura innovativa ispirata a principi di flessibilit\u00e0 e adattabilit\u00e0, il suo apporto maggiore fu soprattutto in campo teorico.\nIl pi\u00f9 noto dei suoi progetti \u00e8 il Fun Palace (1961), edificio altamente tecnologico, polifunzionale destinato a ospitare spettacoli e mai realizzato. Si tratta di un complesso formato da diverse strutture ricreative mobili. Come spiega Price stesso:\u00ab \"Stiamo costruendo un giocattolo a breve scadenza nel quale tutti noi possiamo realizzare la possibilit\u00e0 e i piaceri che un ambiente urbano del ventesimo secolo ci deve. Deve durare non pi\u00f9 a lungo di quanto ci occorra\u00bb\""}
{"id": "6253955", "revid": "767487", "url": "https://it.wikipedia.org/wiki?curid=6253955", "title": "Heidi (film 1965)", "text": "Heidi \"(Heidi)\" \u00e8 un film austriaco del 1965 diretto da Werner Jacobs, basato sul romanzo per ragazzi \"Heidi\" di Johanna Spyri.\nTrama.\nLa trama \u00e8 la medesima del film Son tornata per te \"(Heidi)\" diretto nel 1952 da Luigi Comencini con l'unica differenza che siamo a met\u00e0 degli anni sessanta; per il resto trattasi di un fedele remake anche nei dialoghi e nelle situazioni."}
{"id": "6253958", "revid": "2062065", "url": "https://it.wikipedia.org/wiki?curid=6253958", "title": "\u0160koda Fabia R5", "text": "La \u0160koda Fabia R5 \u00e8 una autovettura da rally progettata dalla \u0160koda che partecipa alle competizioni dal 2015.\nStoria e tecnica.\nLa Fabia R5 \u00e8 costruita sulla base della \u0160koda Fabia III serie, ed \u00e8 una vettura da rally appartenente alla classe R5, prodotta dal reparto sportivo della casa, la \u0160koda Motorsport in sostituzione della \u0160koda Fabia S2000.\nIl motore \u00e8 un turbo a quattro cilindri con una cilindrata di 1.620 cm\u00b3, la trazione \u00e8 integrale ed \u00e8 dotata di un cambio sequenziale a 5 rapporti. La Fabia R5 viene impiegata nelle competizioni come il Campionato Europeo Rally, nel campionato WRC-2 e nel Campionato tedesco di Rally.\nPresentata come prototipo nel 2014, il debutto \u00e8 avvenuto a met\u00e0 stagione del campionato del mondo rally 2015 in occasione del Rally del Portogallo, questa vettura si \u00e8 rivelata di grande successo nel Campionato Mondiale Rally nella Classe 2, vincendo 14 eventi tra il 2015 e il 2016. Il pilota Esapekka Lappi ha ottenuto nel 2016 il titolo piloti con 4 vittorie e la \u0160koda Motorsport ha vinto la classifica costruttori nelle edizioni 2015 e 2016.\nNel 2019 \u00e8 stata omologata la nuova versione, la \u0160koda Fabia R5 EVO, rivisitando alcune parti della macchina come l'alettone e specchietti in carboni, paraurti anteriore e posteriore per migliorare l'aerodinamica della macchina, pinze e freni forniti da Alcon e non pi\u00f9 da Brembo, l'erogazione del motore migliorata e soprattutto sono stati fatti miglioramenti sull'affidabilit\u00e0 della macchina."}
{"id": "6253975", "revid": "529213", "url": "https://it.wikipedia.org/wiki?curid=6253975", "title": "Carl Becker", "text": ""}
{"id": "6253976", "revid": "1543377", "url": "https://it.wikipedia.org/wiki?curid=6253976", "title": "Carl Lotus Becker", "text": "Biografia.\nSi iscrisse alla Universit\u00e0 del Wisconsin-Madison nel 1893 come studente, e mentre era l\u00ec, a poco a poco si interess\u00f2 allo studio della storia. Studi\u00f2 con Frederick Jackson Turner, che divenne il suo \"doctoral advisor\"; ottenne il suo Ph.D nel 1907. Fu inoltre \"John Wendell Anderson Professor of History\" nel dipartimento di storia della Cornell University tra il 1917 e il 1941.\nDivenne membro dell'American Academy of Arts and Sciences nel 1923.. La Cornell University ha riconosciuto il suo lavoro di educatore nominando uno dei suoi cinque nuovi college residenziali come Carl Becker House.\nScritti.\nBecker \u00e8 meglio conosciuto come autore del libro \"The Heavenly City of the Eighteenth-Century Philosophers\" (1932), costituito da quattro lezioni sull'Illuminismo tenute alla Yale University. La sua affermazione secondo cui le filosofie, durante il \"secolo dei lumi\" si basavano molto pi\u00f9 sui principi cristiani di quanto non si volesse ammettere, \u00e8 stata un'ipotesi molto influente, ma anche molto attaccata, in particolare da Peter Gay. L'interesse per il libro si spiega in parte con questo passaggio (p.\u00a047):\nJohnson Kent Wright ha scritto di lui:\nPosizioni politiche.\nIntervistato per l'opuscolo \"Writers Take Sides: Letters about the War in Spain from 418 American Authors\" Becker support\u00f2 la Seconda Repubblica spagnola. Egli inoltre dichiar\u00f2 la sua opposizione a qualsiasi forma di dittatura."}
{"id": "6253991", "revid": "767487", "url": "https://it.wikipedia.org/wiki?curid=6253991", "title": "L'uomo elettrico", "text": "L'uomo elettrico (\"Man-Made Monster\") \u00e8 un film del 1941 per la regia di George Waggner. \u00c8 una pellicola fanta-horror interpretata da Lon Chaney Jr. al suo debutto nel cinema dell'orrore.\nIl film, prodotto dalla Universal Pictures, fu pi\u00f9 volte riedito in lingua originale sotto vari titoli, tra i quali \"Electric Man\" e \"The Mysterious Dr. R\". Nel 1945 fu redistribuito in biglietto unico con \"Notti di terrore\" (\"The Devil Bat\") e nel 1953 fu riedito da Realart Pictures col titolo \"The Atomic Monster\" in biglietto unico con \"The Flying Saucer\" (1950).\nIl tema del film \u00e8 analogo a quello de \"L'ombra che cammina\" (\"The Walking Dead\") del 1936 e del successivo film del 1956 \"Indestructible Man\", anch'esso con Chaney, seppure non direttamente ispirato a \"L'uomo elettrico\".\nTrama.\nQuando un autobus urta un traliccio dell'alta tensione avviene un incidente che reclama tutte le vittime a bordo del mezzo, tranne per \"Big\" Dan McCormick, che sopravvive perch\u00e9, sorprendentemente, immune alla letale corrente elettrica. McCormick si esibisce come attore da baraccone in un sideshow come \"Dynamo Dan, l'uomo elettrico\" e viene assunto dal dott. John Lawrence, che desidera studiarlo. Il collega del dott Lawrence, lo scienziato pazzo dott. Paul Rigas, ha per\u00f2 altri progetti per lui: egli desidera creare un'armata di zombie elettro-guidati.\nRigas somministra a McCormick sempre maggiori dosi di elettricit\u00e0, fino a danneggiargli le facolt\u00e0 mentali e a renderlo dipendente dalle cariche elettriche, rendendolo un cieco esecutore della volont\u00e0 dello scienziato. L'elettricit\u00e0 conferisce temporaneamente a McCormick il tocco della morte, rendendolo capace di uccidere per elettrocuzione chiunque egli tocchi.\nDopo avere ucciso accidentalmente Lawrence, Rigas si assicura che McCormick venga condannato per scoprire cosa gli accadr\u00e0 sulla sedia elettrica. McCormick sopravvive all'esecuzione e con una super-carica nel proprio corpo incandescente uccide diverse persone, tra cui Rigas, prima di rimanere a corto di energia elettrica e di morire incastrato in una recinzione metallica.\nProduzione.\nNel 1936 Boris Karloff era stato scelto in origine per la parte di Dan McCormick, con Bela Lugosi in quella del dott. Rigas. Questa prima versione del film, che era intitolata \"The Electric Man\", fin\u00ec per essere scartata dalla Universal Pictures perch\u00e9 la storia era troppo simile a quella di un'altra pellicola con Karloff/Lugosi, \"Il raggio invisibile\" (\"The Invisible Ray\") del 1936. La sceneggiatura fu cos\u00ec accantonata per i successivi quattro anni, per essere ripresa nel 1940 con una nuova gestione della Universal.\nQuando \"L'uomo elettrico\" entr\u00f2 infine in produzione, era considerato dallo studio un'operazione veloce e a basso costo. Girato in tre settimane e con un budget di soli $86,000, fu uno dei film pi\u00f9 economici prodotti dalla Universal di quell'anno. Malgrado tali limitazioni, l'esperto di effetti speciali John Fulton fu capace di ottenere alcuni impressionanti effetti, tra cui quello che faceva brillare Lon Chaney nel buio.\nDistribuzione.\nIl film fu riedito in lingua originale sotto vari titoli tra i quali \"Electric Man\" e \"The Mysterious Dr. R\". Ebbe una riedizione nel 1945 in biglietto unico con \"Notti di terrore\" (\"The Devil Bat\").\nNel 1953 Realart Pictures fece una riedizione in biglietto unico con \"The Flying Saucer\" del 1950, ribattezzando la pellicola \"The Atomic Monster\" al fine di sfruttare la pi\u00f9 recente mania della fantascienza e delle storie sull'era atomica. Questo nuovo titolo, secondo lo sceneggiatore e produttore Alex Gordon, era stato tratto da una sceneggiatura omonima che egli aveva proposto a Realart. Gordon mand\u00f2 il suo avvocato Samuel Z. Arkoff a incontrare il rappresentante della Realart James H. Nicholson per discutere la questione. L'incontro frutt\u00f2 a Gordon un rapido accordo di $1,000 per la violazione di copyright, ma soprattutto l'incontro condusse Gordon, Arkoff e Nicholson a formare una propria compagnia cinematografica che sarebbe divenuta l'American International Pictures.\nAccoglienza e critica.\n\"L'uomo elettrico\" riscosse solo un successo minore al botteghino, ma fu funzionale alla carriera di Lon Chaney, dal momento che il suo ruolo di protagonista del film lo aiut\u00f2 a ottenere un contratto con la Universal. Mentre promuoveva le sue nuove star, l'ufficio pubblicitario della Universal lasci\u00f2 intendere che la storia forse si sarebbe ripetuta, facendo notare che il primo ruolo importante di Chaney per un film horror era stato girato nello stesso set utilizzato per la ben nota produzione di suo padre per \"Il fantasma dell'Opera\" del 1925.\nIl \"Los Angeles Times\" descrisse la coppia di film distribuiti assieme nel 1945 (\"Notti di terrore\" e \"L'uomo elettrico\") come \"due dei pi\u00f9 paurosi sul mercato\".\nSecondo Fantafilm, \u00e8 \"considerato da molti un piccolo classico. [...] Lionel Atwill \u00e8 perfetto nel ruolo dell'esaltato dottor Rigas e Lon Chaney Jr. [...] fornisce una delle sue prove pi\u00f9 convincenti. Buoni gli effetti di John Fulton.\""}
{"id": "6253993", "revid": "729019", "url": "https://it.wikipedia.org/wiki?curid=6253993", "title": "Coaster (servizio ferroviario suburbano)", "text": "Il Coaster \u00e8 il servizio ferroviario suburbano a servizio della regione costiera settentrionale della contea di San Diego, nello Stato della California. Attivato il 27 febbraio 1995, si compone di un'unica linea lunga 66\u00a0km con 8 stazioni ed \u00e8 gestito dalla Bombardier Transportation per conto dell'agenzia North County Transit District.\nPossiede interscambi con il servizio ferroviario suburbano di Los Angeles denominato Metrolink, con diversi servizi Inter-city dell'Amtrak e con la tranvia Sprinter, che collega il capolinea nord Oceanside con la citt\u00e0 di Escondido.\nIl servizio.\nIl servizio, che termina presso Santa Fe Depot, \u00e8 attivo sette giorni su sette. Dal luned\u00ec al venerd\u00ec il servizio si compone di 22 corse, 11 per direzione; nei giorni festivi e nei fine settimana il servizio \u00e8 invece ridotto a 8 corse, 4 per direzione."}
{"id": "6253995", "revid": "1494169", "url": "https://it.wikipedia.org/wiki?curid=6253995", "title": "Coaster", "text": ""}
{"id": "6253997", "revid": "107831", "url": "https://it.wikipedia.org/wiki?curid=6253997", "title": "Irish Championships", "text": ""}
{"id": "6254011", "revid": "287204", "url": "https://it.wikipedia.org/wiki?curid=6254011", "title": "Guji", "text": ""}
{"id": "6254018", "revid": "124123", "url": "https://it.wikipedia.org/wiki?curid=6254018", "title": "Sneschana Russewa-Hoyer", "text": "Ella e suo marito Heinz Hoyer hanno realizzato il disegno dell'aquila che si trova sulla faccia nazionale delle monete da 1 e 2 euro tedesche."}
{"id": "6254026", "revid": "122246", "url": "https://it.wikipedia.org/wiki?curid=6254026", "title": "Nazionale Under-19 di pallavolo femminile della Slovacchia", "text": "La nazionale Under-19 di pallavolo femminile della Slovacchia \u00e8 una squadra europea composta dalle migliori giocatrici di pallavolo della Slovacchia con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Slovacchia.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6254030", "revid": "1573940", "url": "https://it.wikipedia.org/wiki?curid=6254030", "title": "Nazionale Under-19 di pallavolo femminile della Germania", "text": "La nazionale Under-19 di pallavolo femminile della Germania \u00e8 una squadra europea composta dalle migliori giocatrici di pallavolo della Germania con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Germania.\nFino al 1990 ha rappresentato la Germania Ovest.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6254033", "revid": "121570488", "url": "https://it.wikipedia.org/wiki?curid=6254033", "title": "Cattedrale dell'Assunzione della Vergine (Tashkent)", "text": "La cattedrale dell'Assunzione della Vergine (in russo: \"\u0423\u0441\u043f\u0435\u043d\u0441\u043a\u0438\u0439 \u043a\u0430\u0444\u0435\u0434\u0440\u0430\u043b\u044c\u043d\u044b\u0439 \u0441\u043e\u0431\u043e\u0440\") o Cattedrale della Dormizione (un termine equivalente) \u00e8 la cattedrale russa ortodossa o della diocesi di Tashkent in Uzbekistan dal 1945. La cattedrale fu costruita nel 1871 e ampliata nel 1990, e il campanile \u00e8 stato ricostruito nel 2010.\nL'attuale edificio \u00e8 stato costruito nel 1871 sotto il patrocinio di san Panteleone e un vecchio cimitero della chiesa \u00e8 stato sostituito al servizio dell'ospedale militare di Tashkent. Come la maggior parte delle parrocchie in Asia centrale, la chiesa fu assegnata nel 1922 al movimento Chiesa Vivente, che \u00e8 stato promosso dai bolscevichi. \u00c8 stata chiusa al culto nel 1933 e nel 1945 \u00e8 diventato un deposito militare. \nLa chiesa \u00e8 stata restaurata e riaperta al culto nel dicembre del 1945 ed \u00e8 stata poi dedicata alla Dormizione, e divenne la sede del vescovo di Tashkent. \nIl campanile \u00e8 stato ricostruito nel 1990, accanto alla cupola principale. L'interno \u00e8 stato ristrutturato con pi\u00f9 pompa, in particolare per la visita del 10 novembre del 1996 del patriarca Alessio II. La cattedrale \u00e8 stata ristrutturata e una nuova torre campanaria \u00e8 stata costruita nella primavera del 2010."}
{"id": "6254035", "revid": "122246", "url": "https://it.wikipedia.org/wiki?curid=6254035", "title": "Nazionale Under-19 di pallavolo femminile della Francia", "text": "La nazionale Under-19 di pallavolo femminile della Francia \u00e8 una squadra europea composta dalle migliori giocatrici di pallavolo della Francia con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Francia.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6254039", "revid": "466539", "url": "https://it.wikipedia.org/wiki?curid=6254039", "title": "Benedetto Lo Monaco", "text": "Biografia.\nLo Monaco ha cominciato la sua carriera artistica a 16 anni, allorch\u00e9 faceva parte della \"Filodrammatica\" nella Chiesa di Sant'Anna. Qui ha sviluppato le sue doti artistiche che lo hanno portato ad ottenere un\u2019ottima esperienza nel cinema; infatti \u00e8 nel campo cinematografico gi\u00e0 da 42 anni.\nHa partecipato ai seguenti stage di recitazione:\nLo Monaco \u00e8 una persona semplice e attaccata alle sue radici; ha lavorato con diversi famosi registi, come Giuseppe Tornatore, Ricky Tognazzi e Salvo Bonaffini; ha recitato pure nella serie Tv I Cesaroni V con Claudio Amendola ed Elena Sofia Ricci. \nNel film \"Pagate Fratelli\", Benedetto ha recitato assieme a noti attori, tra i quali Tony Sperandeo e Gigi Burruano.\nOggi l'attore si pu\u00f2 vantare di avere un curriculum di tutto rispetto nel campo cinematografico; durante la sua carriera ha vinto 3 festival, e anche il Giffoni Film Festival nel 2014.\nHa anche collaborato ad un progetto con i Calandra &amp; Calandra, un famoso duo alcamese che ha un repertorio di musica popolare.\nCarriera.\nSitcom.\n2011 \u201cLe famiglie Caserecce\u201d regia di Philippe Giangreco, protagonista\nRadio.\nSpeaker di Radio Alcamo Centrale"}
{"id": "6254040", "revid": "124021292", "url": "https://it.wikipedia.org/wiki?curid=6254040", "title": "Cattedrale del Sacro Cuore (Tashkent)", "text": "La cattedrale del Sacro Cuore di Ges\u00f9 () \u00e8 la cattedrale cattolica di Tashkent in Uzbekistan e la pi\u00f9 grande chiesa cattolica del Paese. Fu consacrata al Sacro Cuore. \u00c8 la cattedrale dell'Amministrazione apostolica dell'Uzbekistan.\nStoria.\nL'edificio neogotico fu costruito nel 1912 su iniziativa della numerosa comunit\u00e0 cattolica di origine polacca o lituana in questa citt\u00e0 militare e commerciale di confine dell'Impero russo. La costruzione fu diretta all'epoca dall'abate Justin Bonaventure Pranaitis, poi, dopo la sua morte nel 1917, da padre Boleslaw Rutenis. L'architetto Ludwig Paczakewicz, responsabile del progetto, fece appello ai lavoratori cattolici polacchi che militavano nella guarnigione di Tashkent. Dopo l'arrivo dei bolscevichi nel 1920, la costruzione venne interrotta a causa della scarsit\u00e0 di risorse e della partenza della maggior parte dei polacchi verso il loro paese di origine diventando cos\u00ec indipendente. Successivamente le campagne di persecuzione anti-religiose sempre pi\u00f9 violente scoraggiarono i parrocchiani dalla frequentazione della chiesa. Fu infine chiusa al culto nel 1925. Fu trasformata in magazzino, sala, ecc. Tutte le suppellettili interne, le decorazioni, ecc. andarono distrutte assieme ai mobili, alle sculture, alle vetrate originali.\nNel 1976 le autorit\u00e0 locali della Repubblica socialista sovietica dell'Uzbekistan decisero di ripristinare l'edificio, che nel 1981 venne incluso nella lista dei monumenti storici dell'Uzbekistan e donato al Ministero della Cultura della Repubblica.\nNel 1992, dopo l'indipendenza del Paese, l'edificio venne restituito alla comunit\u00e0 cattolica. Il suo restauro inizi\u00f2 nel 1993 sotto la direzione dell'architetto Sergej Adamov e l'ingegnere Aleksandr Ponomar\u00ebv. La chiesa fu consacrata come cattedrale il 22 ottobre 2000 dal nunzio apostolico del Kazakistan e dell'Asia centrale (1994-2001), l'arcivescovo Marian Oles.\nLe messe sono celebrate in tre lingue: russo, inglese e coreano."}
{"id": "6254041", "revid": "310967", "url": "https://it.wikipedia.org/wiki?curid=6254041", "title": "Golfo del Tigullio-Portofino", "text": "Il Golfo del Tigullio-Portofino o Portofino \u00e8 un vino DOC la cui produzione \u00e8 consentita nella citt\u00e0 metropolitana di Genova.\nPu\u00f2 venire prodotto nelle tipologie:\nZona di produzione.\nLe uve atte ad ottenere i vini a denominazione di origine controllata \u201cGolfo del Tigullio-Portofino\u201d o \u201cPortofino\u201d devono essere prodotte nei comuni di Avegno, Bargagli, Bogliasco, Borzonasca, Camogli, Carasco, Casarza Ligure, Castiglione Chiavarese, Chiavari, Cicagna, Cogorno, Coreglia Ligure, Davagna, Favale di Malvaro, Lavagna, Leivi, Lumarzo, Mezzanego, Moneglia, Ne, Neirone, Orero, Pieve Ligure, Portofino, Rapallo, Recco, San Colombano Certenoli, Santa Margherita Ligure, Sestri Levante, Sori, Tribogna, Uscio, Zoagli e in parte del territorio di Genova, Lorsica e Moconesi."}
{"id": "6254051", "revid": "580", "url": "https://it.wikipedia.org/wiki?curid=6254051", "title": "Kellyanne Conway", "text": "Dal gennaio 2017, dopo aver gi\u00e0 diretto le elezioni presidenziali del 2016, \u00e8 stata \"Counselor to the President\" di Donald Trump sino all'agosto 2020. Si \u00e8 dimessa dopo mesi di pubbliche polemiche sollevate dalla giovane figlia Claudia.\nBiografia.\nFiglia di padre irlandese e madre italiana, di famiglia cattolica, ha studiato scienze politiche presso la Trinity Washington University, un ateneo cattolico, e giurisprudenza presso la Law School della George Washington University, dove si \u00e8 laureata nel 1992. Sposata con George T. Conway III, la coppia ha quattro figli.\nConway ha lavorato come sondaggista per il \"Wirthlin Group\", molto vicino al partito repubblicano e per Frank Luntz. Nel 1995 ha fondato 1995 \"The Polling Company\" e si \u00e8 occupata di indagini di mercato. Con \"WomanTrend\" si \u00e8 occupata di temi femminili lavorando per aziende come Vaseline, American Express, Hasbro, ABC News, Major League Baseball e Ladies Home Journal.\nOltre a fornire risultati di indagini \u00e8 spesso intervenuta in diverse emittenti televisive come commentatrice politica, e nel 2012 ha lavorato per il repubblicano Todd Akin. Nell'agosto 2015 viene nominata alla guida del Political Action Committee (PAC) per Ted Cruz, sostenuto dall'azienda Robert Mercer. Dopo la nomina di Trump a candidato il comitato \u00e8 stato rinominato \"Make America Number 1\" PAC.\nIl 1\u00ba luglio 2016 Trump comunic\u00f2 l'assunzione di Conway come consulente. Nel 2015 Trump aveva nominato Katrina Pierson come portavoce della sua campagna elettorale, mentre il 17 agosto Conway diventa direttore della campagna elettorale. Da allora \u00e8 considerata la prima donna negli USA ad aver condotto una campagna elettorale presidenziale conclusasi con il successo del suo candidato. Dal 9 febbraio 2018 \u00e8 affiancata nella carica da Johnny DeStefano.\nIl 24 agosto 2020, Conway ha annunciato le sue dimissioni al fine di \"trascorrere pi\u00f9 tempo con la sua famiglia\" dopo una serie di polemiche sollevate dalla figlia Claudia. La ragazza, un'influencer di TikTok, \u00e8 diventata famosa proprio nel 2020 per i suoi messaggi anti-Trump. Claudia, che si definisce una liberale di sinistra, ha descritto Trump come \"una persona orribile\", Ted Cruz come \"disgustoso\" e il comportamento di sua madre come \"misoginia interiorizzata\". Nel luglio 2020 ha detto anche che il matrimonio dei suoi genitori era \"fallito\". La stessa decisione di Kellyanne Conway \u00e8 stata presa anche dal marito George, che ha dichiarato che si sarebbe preso una pausa dal Lincoln Project e da Twitter.\nCritiche.\n\"Fatti alternativi\".\nNel gennaio 2017, pochi giorni dopo l'entrata in carica di Trump in un'intervista con Chuck Todd durante la trasmissione televisiva \"Meet the Press\" Conway utilizz\u00f2, riferendosi al numero di spettatori presenti nella cerimonia di nomina, la locuzione \"fatti alternativi\". \nLa locuzione ha dato adito a molte critiche e discussioni e una diffusione virale del termine che \u00e8 stato paragonato alla neolingua usata nel romanzo di George Orwell 1984, provocando a sua volta un picco di vendite del romanzo.\nL'invenzione del Massacro di Bowling-Green.\nIl 2 febbraio 2017 Conway, in un'intervista con Chris Matthews presso l'emittente televisiva MSNBC, ha giustificato l'ordine esecutivo con il quale viene temporaneamente vietato l'ingresso negli Stati Uniti da sette paesi a maggioranza islamica con il cosiddetto \"Massacro di Bowling-Green\" eseguito, secondo le sue affermazioni, nel 2011 da due cittadini iracheni. Il massacro per\u00f2 non ha mai avuto luogo. Nel 2011 furono effettivamente arrestati due cittadini iracheni, Mohanad Shareef Hammadi e Waad Ramadan Alwan, accusati nel 2013 di attivit\u00e0 terroristiche contro i militari americani in Iraq perch\u00e9 avevano tentato l'esportazione di armi verso l'Iraq ma non hanno mai eseguito n\u00e9 pianificato attentati nella cittadina. \nLa foto dal divano dell'Ufficio Ovale.\nConway \u00e8 stata criticata quando \u00e8 stata fotografata seduta su un divano dell'Ufficio Ovale con le gambe piegate sotto di lei - scarpe premute contro il rivestimento - durante l'incontro del presidente Trump con i leader di college e universit\u00e0 storicamente neri. Alcuni osservatori hanno suggerito che quella posizione fosse un segno di mancanza di rispetto e di mancanza di decoro. L'esperta di linguaggio del corpo, Patti Wood, ha affermato che la postura di Conway non era solo scortese, ma \"piuttosto sessuale\", e un segno che \"non deve seguire le regole\" perch\u00e9 era \"amica di Trump\". Conway in seguito ha affrontato la controversia con Lou Dobbs, dicendo che le era stato chiesto di scattare fotografie dell'incontro da una certa angolazione e che certamente non c'era \"nessuna mancanza di rispetto\". Ha anche incolpato i media per le polemiche che ne sono seguite.\nVita privata.\nConway \u00e8 sposata con George T. Conway III, consulente legale presso lo studio Wachtell, Lipton, Rosen &amp; Katz: \u00e8 stato lui ad aver scritto il \"brief\" della Corte Suprema per Paula Jones durante il procedimento di impeachment a carico di Bill Clinton nel 1998. La coppia ha quattro figli: Claudia e George IV (due gemelli), Charlotte, e Vanessa. Vivono ad Alpine, nel New Jersey. \nNel marzo 2019, il presidente Trump ha risposto alle critiche del marito di Kellyanne, descrivendolo come un \"LOSER freddo\". Kellyanne ha difeso il suo capo, Trump, affermando che suo marito non \u00e8 \"uno psichiatra\" e che ci si aspetta che Trump risponda quando qualcuno, come suo marito George, \"professionista non medico, lo accusa di avere un disturbo mentale\".\nCresciuta in una famiglia cattolica, afferma di essere cattolica praticante. In un'intervista del settembre 2018 concessa a Jake Tapper della CNN, Conway dichiara di essere stata vittima di un'aggressione sessuale."}
{"id": "6254054", "revid": "767487", "url": "https://it.wikipedia.org/wiki?curid=6254054", "title": "Kinbrae", "text": "Kinbrae \u00e8 un comune degli Stati Uniti d'America, situato nello Stato del Minnesota, nella Contea di Nobles."}
{"id": "6254056", "revid": "767487", "url": "https://it.wikipedia.org/wiki?curid=6254056", "title": "Lismore (Minnesota)", "text": "Lismore \u00e8 un comune degli Stati Uniti d'America, situato nello Stato del Minnesota, nella Contea di Nobles."}
{"id": "6254057", "revid": "767487", "url": "https://it.wikipedia.org/wiki?curid=6254057", "title": "Round Lake (Minnesota)", "text": "Round Lake \u00e8 un comune degli Stati Uniti d'America, situato nello Stato del Minnesota, nella Contea di Nobles."}
{"id": "6254058", "revid": "36426", "url": "https://it.wikipedia.org/wiki?curid=6254058", "title": "Museo delle Arti dell'Uzbekistan", "text": ""}
{"id": "6254059", "revid": "36426", "url": "https://it.wikipedia.org/wiki?curid=6254059", "title": "Museo d'Arte dell'Uzbekistan", "text": ""}
{"id": "6254060", "revid": "36426", "url": "https://it.wikipedia.org/wiki?curid=6254060", "title": "Cimitero militare italiano (Bolzano)", "text": ""}
{"id": "6254061", "revid": "36426", "url": "https://it.wikipedia.org/wiki?curid=6254061", "title": "Cimitero militare italiano (Merano)", "text": ""}
{"id": "6254062", "revid": "36426", "url": "https://it.wikipedia.org/wiki?curid=6254062", "title": "Cimitero militare austro-ungarico (Merano)", "text": ""}
{"id": "6254063", "revid": "36426", "url": "https://it.wikipedia.org/wiki?curid=6254063", "title": "Cimitero militare austro-ungarico (Bolzano)", "text": ""}
{"id": "6254064", "revid": "226458", "url": "https://it.wikipedia.org/wiki?curid=6254064", "title": "Cimitero austro-ungarico (Vigo di Fassa)", "text": ""}
{"id": "6254065", "revid": "36426", "url": "https://it.wikipedia.org/wiki?curid=6254065", "title": "Cimitero ebraico (Monaco di Baviera)", "text": ""}
{"id": "6254066", "revid": "1494169", "url": "https://it.wikipedia.org/wiki?curid=6254066", "title": "Rushmore (disambigua)", "text": ""}
{"id": "6254067", "revid": "36426", "url": "https://it.wikipedia.org/wiki?curid=6254067", "title": "Cimitero ebraico (Besan\u00e7on)", "text": ""}
{"id": "6254069", "revid": "36426", "url": "https://it.wikipedia.org/wiki?curid=6254069", "title": "Stadio comunale (Borgosesia)", "text": ""}
{"id": "6254070", "revid": "110157", "url": "https://it.wikipedia.org/wiki?curid=6254070", "title": "Rushmore (Minnesota)", "text": "Rushmore \u00e8 un comune degli Stati Uniti d'America, situato nello Stato del Minnesota, nella Contea di Nobles."}
{"id": "6254071", "revid": "110157", "url": "https://it.wikipedia.org/wiki?curid=6254071", "title": "Wilmont", "text": "Wilmont \u00e8 un comune degli Stati Uniti d'America, situato nello Stato del Minnesota, nella Contea di Nobles."}
{"id": "6254075", "revid": "767487", "url": "https://it.wikipedia.org/wiki?curid=6254075", "title": "Other People (film)", "text": "Other People \u00e8 un film del 2016 scritto e diretto da Chris Kelly.\nKelly \u00e8 uno sceneggiatore del \"Saturday Night Live\" alla sua prima sceneggiatura e regia cinematografica, dove affronta una storia semi-autobiografica. Tra gli interpreti principali figurano Jesse Plemons, Molly Shannon e Bradley Whitford. \nTrama.\nDavid Mulcahey si \u00e8 da poco lasciato con il fidanzato Paul e si vede costretto a lasciare New York per tornare a Sacramento per assistere la madre malata di leiomiosarcoma. Il ritorno a casa dopo dieci anni si rivela traumatico, si ritrova a convivere con il padre conservatore che non ha mai accettato la sua omosessualit\u00e0 e con le giovani sorelle che conosce poco. David deve affrontare il peggioramento della malattia della madre, che ha deciso di rinunciare alla chemioterapia, e allo stesso tempo deve analizzare le sue scelte e le sue paure per capire cosa vuole veramente dalla vita.\nDistribuzione.\nIl film \u00e8 stato presentato in concorso al Sundance Film Festival 2016, successivamente \u00e8 stato presentato in molti altri festival cinematografici internazionali. Negli Stati Uniti \u00e8 stato distribuito limitatamente nelle sale e in video on demand il 9 settembre 2016. I diritti della distribuzione internazionale, Italia compresa, sono stati acquistati da Netflix."}
{"id": "6254076", "revid": "1494169", "url": "https://it.wikipedia.org/wiki?curid=6254076", "title": "Borup", "text": ""}
{"id": "6254077", "revid": "110157", "url": "https://it.wikipedia.org/wiki?curid=6254077", "title": "Borup (Minnesota)", "text": "Borup \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254078", "revid": "287204", "url": "https://it.wikipedia.org/wiki?curid=6254078", "title": "Nicolas Bailly", "text": "Vita.\nNicolas Bailly fu un pittore miniaturista e aquafortista.\nIl 2 giugno 1693, il Re concesse \u00aba Nicolas Bailly, pittore miniaturista\u00bb, in considerazione \u00abdell'esperienza che egli ha acquisito (sic) in questa professione\u00bb e visto \u00abche merita l'onore di stare con altri artisti di fama nella galleria del Louvre\u00bb, l'alloggio presso il Louvre che aveva gi\u00e0 occupato il padre, Jacques Bailly. La madre, infatti, aveva occupato tale alloggio fino alla morte nel 1693 di Jacques. Nicolas Bailly l'ottene a partire da questa data.\nFu infine nominato, nel 1699, \"Garde des Tableaux de la Couronne\", ovvero custode dei dipinti del re. Spos\u00f2 Louise le Peintre, dalla quale ebbe Jacques, anch'egli successivamente \"garde des tableaux de la Couronne\", Marguerite-Th\u00e9r\u00e8se (moglie dello scultore Jacques Bousseau) e Suzanne.\nFu il nonno paterno, per via del figlio Jacques, dell'astronomo, accademico e politico rivoluzionario francese Jean Sylvain Bailly."}
{"id": "6254080", "revid": "110157", "url": "https://it.wikipedia.org/wiki?curid=6254080", "title": "Gary (Minnesota)", "text": "Gary \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254081", "revid": "767487", "url": "https://it.wikipedia.org/wiki?curid=6254081", "title": "Halstad", "text": "Halstad \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254082", "revid": "110157", "url": "https://it.wikipedia.org/wiki?curid=6254082", "title": "Hendrum", "text": "Hendrum \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254083", "revid": "110157", "url": "https://it.wikipedia.org/wiki?curid=6254083", "title": "Perley", "text": "Perley \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254086", "revid": "1318658", "url": "https://it.wikipedia.org/wiki?curid=6254086", "title": "Marie Roze", "text": "Biografia.\nMarie Hippolyte Ponsin studi\u00f2 al Conservatorio di Parigi, sotto la guida di Daniel Auber e nel 1865 vinse i premi per il canto e per l'opera comica. Debutt\u00f2 nel 1865, nella \"Marie\" di Ferdinand H\u00e9rold, all'Op\u00e9ra-Comique di Parigi, uno spettacolo che and\u00f2 in replica per quattro stagioni. In questo stesso teatro e su richiesta dell'autore, cant\u00f2 alla prima di \"Le premier jour de bonheur\" di Daniel Auber (15 febbraio 1868); si esib\u00ec poi in \"L'ombre\" di Friedrich von Flotow (1870), un'opera oggi quasi sconosciuta.\nDurante la guerra franco-prussiana partecip\u00f2 a spettacoli per l'esercito francese e ottenne una decorazione al merito.\nRicopr\u00ec il ruolo di \" Marguerite\" nel Faust di Charles Gounod, prima all'Op\u00e9ra di Parigi, poi a Londra, al Drury Lane, nel 1872. Nel successivo periodo rimase nella Compagnia dell'impresario teatrale britannico James Henry Mapleson che dapprima si esibiva nel teatro Drury Lane e poi, tra il 1877 e il 1881, all'Her Majesty's Theatre. \nFu la prima \"Regina\", nel \"Talismano\" di Michael William Balfe, opera completata da Michele Costa e rappresentata postuma, a Londra, nel 1874. Quando la celebre soprano Th\u00e9r\u00e8se Tietjens mor\u00ec di rapida malattia, nel 1877, Roze la rimpiazz\u00f2 nei ruoli di \"Ortruda\" nel \"Lohengrin\" e di \"Donna Anna\" nel \"Don Giovanni\" di Mozart.\nDopo un lungo e acclamato un \"tour\" negli USA, compiuto negli anni 1878-1879, (cant\u00f2 anche in italiano, ne \"Le due giornate\" di Lorenzo Cherubini) si un\u00ec alla Carl Rosa Opera Company, e con questa compagnia cant\u00f2 nella prima inglese della \"Manon\" di Jules Massenet, nel 1885, nelle esecuzioni di Londra e del Royal Court Theatre di Liverpool. Nel corso di un altro tour in USA (1880-1881) a San Francisco cant\u00f2 ne l'\"Aida\".\nAgli inizi della sua carriera fu coinvolta in un episodio tragico: uno spasimante si introdusse nella sua camera, le gett\u00f2 addosso del vetriolo e fu ucciso dalla polizia.\nMarie Roze spos\u00f2 il tenore americano Julius Edson Perkins (1845-1875). Morto il primo marito si rispos\u00f2 e divenne cos\u00ec la nuora dell'impresario inglese James Henry Mapleson. Nel 1890 fiss\u00f2 la sua dimora a Parigi, si ritir\u00f2 dalle scene e si dedic\u00f2 all'insegnamento. Suo figlio Raymond Roze (1875-1920), che eredit\u00f2 la passione per la musica, divent\u00f2 compositore.\nMarie Roze \u00e8 sepolta a Parigi, nel cimitero di P\u00e8re-Lachaise, dove sono i resti di altre celebrit\u00e0 del teatro, tra cui la ballerina romantica Maria Taglioni e il mezzosoprano Giulia Grisi."}
{"id": "6254089", "revid": "767487", "url": "https://it.wikipedia.org/wiki?curid=6254089", "title": "Shelly (Minnesota)", "text": "Shelly \u00e8 un comune degli Stati Uniti d'America, situato nello Stato del Minnesota, nella Contea di Norman."}
{"id": "6254090", "revid": "110157", "url": "https://it.wikipedia.org/wiki?curid=6254090", "title": "Dover (Minnesota)", "text": "Dover \u00e8 un comune degli Stati Uniti d'America, situato nello Stato del Minnesota, nella Contea di Olmsted."}
{"id": "6254093", "revid": "110157", "url": "https://it.wikipedia.org/wiki?curid=6254093", "title": "Bluffton (Minnesota)", "text": "Bluffton \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254094", "revid": "767487", "url": "https://it.wikipedia.org/wiki?curid=6254094", "title": "Clitherall", "text": "Clitherall \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254095", "revid": "1318658", "url": "https://it.wikipedia.org/wiki?curid=6254095", "title": "Piazza Durbar (Patan)", "text": "Piazza Durbar si trova nel centro storico della citt\u00e0 di Patan in Nepal. \u00c8 una delle tre piazza Durbar che si trovano nella valle di Kathmandu, tutte e tre dichiarate patrimonio dell'umanit\u00e0 da parte dell'UNESCO. Una delle sue attrazioni \u00e8 la presenza del palazzo reale dove risiedevano i re della dinastia Malla.\nLa piazza \u00e8 una meraviglia dell'architettura Newa ed \u00e8 pavimentata con mattoni rossi. Nell'area sono presenti diversi templi e idoli e i templi principali sono allineati di fronte alla facciata occidentale del palazzo. L'ingresso dei templi \u00e8 verso est, rivolto verso il palazzo. Un tempo c'\u00e8 anche una campana situata nell'allineamento dei tempii principali. Affacciate sulla piazza si trovano anche antiche residenze Newari. Ci sono vari altri templi intorno a piazza Durbar costruite da Newa.\nLa piazza \u00e8 stata gravemente danneggiata dal terremoto del 25 aprile 2015.\nStoria.\nLa storia di piazza Durbar non \u00e8 chiara. Anche se i re Malla si ritiene siano stati i costruttori della piazza reale, \u00e8 noto che il sito \u00e8 un antico crocevia. I re Pradhan che si stabilirono intorno al sito prima dei Malla hanno collegamenti con piazza Durbar. Alcune cronache accennano al fatto che la dinastia Thakuri costru\u00ec un palazzo e realizz\u00f2 riforme nella localit\u00e0, ma l'evidenza \u00e8 scarsa. Gli studiosi sono certi che Patan era una citt\u00e0 prospera fin dai tempi antichi.\nI re Malla fecero apportare importanti modifiche alla piazza. La maggior parte delle attuali architetture risalgono al 1600, costruite durante il regno di Re Siddhinarasimha Malla e di suo figlio Srinivasa Sukriti. Alcuni dei re Malla che apportarono migliorie alla piazza furono Purandarasimha, Sivasimha Malla e Yoganarendra Malla.\nImportanti strutture.\nPatan \u00e8 una delle pi\u00f9 antiche citt\u00e0 buddhiste ed \u00e8 un centro sia dell'induismo che del buddhismo con 136 \"bahal\" o cortili e 55 grandi templi. La gran parte di queste strutture se trovano nella piazza o nelle sue vicinanze.\nKrishna Mandir.\nIl tempio dedicato a Krishna \u00e8 il pi\u00f9 importante sulla piazza Durbar. \u00c8 costruito nello stile Sikhara importato dall'India anche se \u00e8 unico nel suo genere. Le sculture in pietra poste sopra i pilastri del primo e secondo piano sono veramente notevoli. Le incisioni sui pilastri del primo piano narrano gli eventi del Mah\u0101bh\u0101rata, mentre al secondo piano ci sono sculture dal R\u0101m\u0101ya\u1e47a.\nIl tempio fu costruito nel 1637 dal re Siddhinarasimh Malla. Si dice che una notte il re vide il Signore Krishna e la sua consorte Srimati R\u0101dh\u0101 in piedi di fronte al palazzo reale. Ordin\u00f2 quindi la costruzione di un tempio nello stesso punto. Ci sono 21 pinnacoli d'oro nel tempio e sotto le guglie sono illustrate tre storie. Il primo piano ospita il santuario principale del Signore Krishna con santuari di R\u0101dh\u0101 e Rukmini su ogni lato. Il secondo piano \u00e8 dedicato al Signore Shiva e il terzo a Lokeshwor (Buddha).\nLa piazza \u00e8 affollata di migliaia di pellegrini ind\u00f9 e devoti durante il Krishnashtami.\nTempio Bhimsen Temple.\nIl tempio Bhimsen venne costruito da Srinivasa Malla nel 1680 ed \u00e8 famoso per le sue tre finestre d'oro interconnesse. Bhimsen \u00e8 un grande eroe del Mahabharata. Egli era noto per essere molto coraggioso e forte. Nella tradizione Newa \u00e8 adorato come un dio degli affari e del commercio. I turisti non possono accedere al tempio.\nTempio Vishwanath.\nIl tempio Vishwanath \u00e8 dedicato al dio Shiva e venne costruito nel 1627 durante il regno di Siddhinarasimha Malla. I supporti del tetto sono decorati con sculture erotiche simili alle immagini diffuse nei templi di Shiva in India. Il tempio \u00e8 custodito da due elefanti di pietra siti nella porta d'ingresso. Sull'altro lato del tempio vi \u00e8 la scultura di un toro, il veicolo di Shiva. Una pietra linga si trova all'interno del tempio.\nTempio Taleju Bhawani.\nIl tempio Taleju fu costruito da Siddhinarasrimha Malla nel 1640 e ricostruito da Srinivasa Malla nel 1667 dopo un incendio. Taleju Bhawani era la divinit\u00e0 personale dei re Malla. Si tratta di un tempio a cinque piani con triplo tetto. Una cronaca del XIV secolo dei re Gopala dice che il tempio Taleju fu costruito dai Pradhana prima dei Malla.\nStruttura del Palazzo.\nI tre cortili principali del palazzo sono il Mul Chok, Sundari Chok e Keshav Narayan Chok. Oltre a questi cortili, il complesso vanta templi imponenti, santuari religiosi, e luoghi storici, tutti noti per le loro sculture squisite e bella esposizione di antica architettura Newari.\nKeshav Narayan Chowk.\nIl Keshav Narayan chowk si trova all'interno del museo di Patan, a nord del Mul chowk. Al centro si trova il tempio Keshav Narayan che gli d\u00e0 il nome.\nMul Chok.\nIl Mul Chok \u00e8 il cortile centrale. Si tratta dei pi\u00f9 famoso e pi\u00f9 grande dei tre cortili principali. Al suo centro si trova il tempio Bidya e altri templi Taleju si trovano intorno al cortile. La porta che conduca al Santuario di Taleju, sul lato meridionale del cortile, \u00e8 limitata dalle statue delle dee del fiume, Ganga su una tartaruga e Jamuna su un makura (coccodrillo mitico).\nSundari Chok.\nIl Sundari Chok si trova a sud del Mul Chok. \u00c8 stato progettato con una vasca incassata nota come Tusha Hiti. Pi\u00f9 piccolo del Mul Chok, \u00e8 ora aperto al pubblico. L'ingresso del Chok \u00e8 custodito dalle statue di pietra di Hanuman, Ganesh e Narasingha, a forma di uomo-leone Vishnu."}
{"id": "6254096", "revid": "124123", "url": "https://it.wikipedia.org/wiki?curid=6254096", "title": "Leslie T. Chang", "text": "Nata in una famiglia cinese, \u00e8 autrice del libro \"Operaie\", del 2008, il cui titolo originale \u00e8 \"Factory Girls: From Village to City in a Changing China\". Ha lavorato in precedenza come corrispondente per la Cina per conto del giornale \"Wall Street Journal\", ed \u00e8 stata descritta come \"un'interprete perspicace di una societ\u00e0 in rapido cambiamento\".\nIl libro \"Operaie\".\nIn risposta agli articoli negativi riguardo alle condizioni di lavoro nelle fabbriche cinesi, Chang decise di esplorare la tematica dalla prospettiva dei lavoratori. Nel 2004 si rec\u00f2 nella citt\u00e0 fabbrica di Dongguan, nella Cina meridionale per documentare le vite di Wu Chunming e Lu Qingmin, due lavoratrici immigrate nate in famiglie di poveri contadini. Il libro segue le loro vite per tre anni e include anche la storia della propria famiglia, che emigr\u00f2 all'interno della Cina e verso l'Occidente.\nIl libro \"Operaie\" \u00e8 entrato a far parte dei 100 libri degni di nota del 2008 del \"New York Times\" e nel 2009 ha anche ricevuto il premio \"Literary Award for Research Nonfiction\" del \"PEN American Center\" e il premio \"Asian American Literary Award\" per la categoria \"nonfiction\". Secondo il suo sito web, traduzioni del libro sarebbero in arrivo anche in francese, spagnolo, olandese, finlandese, portoghese, cinese, giapponese, tailandese e arabo, oltre che in italiano.\nIn Italia il suo libro ha vinto il premio Terzani 2011.\nVita privata.\nLeslie Chang \u00e8 la figlia del fisico Leroy Chang. Si \u00e8 laureata presso l'Harvard College nel 1991. \u00c8 la moglie dello scrittore Peter Hessler, col quale ha avuto due gemelle nel 2011."}
{"id": "6254097", "revid": "767487", "url": "https://it.wikipedia.org/wiki?curid=6254097", "title": "Gretna (Regno Unito)", "text": " \nGretna (in gaelico scozzese: \"Greatna\") \u00e8 una cittadina di circa 3.000 abitanti della costa sud-occidentale Scozia, facente parte dell'area amministrativa degli Dumfries e Galloway (contea tradizionale: Dumfriesshire) e situata lungo il confine con l'Inghilterra e di fronte al Solway Firth.\nInsieme alla vicina Gretna Green, \u00e8 nota per il gran numero di matrimoni celebrati in loco.\nGeografia fisica.\nGretna si trova nell'estremit\u00e0 sud-orientale dell'area amministrativa del Dumfries e Galloway, lungo il confine con la contea inglese del Northumberland (posto nelle vicinanze del confine tra quest'ultima e la contea della Cumbria), a pochi chilometri a nord-ovest di Carlisle (Cumbria, Inghilterra) e a sud di Langholm ed \u00e8 situata tra la localit\u00e0 scozzese Annan e la localit\u00e0 inglese di Longtown (rispettivamente ad est della prima e ad ovest della seconda). Un cavalcavia la separa dalla vicina localit\u00e0 di Gretna Green.\nStoria.\nPrima guerra mondiale.\nGretna si svilupp\u00f2 nel corso della prima guerra mondiale, quando vi sorse la pi\u00f9 grande fabbrica di munizioni al mondo.\nIl 22 maggio 1915, Gretna fu teatro della pi\u00f9 grande sciagura ferroviaria mai avvenuta in Gran Bretagna, quando un treno che trasportava le truppe britanniche si scontr\u00f2 con un treno locale: la sciagura provoc\u00f2 la morte di almeno 226 persone.\nMonumenti e luoghi d'interesse.\nArchitetture religiose.\nChiesa di Ognissanti.\nTra i principali edifici di Gretna, figura la chiesa di Ognissanti, costruita nel 1917 per volere del Ministero delle Munizioni al fine di accogliere le numerose persone di fede anglicana impegnate nelle fabbrica di munizioni della citt\u00e0.\nSociet\u00e0.\nEvoluzione demografica.\nAl censimento del 2011, Gretna contava una popolazione pari a 3.147 abitanti.\nLa localit\u00e0 ha conosciuto quindi un incremento demografico rispetto al 2001, quando contava 2.950 abitanti.\nSport.\nLa squadra di calcio locale \u00e8 il Gretna Football Club."}
{"id": "6254098", "revid": "2121138", "url": "https://it.wikipedia.org/wiki?curid=6254098", "title": "Assedio di Kandahar", "text": "L'assedio di Kandahar, fu una battaglia combattuta tra le forze dell'Impero persiano capeggiate dallo sci\u00e0 Nadir e quelle della Dinastia Hotak.\nGli afsharidi, recentemente instaurati al trono persiano con Nadir, invasero l'Afghanistan meridionale con l'intento di scacciare la dinastia Hotak dalla sua ultima fortezza rimasta, Kandahar, con un assedio che perdur\u00f2 poi per quasi un anno sino al 24 marzo 1738 quando gli afghani Hotaki vennero sconfitti dall'esercito persiano.\nAntefatto.\nHotak non era soggetto al potere di Muhammad Shah, ma la gran parte dei suoi uomini di fiducia aveva servito l'Impero Mughal e per questo il conflitto con Nadir divenne preludio della sua successiva invasione.\nL'assedio.\nGran parte della durata dell'assedio vide pochi combattimenti dal momento che le forze di Nadir mancavano di artiglieria pesante adatta per l'assedio e bloccarono quindi i rifornimenti alla citt\u00e0 fortificata. Quando i persiani divennero impazienti circa il risultato dell'assedio, fecero dei tentativi di prendere la citt\u00e0 ma gli afghani prontamente li respinsero.\nL'assalto dei Bakhtiari.\nIn anticipazione dell'assedio, gli afghani avevano accumulato grandi provviste nella cittadella fortificata, ma malgrado questo la fame aveva iniziato a farsi sentire alla fine del 1737 e Nadir si rese conto che ci sarebbe voluto ancora parecchio tempo prima che gli afghani terminassero le loro provviste. Ancora insicuro della propria posizione in Persia, pur avendo deposto Tahmasp II, Nadir sapeva che questi era ancora vivo e stava certamente tramando alle sue spalle con questi suoi nemici. Il 23 marzo 1738, Nadir scelse 3000 uomini tra il contingente dei Bakhtiari e cre\u00f2 un'onda umana di assalto su Kandahar. Un Bakhtiari di nome Mullah Adineh Mostafi venne prescelto per guidare l'assalto.\nNadir inizialmente tent\u00f2 di dissuadere il mullah dal prendere parte all'attacco ma Adineh insistette per partecipare all'azione. La notte precedente l'attacco, Nadir personalmente spieg\u00f2 ai Bakhtiaridi il da farsi e disse loro che avrebbe dato 1000 rupie a testa al gruppo se l'assalo fosse riuscito. Il 24 marzo ebbe inizio l'assalto ed i Bakhtiaridi scesero dalla loro posizione sul monte di Chehel Zina e caricarono la citt\u00e0. I cannonieri afghani nella citt\u00e0 fortificata e nelle torri di guardia cercarono di uccidere alcuni attaccanti, ma il grosso raggiunse le mura della citt\u00e0 ed utilizz\u00f2 le proprie scale per raggiungerne la sommit\u00e0. Mullah Adineh fu il primo a giungere in cima e diede inizio ad una fiera lotta. Gradualmente, i Bakhtiaridi presero il controllo delle mura e procedettero alle fortificazioni interne. Gli attaccanti staccarono i cannoni dalle difese e li utilizzarono per bombardare la citt\u00e0.\nGli afghani fecero diversi tentativi di riprendere le fortificazioni della citt\u00e0 ma vennero battuti dal pesante fuoco nemico. Rendendosi conto che l'assedio era ormai una battaglia senza speranza, Hussain Hotak e molti afghani si ritirarono nella cittadella di Kandahar, lasciando che il resto degli abitanti venisse ucciso o catturato. I persiani quindi procedettero a bombardare la cittadella coi cannoni sulle mura. Il giorno successivo, il 25 marzo 1738, Hussain Hotak ed il resto dei suoi, si arresero.\nConseguenze.\nNadir Shah generosamente ricompens\u00f2 i suoi combattenti bakhtiaridi e diede personalmente ad Adineh Mostafi una borsa d'oro. Hussain Hotak venne trattato con clemenza e venne esiliato a Mazandaran assieme al resto della sua famiglia reale; si presume che in seguito tutti loro siano stati uccisi durante i massacri degli afghani operati dalla Dinastia Zand nel nord dell'Iran. Sull'altro fronte, Nadir era sospettoso del comandante militare di Hussain, Mohammad Seidal Khan, ed ordin\u00f2 dunque che venisse accecato.\nLa citt\u00e0 di Kandahar venne sistematicamente distrutta dall'artiglieria e gli abitanti sopravvissuti vennero trasferiti in una nuova citt\u00e0 che le forze afsharidi avevano pianificato di costruire a circa 9 chilometri a sudest dalla citt\u00e0 antica. Nadir chiam\u00f2 la citt\u00e0 \"Naderabad\" in suo onore. La vecchia citt\u00e0 non venne rioccupata ma le rovine della cittadella di Kandahar sono ancora oggi visibili. La presa di Kandahar fu un evento rilevante per l'epoca ed ancora oggi fa parte della cultura orale dei Bakhtiaridi e dei Lur."}
{"id": "6254099", "revid": "144796", "url": "https://it.wikipedia.org/wiki?curid=6254099", "title": "Rupie", "text": ""}
{"id": "6254100", "revid": "736476", "url": "https://it.wikipedia.org/wiki?curid=6254100", "title": "Gretna (Scozia)", "text": ""}
{"id": "6254101", "revid": "144796", "url": "https://it.wikipedia.org/wiki?curid=6254101", "title": "Hussain Hotaki", "text": ""}
{"id": "6254102", "revid": "15756", "url": "https://it.wikipedia.org/wiki?curid=6254102", "title": "Rimowa", "text": "RIMOWA \u00e8 un'azienda tedesca che produce valigie di alluminio e policarbonato. Il nome deriva dal nome del figlio del fondatore, \"Richard Morszeck Warenzeichen\". Nel 2016 la societ\u00e0 \u00e8 stata acquisita dalla multinazionale francese LVMH.\nStoria.\nIn alluminio.\nFondata a Colonia nel 1898 da Paul Morszeck, la fabbrica produce borse in tessuto e valigie in parte ancora in legno. Poi, col tempo, borse e valigie sono realizzate in pelle. A met\u00e0 degli anni trenta l'azienda \u00e8 distrutta da un incendio, vanno in fumo tutti i materiali utilizzati per la produzione ad eccezione del calcio di alluminio. Cos\u00ec nel 1937 Richard, il figlio, realizza la prima valigia interamente in alluminio, in grado di offrire i vantaggi combinati di una lunga durata con un peso ridotto. Solo nel 1950 \u00e8 prodotta la prima valigia in alluminio con la caratteristica struttura di contorno a costine parallele che si ispirano alla fusoliera del primo aereo di linea interamente in alluminio, il Junkers F-13.\nIn policarbonato.\nNel 1976, quando in azienda c'\u00e8 gi\u00e0 un esponente della terza generazione, Dieter Morszeck, viene prodotta la prima valigia di metallo a basso peso e resistente all'acqua. Un sistema impermeabile usato inizialmente per la protezione dei materiali di troupe cinematografiche e televisive. Nel 2000 \u00e8 utilizzato per la prima volta il policarbonato, un materiale gi\u00e0 utilizzato nella tecnologia aeronautica, resistente ma anche molto leggero. I prodotti sono fabbricati in Germania, Repubblica Ceca, Canada e Brasile, la maggior parte del processo produttivo \u00e8 ancora svolto a mano in quanto \u00e8 l'unico modo per garantire la qualit\u00e0. Solo il corpo di policarbonato \u00e8 sagomato da un macchinario. Per realizzare una valigia occorrono 205 parti individuali e oltre 90 processi di lavoro. Il tempo richiesto \u00e8 di 117 minuti.\nNel 2001 \u00e8 lanciato il sistema brevettato Multiwheel su cuscinetti a sfere, grazie al quale \u00e8 possibile ruotare e manovrare senza sforzo in qualsiasi direzione anche valigie molto pesanti. Nel 2006 la valigia \u00e8 dotata di serrature TSA che possono essere aperte e chiuse per i controlli senza danni. In collaborazione con Lufthansa \u00e8 lanciato Electronic Tag per semplificare il check-in dei bagagli: i dati presenti sulla carta d'imbarco sono trasmessi tramite Bluetooth all'etichetta elettronica integrata all'interno della valigia Rimowa ma, purtroppo, tale nuovo standard non ha avuto successo ed \u00e8 stato abbandonato.\nNel 2008 si espande la gamma dei prodotti. Prima con la serie Salsa De Luxe, disponibile in nuovi colori e subito affiancata dalla collezione di lusso Topas Titanium; poi nel 2009 con Salsa Air, la pi\u00f9 leggera di tutti i tempi; quindi nel 2011 con Salsa Air Ultralight.\nCambia la propriet\u00e0.\nIl 23 gennaio 2017, in base all'accordo di transazione annunciato il 4 ottobre 2016, LVMH, la multinazionale francese specializzata in beni di lusso, acquisisce per 640 milioni di euro una quota dell'80% in Rimowa. Il restante 20% \u00e8 coperto da un'opzione put concessa da LVMH, esercitabile a partire dal 2020. Rimowa \u00e8 pienamente consolidata nel gruppo francese a partire da gennaio 2017. Le entrate di Rimowa per il 2016 si aggiravano sui 400 milioni di euro. Alla guida dell'azienda rimane Dieter Morszeck affiancato dal giovane figlio di Bernard Arnault, Alexandre. In occasione degli 80 anni dell'azienda, le valigie sono state ridisegnate da personaggi noti, dallo stilista Karl Lagerfeld al regista David Fincher."}
{"id": "6254107", "revid": "298229", "url": "https://it.wikipedia.org/wiki?curid=6254107", "title": "Cruiserweight Classic", "text": "Il Cruiserweight Classic, inizialmente conosciuto con il nome di Global Cruiserweight Series, \u00e8 stato un torneo maschile di wrestling organizzato dalla WWE nel 2016, i cui partecipanti non dovevano superare il peso di 92\u00a0kg.\nIl torneo \u00e8 stato annunciato nel marzo del 2016 e si \u00e8 svolto tra il 14 luglio ed il 14 settembre 2016 alla Full Sail University di Winter Park (Florida), con la finale che ha visto lo statunitense TJ Perkins sconfiggere il messicano Gran Metalik. Oltre al trofeo, Perkins \u00e8 stato premiato da Triple H con il nuovo WWE Cruiserweight Championship, diventando cos\u00ec il campione inaugurale del titolo.\nNell'autunno del 2016 molti partecipanti al torneo sono stati messi sotto contratto dalla WWE e assegnati al \"roster\" di \"Raw\"."}
{"id": "6254109", "revid": "310967", "url": "https://it.wikipedia.org/wiki?curid=6254109", "title": "Golfo del Tigullio bianco", "text": ""}
{"id": "6254111", "revid": "767487", "url": "https://it.wikipedia.org/wiki?curid=6254111", "title": "Dalton (Minnesota)", "text": "Dalton \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254112", "revid": "109255148", "url": "https://it.wikipedia.org/wiki?curid=6254112", "title": "Architettura Newa", "text": "L'architettura Newa \u00e8 uno stile architettonico indigeno usato dai Newar nella valle di Kathmandu in Nepal in edifici che vanno dagli stupa ai monasteri chaitya, dalle strutture dei cortili alle case di \u00e9lite. Lo stile \u00e8 caratterizzato da un notevole lavoro in mattoni ed \u00e8 unico nell'intaglio del legno, raramente al di fuori del Nepal. Lo stile \u00e8 stato esportato dagli architetti nepalesi tra cui Arniko.\nTempli pagoda.\nTra le pagode pi\u00f9 importanti in stile Newari:"}
{"id": "6254113", "revid": "767487", "url": "https://it.wikipedia.org/wiki?curid=6254113", "title": "Deer Creek (Minnesota)", "text": "Deer Creek \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254115", "revid": "310967", "url": "https://it.wikipedia.org/wiki?curid=6254115", "title": "Golfo del Tigullio rosso", "text": ""}
{"id": "6254119", "revid": "110157", "url": "https://it.wikipedia.org/wiki?curid=6254119", "title": "Dent (Minnesota)", "text": "Dent \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254121", "revid": "310967", "url": "https://it.wikipedia.org/wiki?curid=6254121", "title": "Golfo del Tigullio rosato", "text": ""}
{"id": "6254125", "revid": "110157", "url": "https://it.wikipedia.org/wiki?curid=6254125", "title": "Elizabeth (Minnesota)", "text": "Elizabeth \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254126", "revid": "310967", "url": "https://it.wikipedia.org/wiki?curid=6254126", "title": "Golfo del Tigullio Bianchetta Genovese", "text": ""}
{"id": "6254148", "revid": "310967", "url": "https://it.wikipedia.org/wiki?curid=6254148", "title": "Golfo del Tigullio Vermentino", "text": ""}
{"id": "6254150", "revid": "110157", "url": "https://it.wikipedia.org/wiki?curid=6254150", "title": "Erhard (Minnesota)", "text": "Erhard \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254154", "revid": "310967", "url": "https://it.wikipedia.org/wiki?curid=6254154", "title": "Golfo del Tigullio Ciliegiolo", "text": ""}
{"id": "6254156", "revid": "767487", "url": "https://it.wikipedia.org/wiki?curid=6254156", "title": "Ottertail", "text": "Ottertail \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254160", "revid": "310967", "url": "https://it.wikipedia.org/wiki?curid=6254160", "title": "Golfo del Tigullio Moscato", "text": ""}
{"id": "6254162", "revid": "287204", "url": "https://it.wikipedia.org/wiki?curid=6254162", "title": "Richville", "text": "Richville pu\u00f2 riferirsi a diverse localit\u00e0 degli Stati Uniti d'America:"}
{"id": "6254163", "revid": "110157", "url": "https://it.wikipedia.org/wiki?curid=6254163", "title": "Richville (Minnesota)", "text": "Richville \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254164", "revid": "200568", "url": "https://it.wikipedia.org/wiki?curid=6254164", "title": "Pinne dorsali", "text": ""}
{"id": "6254165", "revid": "767487", "url": "https://it.wikipedia.org/wiki?curid=6254165", "title": "Underwood (Minnesota)", "text": "Underwood \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254166", "revid": "2519", "url": "https://it.wikipedia.org/wiki?curid=6254166", "title": "Urbank", "text": "Urbank \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254167", "revid": "6923", "url": "https://it.wikipedia.org/wiki?curid=6254167", "title": "Vergas", "text": "Vergas \u00e8 un comune degli Stati Uniti d'America, situato nello Stato del Minnesota, nella Contea di Otter Tail.\nStoria.\nLa comunit\u00e0 fu fondata nel 1903 come Altona, ma cambi\u00f2 rapidamente il suo nome come quello della stazione della Soo Line Railroad, che aveva preso il nome da una serie di carrozze letti che viaggiavano tra Minneapolis, Minnesota e Winnipeg, Manitoba."}
{"id": "6254170", "revid": "767487", "url": "https://it.wikipedia.org/wiki?curid=6254170", "title": "Tweeddale", "text": "Tweeddale (in lingua gaelica scozzese: \"Srath Thuaidh/Tuaidhdail\") \u00e8 un'area di commissione e area di luogotenenza nel distretto degli Scottish Borders, nella Scozia sud-orientale. I suoi confini corrispondono a quelli della contea storica del Peeblesshire.\nGeografia.\nAl momento del censimento del 2001, la regione aveva una popolazione di 17.394 persone e costituiva la pi\u00f9 piccola delle cinque aree di commissione degli Scottish Borders.\nTweeddale \u00e8 il nome tradizionale del bacino del fiume Tweed; quest'area terminava prima che lo \"Yarrow Water\" confluisse nel Tweed, e l'area pertanto confinava a sud e ad est con lo spartiacque Yarrow/Tweed e a nord e ad est con lo spartiacque Gala/Tweed.\nStoria.\nTweeddale fu anche un distretto storico della Scozia, che confinava con Teviotdale e Marches ad est, Liddesdale e Annandale a sud, Clydesdale a ovest e Lothian a nord. Si trova all'interno dell'ex area storica del Peeblesshire. \nIl distretto che copriva gli sceriffati di Peebles e Selkirk divenne poi conosciuto come Contea di Peebles nel nord e Contea di Selkirk, o \"Ettrick Forest\" a sud, due delle contee tradizionali della Scozia.\nLa principale riorganizzazione dell'area avvenne con il Local Government (Scotland) Act del 1889, che istitu\u00ec un sistema uniforme di consigli di contea e consigli cittadini in Scozia, e ristruttur\u00f2 ufficialmente molte delle contee scozzesi."}
{"id": "6254171", "revid": "767487", "url": "https://it.wikipedia.org/wiki?curid=6254171", "title": "Bonnyrigg", "text": " \nBonnyrigg \u00e8 una cittadina di circa 16.000-17.000 abitanti della Scozia sud-orientale, facente parte dell'area amministrativa del Midlothian. Si tratta di un ex-centro minerario.\nGeografia fisica.\nBonnyrigg si trova a circa 6 miglia dal centro di Edimburgo.\nStoria.\nLa cittadina \u00e8 menzionata come \"Bonnebrig\" in un resoconto militare redatto nel 1750 da William Roy.\nNel corso del XIX secolo, Bonnyrigg era non solo un importante centro minerario per l'estrazione del carbone, ma anche un importante centro manifatturiero per la produzione di tappeti.\nNel 1929 si un\u00ec a Lasswade per formare il burgh di Bonnyrigg &amp; Lasswade.\nNel 1961 vennero chiuse le miniere di carbone, mentre negli anni ottanta del XX secolo cess\u00f2 anche la produzione di tappeti.\nMonumenti e luoghi d'interesse.\nArchitetture militari.\nDalhousie Castle.\nNei dintorni di Bonnyrigg si trova il Dalhousie Castle, un castello le cui origini risalgono al XIII secolo.\nSociet\u00e0.\nEvoluzione demografica.\nAl censimento del 2011, Bonnyrigg contava una popolazione pari a 15.971 abitanti.\nLa localit\u00e0 ha conosciuto quindi un incremento demografico rispetto al 2001, quando contava 14.540 abitanti.\nSport.\nLa squadra di calcio locale \u00e8 il Bonnyrigg Rose Athletic Football Club."}
{"id": "6254172", "revid": "1977557", "url": "https://it.wikipedia.org/wiki?curid=6254172", "title": "National Television Awards", "text": "I National Television Awards (NTA) sono premi televisivi britannici dedicati agli show, gli interpreti e i presentatori pi\u00f9 popolari. Vengono assegnati annualmente tramite votazione pubblica durante una serata di gala trasmessa su ITV nel mese di gennaio.\nStoria.\nLa prima edizione si tenne il 30 agosto 1995 presso il centro conferenze di Wembley. Dal 1996 al 2008 l'evento si \u00e8 svolto nel mese di ottobre all'interno della Royal Albert Hall di Londra. Per tredici edizioni la presentazione \u00e8 stata affidata a Trevor McDonald . A partire dal 2010 l'evento \u00e8 stato posticipato nel mese di gennaio presso l'arena O2 ed \u00e8 presentato da Dermot O'Leary.\nPremiazione.\nLa votazione si svolge in due fasi. A settembre viene inizialmente pubblicata una lunga lista con gli show, gli interpreti e i presentatori pi\u00f9 popolari dell'anno suddivisi nei canali televisivi di appartenenza. Nel mese di gennaio vengono infine rese note le candidature per ciascuna categoria. Il pubblico del Regno Unito \u00e8 chiamato a votare durante la cerimonia di assegnazione tramite sms, telefono o voto online."}
{"id": "6254173", "revid": "253269", "url": "https://it.wikipedia.org/wiki?curid=6254173", "title": "Ruthie Tompson", "text": "Biografia.\nRuthie Tompson nacque il 22 luglio 1910 a Portland, nel Maine. Crebbe a Boston, Massachusetts, trasferendosi successivamente con la famiglia a Oakland, in California, nel novembre 1918. Nel 1924, i suoi genitori divorziarono e sua madre, Arlene, si rispos\u00f2 con l'artista John Roberts. La famiglia si trasfer\u00ec a Los Angeles e visse nello stesso isolato di Robert Disney, zio di Walt Disney. Gli uffici della The Walt Disney Company, al tempo conosciuta come la \"Disney Brothers Cartoon Studio\", non erano lontani dalla casa di Tompson: erano sulla strada tra la sua abitazione e la scuola che frequentava. Fu invitata ad entrare nell'ufficio dopo essere stata notata a guardare il loro lavoro dall'esterno, attraverso una finestra. Visit\u00f2 successivamente spesso l'ufficio e fin\u00ec per apparire nella serie Alice Comedies.\nAll'et\u00e0 di 18 anni, inizi\u00f2 a lavorare presso l'Accademia di Equitazione di Dubrock, dove Roy e Walt Disney spesso giocavano a polo. Walt Disney si ricord\u00f2 della giovane Tompson e le offr\u00ec un lavoro come inchiostratrice e designer di scena, facendola partecipare alla produzione di \"Biancaneve e i sette nani\".\nNon molto tempo dopo essere stata assunta, fu promossa alla posizione di controllo finale, dove revisionava rodovetri prima che fossero fotografati su pellicola. Nel 1948 fu promossa a controllore dell'animazione e designer di scena. Fu una delle prime tre donne ammesse alla \"Photographers International Union\", Local 659 della IATSE (\"International Alliance of Theatrical Stage Employees\").\nSi ritir\u00f2 nel 1975 dopo aver lavorato per la Walt Disney Company per quasi 40 anni , tuttavia prese poi servizio in un canale televisivo in-house presso il Motion Picture &amp; Television Fund (MPTF) Country House.\n\u00c8 morta nel sonno il 10 ottobre 2021, all'et\u00e0 di 111 anni, nella sua casa di Woodland Hills. Era il membro pi\u00f9 anziano dell'associazione Women in Animation."}
{"id": "6254183", "revid": "287204", "url": "https://it.wikipedia.org/wiki?curid=6254183", "title": "Lucas Hernandez", "text": ""}
{"id": "6254187", "revid": "767487", "url": "https://it.wikipedia.org/wiki?curid=6254187", "title": "Vining (Minnesota)", "text": "Vining \u00e8 un comune degli Stati Uniti d'America, situato nello Stato del Minnesota, nella Contea di Otter Tail."}
{"id": "6254188", "revid": "120562401", "url": "https://it.wikipedia.org/wiki?curid=6254188", "title": "784 (numero)", "text": "Settecentottantaquattro (784) \u00e8 il numero naturale dopo il 783 e prima del 785."}
{"id": "6254192", "revid": "106908", "url": "https://it.wikipedia.org/wiki?curid=6254192", "title": "Goodridge", "text": "Goodridge \u00e8 un comune degli Stati Uniti d'America, situato nello Stato del Minnesota, nella contea di Pennington."}
{"id": "6254194", "revid": "965985", "url": "https://it.wikipedia.org/wiki?curid=6254194", "title": "Saint Hilaire (Minnesota)", "text": ""}
{"id": "6254195", "revid": "110157", "url": "https://it.wikipedia.org/wiki?curid=6254195", "title": "St. Hilaire", "text": "St. Hilaire \u00e8 un comune degli Stati Uniti d'America, situato nello Stato del Minnesota, nella contea di Pennington."}
{"id": "6254197", "revid": "110157", "url": "https://it.wikipedia.org/wiki?curid=6254197", "title": "Askov", "text": "Askov \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254199", "revid": "599013", "url": "https://it.wikipedia.org/wiki?curid=6254199", "title": "Gonzalo Latorre", "text": "Caratteristiche tecniche.\nGioca come centravanti, nonostante la sua bassa statura, ed \u00e8 dotato di velocit\u00e0. \u00c8 abile nel liberarsi e nel controllo di palla negli spazi stretti.\n\u00c8 soprannominato \"El Tanque\" (in italiano \"il carroarmato\") per le sue doti di forza e velocit\u00e0.\nCarriera.\nClub.\nInizi e Atenas.\nInizia a giocare nelle giovanili del , rimanendovi fino al gennaio 2015. In seguito gioca per mezza stagione nella massima serie uruguaiana con l', disputando 8 partite, la prima il 27 marzo 2015, quando entra al 71' nella sconfitta per 4-1 in casa contro il .\nCruzeiro e prestito alla Sambenedettese.\nNel luglio 2015 viene ceduto in Brasile, al , che lo inserisce nella squadra B. Rimane in maglia blu una stagione e mezza. Il 30 gennaio 2017, penultimo giorno di mercato invernale, viene ceduto in prestito in Italia, alla , in Lega Pro. Sceglie la maglia numero 16. Debutta il 19 febbraio nella sconfitta per 4-2 sul campo del in campionato, entrando all' 81'.\nNazionale.\nCon la nazionale Under-17 uruguaiana ha giocato 12 partite segnando 2 gol nel 2013, disputando il Sudamericano U-17 in Argentina, chiuso al quarto posto, e il Mondiale U-17 negli Emirati Arabi Uniti, dove \u00e8 stato eliminato ai quarti di finale.\nStatistiche.\nPresenze nei club.\n\"Statistiche aggiornate al 23 aprile 2017\"."}
{"id": "6254200", "revid": "124123", "url": "https://it.wikipedia.org/wiki?curid=6254200", "title": "Doris Dawson", "text": "Biografia.\nDoris Dawson non conobbe la madre, che mor\u00ec di tisi tre mesi dopo la sua nascita. Cominci\u00f2 a recitare nel 1927 i cortometraggi comici prodotti dalla Christie e qualche western come \"Gold from Weepah\", con Bill Cody, mentre l'anno dopo fu al fianco di Harry Langdon nella commedia \"Heart Trouble\", un film perduto. Non ebbe pi\u00f9 l'occasione di un ruolo da protagonista, anche se nel 1929 fu segnalata tra le tredici WAMPAS Baby Stars dell\u2019anno.\nCon l'introduzione del sonoro, la sua voce rauca ostacol\u00f2 il proseguimento della sua carriera e dopo due corti nel 1930 e una piccola parte nel film del 1934 \"Il treno fantasma\", con Sally Blane e Charles Starrett, si ritir\u00f2 dal cinema. Aveva sposato nel 1930 l'attore Pat Rooney Jr. (1909\u20131979), dal quale divorzi\u00f2 quattro anni dopo. Stabilitasi in Florida, vi mor\u00ec a 81 anni nel 1986."}
{"id": "6254201", "revid": "110157", "url": "https://it.wikipedia.org/wiki?curid=6254201", "title": "Brook Park (Minnesota)", "text": "Brook Park \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254204", "revid": "110157", "url": "https://it.wikipedia.org/wiki?curid=6254204", "title": "Bruno (Minnesota)", "text": "Bruno \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254212", "revid": "124123", "url": "https://it.wikipedia.org/wiki?curid=6254212", "title": "Izabella Zieli\u0144ska", "text": "Biografia.\nIzabella Ostaszewska nacque nel 1910 a Klimk\u00f3wka, nel Voivodato della Precarpazia, frequent\u00f2 la scuola elementare a Sanok ed il Liceo al convento delle Orsoline di Leopoli, laureandosi nel 1929. Prese lezioni di pianoforte da Klaudia Rylska e nel 1930 and\u00f2 in Belgio per continuare la sua formazione presso l'Istituto delle Orsoline a Wavre-Notre-Dame, dove studi\u00f2 francese e musica.\nNel 1931 pass\u00f2 il suo esame di musica presso il Conservatorio Reale di Anversa ed il Conservatorio Reale di Bruxelles, ottenendo anche una medaglia d'oro. Torn\u00f2 a Leopoli per ulteriori studi di pianoforte con il professor Bronis\u0142aw Pozniak e lo segu\u00ec quando costui si trasfer\u00ec nella citt\u00e0 di Breslavia. Dal 1935 in poi si esib\u00ec in pubblico con il nome di Iza Ostoia. I suoi concerti includono composizioni di Bach, Beethoven, Chopin, Szymanowski, Paderewski. Dopo aver completato i suoi studi con Pozniak a Breslavia, nell'estate del 1939 torn\u00f2 in Polonia poche settimane prima dell'invasione tedesca della Polonia e lo scoppio della guerra nel 1939.\nNel 1942 si spos\u00f2 con Bogdan Zieli\u0144ski e si trasfer\u00ec a Ko\u015bcian, sui territori polacchi incorporati direttamente nella Germania nazista nel 1939. L\u00ec i nazisti applicarono un giro di vite su tutta la cultura polacca. A Zieli\u0144ska fu proibito di proseguire la sua carriera nella musica e fu costretta ad un lavoro fisico. Nonostante il divieto, riusc\u00ec ad insegnare un po' di musica in segreto. Dopo la guerra riprese la sua carriera concertistica con recital di pianoforte e continuando come insegnante di pianoforte. Con cinque figli da crescere, per\u00f2, dovette rallentare la sua carriera concertistica. Si concentr\u00f2 sull'insegnamento, in cui divenne sempre pi\u00f9 coinvolta.\n\u00c8 discendente del compositore polacco Micha\u0142 Kleofas Ogi\u0144ski e suocera del compositore contemporaneo Lidia Zieli\u0144ska. Nel 2016 ha festeggiato il suo 106\u00ba compleanno. Jerzy Pajaczkowski-Dydynski, l'uomo pi\u00f9 vecchio del Regno Unito al momento della sua morte all'et\u00e0 di 111 anni, \u00e8 stato suo parente stretto: le loro madri erano cugine."}
{"id": "6254217", "revid": "1305772", "url": "https://it.wikipedia.org/wiki?curid=6254217", "title": "Denham (disambigua)", "text": "Geografia.\nAustralia\nPaesi Bassi\nRegno Unito\nStati Uniti d'America"}
{"id": "6254219", "revid": "31886", "url": "https://it.wikipedia.org/wiki?curid=6254219", "title": "Hogna kabwea", "text": "Hogna kabwea \u00e8 un ragno appartenente alla famiglia Lycosidae.\nCaratteristiche.\nLo sterno e la coxae sono di colore giallo pallido; gli altri segmenti delle zampe sono di un color giallo ruggine uniforme.\nL'olotipo femminile rinvenuto ha lunghezza totale \u00e8 di 10\u00a0mm; la lunghezza del cefalotorace \u00e8 di 4,5\u00a0mm; e quella dell'opistosoma \u00e8 di 5,5\u00a0mm.\nDistribuzione.\nLa specie \u00e8 stata reperita nella Repubblica Democratica del Congo meridionale: nel villaggio di Kabwe, sulla riva sinistra del fiume Muye, affluente di destra del fiume Lufira, all'interno del Parco nazionale di Upemba.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254236", "revid": "729019", "url": "https://it.wikipedia.org/wiki?curid=6254236", "title": "Campionati mondiali di bob 1999", "text": "I Campionati mondiali di bob 1999, quarantottesima edizione della manifestazione organizzata dalla Federazione Internazionale di Bob e Skeleton, si sono disputati dal 6 al 14 febbraio 1999 a Cortina d'Ampezzo, in Italia, per le sole gare maschili, sulla Pista olimpica Eugenio Monti, il tracciato sul quale si svolsero le competizioni del bob ai Giochi di e le rassegne iridate maschili del 1937 (unicamente nel bob a due), del 1939 (soltanto nel bob a quattro), del 1950, del 1954, del 1960, del 1966 (solo bob a due in quanto venne cancellata la gara a quattro), del 1981 e del 1989 in entrambe le specialit\u00e0. La localit\u00e0 italiana ha ospitato quindi le competizioni iridate per la settima volta nel bob a quattro e per l'ottava nel bob a due uomini.\nL'edizione ha visto prevalere la Francia che si aggiudic\u00f2 due medaglie, una d'oro e una d'argento, sulle sei disponibili, di misura sull'Italia, vincitrice di un oro. I titoli sono stati infatti vinti nel bob a due uomini dagli italiani G\u00fcnther Huber, Enrico Costa e Ubaldo Ranzi e nel bob a quattro dai francesi Bruno Mingeon, Emmanuel Hostache, \u00c9ric Le Chanony e Max Robert.\nRisultati.\nBob a due uomini.\nLa gara si \u00e8 svolta il 6 e il 7 febbraio 1999 nell'arco di quattro \"manches\" ed hanno preso parte alla competizione 31 compagini in rappresentanza di 18 differenti nazioni. Campioni in carica erano gli svizzeri Reto G\u00f6tschi e Guido Acklin, giunti al traguardo in quarta posizione, e il titolo \u00e8 stato pertanto conquistato dagli italiani G\u00fcnther Huber, Enrico Costa e Ubaldo Ranzi (Ranzi sostitu\u00ec Costa, infortunato, nella seconda discesa, l'ultima della prima giornata e nelle due discese della seconda giornata), con Huber che biss\u00f2 l'oro olimpico vinto con Antonio Tartaglia a e miglior\u00f2 quindi l'argento ottenuto a Sankt Moritz nel 1997 sempre con Tartaglia; riportarono inoltre l'Italia sul gradino pi\u00f9 alto di un podio iridato nel bob a due a distanza di 24 anni dall'ultimo successo di Giorgio Alver\u00e0 e Franco Perruquet, vittoriosi nell'edizione casalinga di Cervinia 1975.\nAl secondo posto si sono piazzati i tedeschi Christoph Langen e Markus Zimmermann, sodalizio che fu gi\u00e0 medaglia d'oro a Calgary 1996 e bronzo olimpico a , davanti ai francesi Bruno Mingeon ed Emmanuel Hostache, alla loro prima medaglia iridata di specialit\u00e0.\nBob a quattro.\nLa gara si \u00e8 svolta il 13 e il 14 febbraio 1999 nell'arco di quattro \"manches\" ed hanno preso parte alla competizione 25 compagini in rappresentanza di 16 differenti nazioni. Campione mondiale in carica era l'equipaggio tedesco composto da Wolfgang Hoppe, Sven R\u00fchr, Ren\u00e9 Hannemann e Carsten Embach, di cui solo R\u00fchr ed Embach erano presenti alla competizione e giunsero al traguardo rispettivamente sesto e undicesimo nei quartetti pilotati da Christoph Langen e Harald Czudaj. Il titolo \u00e8 stato pertanto conquistato dalla compagine francese formata da Bruno Mingeon, Emmanuel Hostache, \u00c9ric Le Chanony e Max Robert, i quali, tutti reduci dal bronzo olimpico di , regalarono inoltre alla propria nazione il primo oro mondiale nella sua storia.\nAl secondo posto si \u00e8 classificata la formazione svizzera composta da Marcel R\u00f6hner, Markus N\u00fcssli, Beat Hefti e Silvio Schaufelberger, con Rohner a bissare l'argento vinto a Calgary 1996 e, insieme a N\u00fcssli, anche quello olimpico di , davanti a quella canadese costituita da Pierre Lueders, Ken Leblanc, Ben Hindle e Matt Hindle, seconda medaglia in assoluto per il Canada nella specialit\u00e0 regina a 34 anni dall'ultima ottenuta dal quartetto guidato da Vic Emery, che vinse l'oro a Sankt Moritz 1965."}
{"id": "6254237", "revid": "767487", "url": "https://it.wikipedia.org/wiki?curid=6254237", "title": "Denham (Minnesota)", "text": "Denham \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254239", "revid": "110157", "url": "https://it.wikipedia.org/wiki?curid=6254239", "title": "Finlayson", "text": "Finlayson \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254244", "revid": "110157", "url": "https://it.wikipedia.org/wiki?curid=6254244", "title": "Henriette (Minnesota)", "text": "Henriette \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254248", "revid": "106908", "url": "https://it.wikipedia.org/wiki?curid=6254248", "title": "Longue paume", "text": "La longue paume \u00e8 uno sport di squadra con la palla, che si pratica con racchetta solitamente all'aperto su campo lungo 60-80\u00a0m e largo 12\u201314\u00a0m tra squadre di 2-6 atleti. Le palle sono ricoperte di stoffa. \u00c8 un gioco di guadagno-campo.\nIl gioco ha due specialit\u00e0: \u00ab\"la partie terr\u00e9e\"\u00bb (6 atleti) e \u00ab\"la partie enlev\u00e9e\"\u00bb (2 - 4 atleti). Si pu\u00f2 ribattere la palla al volo o al primo rimbalzo; se la palla cade in un posto dove l'avversario non possa ribatterla che al secondo rimbalzo si ottiene una caccia e dopo due cacce le squadre invertono la loro posizione in campo. Il punteggio, che si calcola in giochi, \u00e8 segnato di 15 in 15 punti come al tennis e le partite sono di 5 o 7 giochi. \nQuest'attivit\u00e0 atletica fece parte dei giochi olimpici nel 1900. Attualmente i praticanti di questo sport sono pochi."}
{"id": "6254250", "revid": "110157", "url": "https://it.wikipedia.org/wiki?curid=6254250", "title": "Kerrick", "text": "Kerrick \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254251", "revid": "775504", "url": "https://it.wikipedia.org/wiki?curid=6254251", "title": "Honsunnamnyeo", "text": "Honsunnamnyeo (, lett. \"Uomini e donne che bevono da soli\"; titolo internazionale Drinking Solo) \u00e8 un serial televisivo sudcoreano trasmesso su tvN dal 5 settembre al 25 ottobre 2016, spin-off di \"Siksyareul hapsida\".\nIl serial ruota intorno alla vita quotidiana di insegnanti, studenti e staff di un'istituzione privata a Noryangjin-dong (Dongjak-gu) che prepara le persone all'esame di servizio civile, e che si ritrovano a bere da soli per motivi personali."}
{"id": "6254255", "revid": "110157", "url": "https://it.wikipedia.org/wiki?curid=6254255", "title": "Rutledge (Minnesota)", "text": "Rutledge \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254259", "revid": "71433", "url": "https://it.wikipedia.org/wiki?curid=6254259", "title": "Futuro Beach", "text": ""}
{"id": "6254260", "revid": "110157", "url": "https://it.wikipedia.org/wiki?curid=6254260", "title": "Sturgeon Lake", "text": "Sturgeon Lake \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254261", "revid": "1226", "url": "https://it.wikipedia.org/wiki?curid=6254261", "title": "Man-Made Monster", "text": ""}
{"id": "6254262", "revid": "1226", "url": "https://it.wikipedia.org/wiki?curid=6254262", "title": "Man Made Monster", "text": ""}
{"id": "6254264", "revid": "1226", "url": "https://it.wikipedia.org/wiki?curid=6254264", "title": "The Devil Bat", "text": ""}
{"id": "6254265", "revid": "110157", "url": "https://it.wikipedia.org/wiki?curid=6254265", "title": "Willow River", "text": "Willow River \u00e8 un comune degli Stati Uniti d'America, situato nello Stato del Minnesota, nella Contea di Pine."}
{"id": "6254272", "revid": "767487", "url": "https://it.wikipedia.org/wiki?curid=6254272", "title": "Hatfield (Minnesota)", "text": "Hatfield \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254275", "revid": "110157", "url": "https://it.wikipedia.org/wiki?curid=6254275", "title": "Holland (Minnesota)", "text": "Holland \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254276", "revid": "31886", "url": "https://it.wikipedia.org/wiki?curid=6254276", "title": "Hogna kankunda", "text": "Hogna kankunda \u00e8 un ragno appartenente alla famiglia Lycosidae.\nCaratteristiche.\nLo sterno e la coxae sono di colore nero; gli altri segmenti delle zampe sono di un color marrone uniforme e ricoperti di una peluria grigio-biancastra.\nL'olotipo femminile rinvenuto ha lunghezza totale \u00e8 di 18mm; la lunghezza del cefalotorace \u00e8 di 8,0\u00a0mm; e quella dell'opistosoma \u00e8 di 10,0\u00a0mm.\nDistribuzione.\nLa specie \u00e8 stata reperita nella Repubblica Democratica del Congo meridionale: lungo il corso del fiume Kankunda, affluente di sinistra del fiume Lupiala, e subaffluente di destra del fiume Lufira, all'interno del Parco nazionale di Upemba.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254278", "revid": "110157", "url": "https://it.wikipedia.org/wiki?curid=6254278", "title": "Ihlen", "text": "Ihlen \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254280", "revid": "767487", "url": "https://it.wikipedia.org/wiki?curid=6254280", "title": "Jasper (Minnesota)", "text": "Jasper \u00e8 un comune degli Stati Uniti d'America, situato nello Stato del Minnesota, diviso tra la contea di Rock e la contea di Pipestone."}
{"id": "6254281", "revid": "726373", "url": "https://it.wikipedia.org/wiki?curid=6254281", "title": "Broadcasting Press Guild", "text": "La Broadcasting Press Guild (BPG) \u00e8 un'associazione no-profit composta da un centinaio di critici televisivi, radiofonici o cinematografici che lavorano nei principali magazine britannici. \u00c8 nata nel 1974 come suddivisione della Critics\u2019 Circle allo scopo di creare una corrispondenza attiva fra i giornalisti e le figure leader del cinema e della televisione. L'attivit\u00e0 principale dell'associazione consiste nell'organizzare incontri pubblici o privati con questi personaggi.\nI premi.\nOgni anno durante la stagione primaverile l'associazione assegna i \"Broadcasting Press Guild Television and Radio Awards\" agli attori, ai presentatori e alle produzioni televisive e radiofoniche che hanno saputo distinguersi. La prima edizione dell'evento si tenne nel 1998 al Theatre Royal Drury Lane, in seguito la sede fu spostata al Royal Opera House di Londra."}
{"id": "6254283", "revid": "767487", "url": "https://it.wikipedia.org/wiki?curid=6254283", "title": "Luis Quiles", "text": "\u00c8 spesso paragonato a Pawe\u0142 Kuczy\u0144ski per i temi trattati. Le sue opere vengono condivise, soprattutto sui social network, perch\u00e9 denunciano la societ\u00e0 contemporanea attraverso immagini forti e d\u2019impatto, a cui difficilmente si rimane indifferenti. Tra le sue battaglie anche la lotta contro il mondo attuale della comunicazione, che porta ad isolarsi.\nL\u2019autore in molte occasioni ha sub\u00ecto censure ad opera dei social proprio per via del suo stile e delle tematiche affrontate (non tutte le sue illustrazioni sono adatte a minori)."}
{"id": "6254288", "revid": "1522738", "url": "https://it.wikipedia.org/wiki?curid=6254288", "title": "Episodi di World of Winx (prima stagione)", "text": "La prima stagione del cartone animato \"World of Winx\" \u00e8 stata trasmessa su Rai Gulp dal 28 gennaio 2017 al 7 febbraio 2017."}
{"id": "6254292", "revid": "124123", "url": "https://it.wikipedia.org/wiki?curid=6254292", "title": "Egidio di Anagni", "text": "Biografia.\nDopo aver ottenuto il titolo di \"Magister\" per i suoi studi ed essersi avviato alla carriera ecclesiastica, fu creato cardinale diacono di San Nicola in Carcere da papa Clemente III nel concistoro del settembre 1190. Sottoscrisse le bolle papali del 17 febbraio 1191.\nPartecip\u00f2 all'elezione papale del 1191 che elesse papa Celestino III; il nuovo papa gli concesse la direzione della cancelleria papale, senza per\u00f2 concederli ufficialmente il titolo. Esercit\u00f2 tale incarico tra il 1191 e il 1194. Sottoscrisse le bolle papali emessi tra il 20 aprile 1191 e l'11 ottobre 1194. \nFu tra i cardinali che nel giugno 1192 avrebbero dovuto accompagnare a Napoli l'imperatrice Costanza d'Altavilla; l'imperatrice per\u00f2 fu convinta da Roffredo di Montecassino a viaggiare da Tivoli direttamente in Germania. Legato presso il re Tancredi di Sicilia. Opt\u00f2 per l'ordine dei cardinali presbiteri e per il titolo di Santa Susanna nel 1194.\nMor\u00ec poco dopo l'11 ottobre 1194."}
{"id": "6254298", "revid": "110157", "url": "https://it.wikipedia.org/wiki?curid=6254298", "title": "Ruthton", "text": "Ruthton \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254301", "revid": "287204", "url": "https://it.wikipedia.org/wiki?curid=6254301", "title": "Francesco De Benedittis", "text": "Alcune sue canzoni e produzioni sono note a livello internazionale.\nHa scritto e prodotto per artisti di grande spessore come Marco Mengoni, Max Gazz\u00e8, Nek, Francesco Renga, \u00c1lvaro Soler, Kelly Joyce, Marco Carta, Max Pezzali, Syria, Ilaria Porceddu, Montechristo, Tina Arena, Sylvie Vartan, Gregory Lemarchal e Florent Pagny.\nTra i premi pi\u00f9 importanti spicca la vittoria al 63\u00ba Festival della canzone Italiana di San Remo con il brano \"L'essenziale\" interpretato da Marco Mengoni e il Premio \"Giancarlo Bigazzi\" come Migliore composizione al 68\u00ba Festival della canzone Italiana di San Remo con il brano \"La leggenda di Cristalda e Pizzomunno\" interpretato da Max Gazz\u00e8.\nBiografia.\nSvolge cinque anni di studi di pianoforte con il Maestro Stefano Vagnini.\nSi diploma come \u201cAudio Engineer\u201d e produttore musicale presso l\u2019istituto internazionale S.A.E. (School of Audio Engineering) Technology College di Milano.\nSi appassiona al mondo dell\u2019elettronica e affianca allo studio del pianoforte quello dei sintetizzatori e dei sequencer digitali.\nNel 1999 inizia la sua attivit\u00e0 di autore e produttore.\nNel 2000 compone la hit internazionale \u201cVivre la Vie\u201d per l\u2019artista \u201cKelly Joyce\u201d (n\u00ba1 classifica italiana, n\u00ba1 Belgio, n\u00ba1 Svizzera, n\u00ba5 Francia). \nSuccessivamente compone ed esegue come tastierista e programmatore molte delle tracce dell\u2019album della medesima artista.\nNel 2004 Scrive per l\u2019artista internazionale \u201cTina Arena\u201d il singolo \u201cItalian love song\u201d (top 10 in Australia) che accompagner\u00e0 l\u2019uscita (Europa ed Australia) del GreatestHits (2004) della stessa artista.\nScrive per la vincitrice di \u201cStar Academy\u201d (France) \u201cElodie Frege\u2019\u201d il singolo \u201cViensjusq\u2019\u00e0 moi\u201d, che entra nella \u201ctop ten\u201d Francese.\nScrive il singolo \u201cEcris l\u2019histoire\u201d per l\u2019artista francese \u201cGregory Lemarchal\u201d\n(Il singolo staziona diverse settimane nella \u201ctop 5\u201d francese toccando la prima posizione).\nScrive il singolo \u201cOuvre-moi le ciel\u201d per l\u2019artista canadese \u201cMario Pelchat\u201d\n(Il brano raggiunge la posizione n\u00ba1 della classifica in Qu\u00e9bec).\nScrive due brani dell\u2019album francese di \u201cFlorent Pagny\u201d (Finch\u00e9 pace non avr\u00f2, The day we made God cry). L'album ad oggi ha venduto oltre 1.000.000 copie.\nScrive per il mercato Cinese il brano \u201cS.O.S.\u201d cantato dalla nota artista \u201cJoey Yung\u201d e musica con il medesimo diversi \u201cspot\u201d pubblicitari.\nScrive 5 brani che faranno parte dell'album di \u201cSylvie Vartan\u201d (tra cui \u201cGive me a reason\u201d, \u201cLa neige en ete\u201d, \u201cTu sei dentro di me\u201d, \u201cOvremoi le ciel\u201d).\nAccompagna, nelle vesti di tastierista live, la stessa artista nella sua tourn\u00e9e in Francia, Svizzera, Belgio, Bulgaria e Giappone.\nNel 2009 scrive e arrangia due brani per Filippo Neviani, al secolo \u201cNek\u201c.\nUno dei due, \u201cLa voglia che non vorrei\u201d, diventa il singolo di lancio dell\u2019album \u201cUn'altra direzione\u201d (2009) dello stesso artista. Il secondo, \u201cUn\u2019ora in pi\u00f9\u201d entra di diritto nel medesimo album. Entrambi i pezzi verranno poi tradotti in lingua spagnola per il mercato iberico, sud americano ed argentino.\nNel 2010 firma le musiche di tre brani per l\u2019artista \u201cFrancesco Renga\u201d (2010).\nI tre brani \u201cImmune\u201c, \u201cDa lontano\u201d e \u201cSenza amore\u201d entrano nel nuovo album \u201cUn giorno Bellissimo\u201d del medesimo autore.\nNel 2012 firma la musica di un brano dal titolo \u201cParlami\u201d pubblicato nell\u2019album dell\u2019artista \u201dMarco Carta\u201d (2012).\nNel 2013 viene annunciata la sua partecipazione in veste di autore al 63\u00ba Festival di San Remo. Due le canzoni che lo vedono protagonista, una interpretata da Marco Mengoni \u201cL\u2019essenziale\u201d co-firmata insieme a Roberto Casalino e l\u2019altra interpretata da Max Gazz\u00e8 \u201cSotto casa\u201c, scritta in collaborazione con Francesco Gazz\u00e8.\nIl brano \u201cL\u2019essenziale\u201d risulter\u00e0 poi la canzone vincitrice del Festival e dominer\u00e0 per diverse settimane le classifiche di vendita e di ascolti radio piazzandosi fermamente al n\u00ba1.\n\u201cSotto casa\u201d non sar\u00e0 da meno confermandosi un vero e proprio tormentone nelle playlist delle pi\u00f9 importanti radio nazionali.\nPoco dopo scrive per la finalissima del talent \u201cThe Voice of Italy\u201d in onda su RAI DUE, il brano \u201cLuce\u201d interpretato dall\u2019artista \u201cSilvia Capasso\u201d.\nNel 2014 firma insieme a Max Pezzali e Fortunato Zampaglione il singolo \u201cOdiare\u201c, primo brano che segna il ritorno sulle scene di \u201cSyria\u201c.\nNel 2015 il gruppo \u201cLes Pretes\u201d, fenomeno musicale francese, decide di reinterpretare uno dei suoi brani di successo (Ecris l\u2019histoire) per il nuovo ed attesissimo album \u201cAmen\u201d, gi\u00e0 certificato \u201cdoppio platino\u201d.\nA settembre dello stesso anno Francesco collabora insieme ai fratelli Gazz\u00e8 ed Antonio Toni alla scrittura e produzione del nuovo singolo di successo di Max Gazz\u00e8 \u201cLa vita com\u2019\u00e8\u201d.\nIn poche settimane il singolo diventa un successo radiofonico e raggiunge il disco di platino.\nScrive e produce anche i successivi singoli del medesimo artista \u201cTi sembra normale\u201d(disco di platino), \u201cTeresa\u201d e \u201cUn uomo diverso\u201d mentre l\u2019album \u201cMaximilian\u201d raggiunge il disco d\u2019oro.\nI primi di settembre del 2016 Francesco scrive con Antonio Toni e produce il nuovo singolo della nota \u201cyoutuber\u201d marocchina \u201cBouchra\u201d il cui titolo \u00e8 \u201cBlanc Ou Noire\u201d.\nNel 2017 fonda insieme allo stesso Antonio Toni il duo pop elettronico \u201cMONTECHRISTO\u201d ed esce con il singolo \u201cFreaky Generation\u201d supportato dall\u2019innovativa etichetta Nameless Records e Universal Music. \nIl singolo ha un lancio internazionale. Di l\u00ec a poco firmano un contratto per la produzione di un album. Ad aprile collabora in veste di autore e produttore con l\u2019artista Ilaria Porceddu nel suo nuovo album intitolato \u201cDi questo parlo io\u201d. Firma per lei tre canzoni tra cui il primo singolo \u201cSette cose\u201d (insieme ad A. Toni), \u201cEva si fa fare\u201d (insieme a F. Gazz\u00e8) ed il duetto con Max Gazz\u00e8 \u201cTu non hai capito\u201d (insieme ad A. Ciuffetti e F. Gazz\u00e8).\nNel 2018 partecipa al 68\u00ba Festival di Sanremo in veste di compositore ancora una volta per l'artista Max Gazz\u00e8. Scrive insieme a quest'ultimo e suo fratello Francesco il brano \"La leggenda di Cristalda e Pizzomunno\". Il brano vincer\u00e0 il prestigioso premio \"Giancarlo Bigazzi\" per la migliore composizione musicale.\nA febbraio esce l'album \"Alchemaya\", album \"Sinfonico\" di Max Gazz\u00e8 che contiene, oltre al sopra citato singolo di Sanremo i tre precedenti singoli \"Ti sembra normale\", \"La vita com'\u00e8\" e \"Sotto casa\" in versione orchestrale.\nNel 2020 scrive per l'artista Giulia Molino, finalista di Amici 2020, il singolo \"Amore a lieto fine\" insieme a Dario Faini e Roberto Casalino. Il brano sar\u00e0 incluso nell'EP di esordio della medesima artista \"Va tutto bene\".\nNel 2021 partecipa al 71\u00ba Festival di Sanremo in veste di compositore nuovamente per l'artista Max Gazz\u00e8. Scrive insieme a quest'ultimo e suo fratello Francesco il brano \"Il farmacista\".\n\u00c8 tuttora impegnato presso il suo studio \u201cNaiveRecording Studio\u201d nelle vesti di autore, produttore ed arrangiatore in continua collaborazione con artisti e case discografiche.\nDiscografia.\n2000.\nVivre La Vie - Kelly Joyce (Single)\nYou better run \u2013 Kelly Joyce (\"Album\": Kelly Joyce)\nMoonlight Tango \u2013 Kelly Joyce (\"Album\": Kelly Joyce)\nCherchez la femme \u2013 Kelly joyce (\"Album\": Kelly Joyce)\nDoudou mwin \u2013 Kelly Joyce (\"Album\": Kelly Joyce)\nMonde Noire \u2013 Kelly Joyce (\"Album\": Kelly Joyce)\n2001.\n\"Vivre La Vie - Kelly Joyce (Album: KJ)\"\n\"Vivre La Vie - Kelly Joyce (Album: Festivalmar 2)\"\nQue es mi vida\u00a0\u2013 Charme (Signle)\n2002.\nSharp\u00a0\u2013 Charme (Single)\n2003.\nTu sei dentro di me\u00a0\u2013 Bruno Cuomo (\"Album\": Bruno Cuomo)\n2004.\nLa neige en \u00e9t\u00e9 - Sylvie Vartan (\"Album\": Sylvie Vartan)\nGive me a reason - Sylvie Vartan (\"Album\": Sylvie Vartan)\nOvre moi le ciel - Sylvie Vartan (\"Album\": Sylvie Vartan)\nTu sei dentro di me - Sylvie Vartan (\"Album\": Sylvie Vartan)\nJe Ne Plaisante pas\u2013 Sylvie Vartan (\"Album\": Sylvie Vartan)\nItalian Love Song \u2013 Tina Arena (\"Album\": Greatest Hits 1994 - 2004)\nViens Jusqu\u2019\u00e0 Moi\u00a0\u2013 Elodie Fr\u00e8g\u00e8 (\"Album\": Elodie Fr\u00e8g\u00e8)\nFinch\u00e9 pace non avr\u00f2 \u2013 Florent Pagny (\"Album\": Baryton)\nThe day we made God cry \u2013 Florent Pagny (\"Album\": Baryton)\n2005.\n\u0422\u044b \u041d\u0435 \u0417\u0430\u0431\u0443\u0434\u0435\u0448\u044c - \u0421\u0432\u0435\u0442\u043b\u0430\u043d\u0430 \u041b\u043e\u0431\u043e\u0434\u0430 (\"Album\": \u0422\u044b \u041d\u0435 \u0417\u0430\u0431\u0443\u0434\u0435\u0448\u044c)\nEcris L'histoire - Gr\u00e9gory Lemarchal (\"Album\": Je deviens moi)\n\"Ecris L'histoire - Gr\u00e9gory Lemarchal (Album: 2005 VOL2)\"\nGive me a reason \u2013 Sylvie Vartan (\"Album\": Sylvie Vartan)\nLa neige en \u00e9t\u00e9 \u2013 Sylvie Vartan (\"Album\": Sylvie Vartan)\nTu sei dentro di me \u2013 Sylvie Vartan (\"Album\": Sylvie Vartan)\nOvre moi le ciel \u2013 Sylvie Vartan (\"Album\": Sylvie Vartan)\n\"Je ne plaisante pas \u2013 Sylvie Vartan (Album: Sylvie Vartan Palais des congres 2004)\"\n2006.\nAko Pogazim Re\u010d - Ognjan Radivojevi\u0107 (\"Album\": U Tebi Kad Me Ima)\nMon Ange - Gregory Lemarchal (\"Album\": Olympia 06)\n\"Ecris L'histoire - Gr\u00e9gory Lemarchal (Album: Olympia 06)\"\nOuvre-Moi Le Ciel - Mario Pelchat (\"Album\": Le monde o\u00f9 je vais)\nAko Pogazim Re\u010d \u2013 Ogi\nDavide Esposito - Io So Che Tu (Single)\n\"Ecris L'histoire - Gr\u00e9gory Lemarchal (Album: Star academy 4: Les Singles)\"\n\"Finch\u00e9 pace non avr\u00f2 \u2013 Florent Pagny (Album: L\u2019integrale du spectacle Baryton)\"\n\"The day we made God cry \u2013 Florent Pagny (Album: L\u2019integrale du spectacle Baryton)\"\n\"The day we made God cry \u2013 Florent Pagny (Album: L\u2019essentiel des albums studio 1990 - 2006)\"\n2007.\nTodo \u2013 Alejandra Guzman (\"Album\": Fuerza)\n2008.\nLiving A Lifetime Together \u2013 Tina Arena (\"Album\": Songs of love &amp; Loss)\nLa Neige En Et\u00e9 \u2013 Sylvie Vartan (\"Album\": Les 50 plus belles chansons de Sylvie Vratan)\n\"Finch\u00e9 pace non avr\u00f2 \u2013 Florent Pagny (Album: Savoir Aimer/Baryton/Chatelet les alles)\"\n\"The day we made God cry \u2013 Florent Pagny (Album: Savoir Aimer/Baryton/Chatelet les alles)\"\n2009.\nLa voglia che non vorrei \u2013 Nek (\"Album\": Un'altra direzione)\nLa voglia che non vorrei \u2013 Nek (\"Album\": Nuevas direcciones)\n\"Ecris L'histoire - Gr\u00e9gory Lemarchal (Album: Reves)\"\n2010.\nIo So Che Tu - Amaury Vassili (\"Album\": Canter\u00f2)\nSenza amore \u2013 Francesco Renga (\"Album\": Un giorno bellissimo)\nImmune \u2013 Francesco Renga (\"Album\": Un giorno bellissimo)\nDa lontano \u2013 Francesco Renga (\"Album\": Un giorno bellissimo)\n\"La voglia che non vorrei \u2013 Nek (Album: Greatest Hits - E da qui)\"\n\"Living A Lifetime Together \u2013 Tina Arena (Album: Live: the Onstage Collection)\"\n2011.\nEcris L\u2019Histoire - Les Enfoir\u00e9s (\"Album\": 2011 Dans L\u2019Oeil des Enfoir\u00e9s)\nEcris L\u2019Histoire\u00a0\u2013 Gregory Lemarchal ( \"Album\": La fete de la chanson Francaise)\nMan Vien Tik Tu - Vaidas Vy\u0161niauskas (\"Album\": Man Vien Tik Tu)\n2012.\nParlami \u2013 Marco Carta (\"Album\": Necessit\u00e0 Lunatica)\nEcris L\u2019Histoire\u00a0\u2013 Gregory Lemarchal (Album: Cinq ans)\n2013.\nL'essenziale - Marco Mengoni (\"Album\": Pronto a correre)\n\"L\u2019essenziale \u2013 Marco Mengoni (Album: Sanremo 2013)\"\n\"L\u2019essenziale \u2013 Marco Mengoni (Album: Eurovision Song Contest - Malm\u00f6 2013)\"\nSotto Casa \u2013 Max Gazz\u00e8 (\"Album\": Sotto casa)\n\"Living A Lifetime Together \u2013 Tina Arena (Album Live: Symphony of life)\"\n2014.\nOdiare\u00a0\u2013 Syria (\"Album\": Syria 10)\n2015.\nLiving a lifetime together \u2013 Tina Arena (\"Album\": Love and loss)\n2016.\nLa vita com\u2019\u00e8 \u2013 Max Gazz\u00e8 (\"Album\": Maximilian)\nTeresa \u2013 Max Gazz\u00e8 (\"Album\": Maximilian)\nTi sembra normale \u2013 Max Gazz\u00e8 (\"Album\": Maximilian)\nUn uomo diverso \u2013 Max Gazz\u00e8 (\"Album\": Maximilian)\nSonrio - Alvaro Soler\nBlanc Ou noir \u2013 Bouchra (Signle)\n\"Blanc Ou noir\u00a0\u2013 Bouchra (Album: Striscia la compilation)\"\n\"Blanc Ou noir\u00a0\u2013 Bouchra (Album: Hot party winter 2017)\"\n\"Ecris L'histoire\u00a0\u2013 Kids United (Album: Tout le bounheur du monde)\"\n2017.\nSette cose \u2013 Ilaria Porceddu (Album: Di questo parlo io)\nTu non hai capito \u2013 Ilaria Porceddu feat. Max Gazz\u00e8 (Album: Di questo parlo io)\nEva si fa fare \u2013 Ilaria Porceddu (Album: Di questo parlo io)\nFreaky Generation\u00a0\u2013 Montechristo (Single)\nDistante\u00a0\u2013 Martha Rossi (Single)\nOdiare\u00a0\u2013 Syria (\"Album\": 10+10)\n2018.\nLa leggenda di Cristalda e Pizzomunno \u2013 Max Gazz\u00e8 (\"Album\": Alchemaya)\nLa leggenda di Cristalda e Pizzomunno \u2013 Max Gazz\u00e8 (\"Album\": Sanremo 2018)\nSotto casa \u2013 Max Gazz\u00e8 (\"Album\": Alchemaya)\nLa vita com'\u00e8 \u2013 Max Gazz\u00e8 (\"Album\": Alchemaya)\nTi sembra normale \u2013 Max Gazz\u00e8 (\"Album\": Alchemaya)\nL'essenziale (cover) \u2013 Giorgia (\"Album\": Pop Heart)\n2020.\nAmore a lieto fine\u00a0\u2013 Giulia Molino (\"EP\": Va tutto bene)\n2021.\nIl Farmacista \u2013 Max Gazz\u00e8 (\"Album\": La matematica dei rami)"}
{"id": "6254302", "revid": "110157", "url": "https://it.wikipedia.org/wiki?curid=6254302", "title": "Americas Rugby Championship 2017", "text": "L'Americas Rugby Championship 2017 \u00e8 stata la seconda edizione, con la nuova formula, dell'Americas Rugby Championship competizione internazionale panamericana di rugby a 15 organizzata da Rugby Americas North e Sudam\u00e9rica Rugby, le confederazioni rispettivamente nord- e sudamericana di rugby.\nLa vittoria \u00e8 andata agli . Nel torneo da segnalare la prima vittoria del nei confronti della selezione del .\nFormula.\nLa formula del torneo \u00e8 simile a quella del Sei Nazioni europeo: ogni nazionale affronta tutte le altre una volta sola, in un girone all'italiana: di norma, le sedi sono invertite a ogni edizione, quindi una squadra ospita durante un'edizione le avversarie che in quella successiva - o precedente - affronter\u00e0 o ha affrontato fuori casa, e viceversa.\nSono previsti 4 punti per la vittoria, 2 per il pareggio e 0 per la sconfitta, pi\u00f9 due eventuali bonus da 1 punto ciascuno in palio per ogni incontro: uno \u00e8 destinato alla squadra che nel corso di una partita segni almeno 4 mete, l'altro per la squadra che perda con 7 punti o meno di scarto. Il bonus per le mete viene assegnato solo una volta al raggiungimento della quarta meta.\nLa classifica \u00e8 data dalla somma dei punti acquisiti al termine di ogni incontro, e vincitore di un'edizione del torneo \u00e8 quella squadra che al termine di tutti gli incontri abbia totalizzato il pi\u00f9 alto punteggio."}
{"id": "6254304", "revid": "110157", "url": "https://it.wikipedia.org/wiki?curid=6254304", "title": "Trosky (Minnesota)", "text": "Trosky \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254305", "revid": "767487", "url": "https://it.wikipedia.org/wiki?curid=6254305", "title": "Woodstock (Minnesota)", "text": "Woodstock \u00e8 un comune degli Stati Uniti d'America, situato nello Stato del Minnesota, nella Contea di Pipestone."}
{"id": "6254306", "revid": "122324367", "url": "https://it.wikipedia.org/wiki?curid=6254306", "title": "Super R-Type", "text": "Super R-Type \u00e8 un videogioco di tipo sparatutto a scorrimento orizzontale pubblicato da Irem in esclusiva per console Super Nintendo Entertainment System nel 1991. Appartiene alla saga di \"R-Type\", in pratica \u00e8 il porting di \"R-Type II\" caratterizzato dall'aggiunta di livelli e armi nonch\u00e9 da alcune modifiche di gameplay e parti grafiche. Il gioco \u00e8 stato reso disponibile in download digitale per piattaforma Virtual Console nel 2009.\nTrama.\nCome in \"R-Type II \", i malvagi Bydo sotto la guida dell'imperatore Womb cercano di distruggere l'umanit\u00e0 con una potenza di fuoco incredibile: l'unica speranza di salvezza \u00e8 riposta nell'astronave terrestre d'assalto R-9.\nModalit\u00e0 di gioco.\n\"Super R-Type\" \u00e8 un classico sparatutto con armi incrementabili; durante l'azione, il giocatore pu\u00f2 raccogliere vari pod di sostegno che incrementeranno la potenza di fuoco e la tipologia di sparo chiamati Force. Inoltre oltre allo sparo di serie sar\u00e0 disponibile un raggio energetico a due livelli di potenza, di cui la seconda devastante, chiamato Beam, attivabile tenendo premuto il pulsante di sparo. Il videogioco si svolge per 7 livelli, tuttavia anche \"Super R-Type\" va completato due volte di seguito se si vuole vedere il vero finale. Non si nota nessuna variazione nella lotta contro Womb."}
{"id": "6254307", "revid": "767487", "url": "https://it.wikipedia.org/wiki?curid=6254307", "title": "Beltrami (Minnesota)", "text": "Beltrami \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254308", "revid": "736476", "url": "https://it.wikipedia.org/wiki?curid=6254308", "title": "Gretna (Dumfries e Galloway)", "text": ""}
{"id": "6254309", "revid": "287204", "url": "https://it.wikipedia.org/wiki?curid=6254309", "title": "Climax (Minnesota)", "text": "Climax \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254312", "revid": "106990", "url": "https://it.wikipedia.org/wiki?curid=6254312", "title": "Azione dell'agosto del 1702", "text": ""}
{"id": "6254315", "revid": "287204", "url": "https://it.wikipedia.org/wiki?curid=6254315", "title": "Erskine (Minnesota)", "text": "Erskine \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254316", "revid": "76963", "url": "https://it.wikipedia.org/wiki?curid=6254316", "title": "Meg Johnson", "text": "\u00c8 nota soprattutto per aver interpretato Stella Deems in numerose produzioni inglesi del musical \"Follies\", tra cui quelle in scena a Wythenshawe nel 1985, a Londra nel 1987 e nel 2007 e a Leicester nel 1994. Ha recitato anche in altri musical, tra cui \"Oliver!\" (Londra, 1983), \"Nine\" (Londra, 1992), \"Annie Get Your Gun\" (Londra, 1992), \"Carousel\" (Londra, 1993) e \"Chicago\" (Londra, 1997)."}
{"id": "6254320", "revid": "31886", "url": "https://it.wikipedia.org/wiki?curid=6254320", "title": "Hogna landanella", "text": "Hogna landanella \u00e8 un ragno appartenente alla famiglia Lycosidae.\nCaratteristiche.\nLe coxae e gli altri segmenti delle zampe sono di un color giallo ruggine, come anche i cheliceri e i pedipalpi.\nL'olotipo femminile rinvenuto ha lunghezza totale \u00e8 di 20\u00a0mm; la lunghezza del cefalotorace \u00e8 di 9,0\u00a0mm; e quella dell'opistosoma \u00e8 di 11,0\u00a0mm.\nDistribuzione.\nLa specie \u00e8 stata reperita in Angola settentrionale: nei pressi della localit\u00e0 di Landana, nell'enclave zairese meridionale della provincia di Cabinda.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254335", "revid": "123679376", "url": "https://it.wikipedia.org/wiki?curid=6254335", "title": "Canale (Pergine Valsugana)", "text": "Canale \u00e8 una frazione di 893 abitanti del comune di Pergine Valsugana situata nella Provincia autonoma di Trento, in Trentino-Alto Adige.\n\u00c8 situata vicino al conoide di Sus\u00e0 e al Rio Merdar. Il nucleo pi\u00f9 antico, risalente all'Ottocento, si raccoglie attorno alla piazza della Fontana e comprende una serie di case unite una all'altra."}
{"id": "6254339", "revid": "1123126", "url": "https://it.wikipedia.org/wiki?curid=6254339", "title": "Vicario patriarcale", "text": ""}
{"id": "6254343", "revid": "124587434", "url": "https://it.wikipedia.org/wiki?curid=6254343", "title": "Unified Canadian Aboriginal Syllabics", "text": "Unified Canadian Aboriginal Syllabics \u00e8 un blocco Unicode. \u00c8 costituito da 160 caratteri compresi nell'intervallo U+1400-U+167F.\nComprende i simboli del sillabario aborigeno canadese e del sillabario inuktitut."}
{"id": "6254345", "revid": "124123", "url": "https://it.wikipedia.org/wiki?curid=6254345", "title": "Arkadij Timofeevi\u010d Aver\u010denko", "text": "Dopo la Rivoluzione russa, emigr\u00f2 in Europa occidentale dove continu\u00f2 a scrivere racconti, indirizzando la satira sia verso la rivoluzione sia verso gli stessi emigrati russi"}
{"id": "6254346", "revid": "85746673", "url": "https://it.wikipedia.org/wiki?curid=6254346", "title": "Arkadij Avercenko", "text": ""}
{"id": "6254347", "revid": "85746674", "url": "https://it.wikipedia.org/wiki?curid=6254347", "title": "Averchenko", "text": ""}
{"id": "6254349", "revid": "1354930", "url": "https://it.wikipedia.org/wiki?curid=6254349", "title": "Liegi-Bastogne-Liegi 1892", "text": "La Liegi-Bastogne-Liegi 1893, prima storica edizione della corsa, fu disputata il 29 maggio 1893, su un percorso totale di 250\u00a0km. Fu vinta dal belga L\u00e9on Houa, giunto al traguardo con il tempo di 10h48'36\", alla media di 23,320\u00a0km/h, precedendo i connazionali L\u00e9on Lhoest e Louis Rasquinet. \nI corridori che partirono furono 33, mentre coloro che portarono a termine la gara sul traguardo di Liegi furono 17."}
{"id": "6254354", "revid": "1305772", "url": "https://it.wikipedia.org/wiki?curid=6254354", "title": "Aver\u010denko", "text": ""}
{"id": "6254361", "revid": "155634", "url": "https://it.wikipedia.org/wiki?curid=6254361", "title": "Koripallon miesten SM-sarjakausi 1994-1995", "text": "La Koripallon miesten SM-sarjakausi 1994-1995 \u00e8 stata la 55\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6254362", "revid": "287204", "url": "https://it.wikipedia.org/wiki?curid=6254362", "title": "Storia di Darmstadt", "text": "La citt\u00e0 di Darmstadt sorse nel Medioevo da un insediamento franco. Dopo la divisione dell'Assia nel XVI secolo, Darmstadt fu citt\u00e0 residenziale e centro politico dell'Assia-Darmstadt, in seguito la capitale dell'ottocentesco Granducato d'Assia; dopo la fine dell'Impero germanico, fu capitale dello Stato popolare d'Assia. Con la costituzione del \"Land\" dell'Assia tuttavia Darmstadt perse importanza sul piano politico e amministrativo perch\u00e9 fu la pi\u00f9 grande Wiesbaden a esserne scelta come capitale, malgrado quest'ultima fosse stata pressoch\u00e9 distrutta nel corso dell'ultimo conflitto mondiale.\nDalla preistoria all'800 d.C. circa.\nAttivit\u00e0 connesse ad insediamenti umani nell'area di Darmstadt dal Neolitico al primo millennio d.C. sono documentate da ritrovamenti archeologici, tombe e suppellettili funerarie. La storia di questi iniziali insediamenti era decisamente pi\u00f9 influenzata da fattori geografici che quelli di epoche successive. L'aspetto principale dell'area di insediamento era caratterizzato dalla sua ubicazione nel sistema montuoso del Reno superiore. La sua fascia pedemontana settentrionale, costituita dal fronte digradante dell'Odenwald di Darmstadt, va da nord fino al livello superiore, ma ad ovest presenta un limite distinto. Tra questo fiume ed il Reno, che scorre ad ovest, c'era un sentiero naturale, la Bergstra\u00dfe. Oltre alla felice collocazione dell'area all'estremit\u00e0 nord di questa strada e di altri percorsi utili, furono decisivi i ramificati meandri degli antichi alvei del Reno e del Neckar, che in origine si congiungevano all'altezza di Trebur. Gi\u00e0 nell'era glaciale si iniziarono ad accumulare depositi sabbiosi nelle dune, che in molti posti formano la transizione dal livello del Reno all'Odenwald. Tali dune e pendii erano un riparo naturale dalle piene e quindi creavano i presupposti di un insediamento permanente. Vi sono sporadici ritrovamenti che provano la presenza di una qualche civilt\u00e0 umana tra il V ed IV millennio a.C. Agricoltori della cultura della ceramica lineare discesero dalla Wetterau lasciando tracce individuali. La successiva cultura di R\u00f6ssen probabilmente proveniva dalla Wetterau. La cultura di Michelsberg, che fu assorbita a bassa densit\u00e0 da sud, lasci\u00f2 poche testimonianze. Per tutte e tre le culture agricole del neolitico, \u00e8 difficile formulare una stima sia in termini quantitativi sia qualitativi, per il basso numero di agglomerati rinvenuti.\nDal 2000 a.C. circa, quando la maggior parte delle popolazioni pass\u00f2 alla lavorazione dei metalli, sono state rinvenuti manufatti della cultura della ceramica cordata e della cultura del vaso campaniforme. Gli appartenenti alla prima cultura, detti \"popolo dell'ascia\", si espansero dalla Turingia al Meno, e, grazie alla loro superiorit\u00e0 militare, espulsero i precedenti abitatori. A nord di Arheilgen e Kranichstein sono reperibili tracce di sepolture individuali a tumulo, usanza che fu introdotta da loro. All'incirca nello stesso periodo migrarono dall'Europa occidentale gli uomini del \"vaso campaniforme\", caratterizzati dall'uso dei primi strumenti in rame. L'analisi di numerosi ritrovamenti fa ritenere che i nuovi arrivati, a loro volta, spazzarono via dal territorio (odierno) di Darmstadt la gente \"dell'ascia\". Nel 1926 fu scoperta un'importante necropoli. La salma meglio conservata, un giovane deposto nella tipica posizione rannicchiata, rappresenta il \"pi\u00f9 antico cittadino di Darmstadt\" nell'esposizione dell'Hessisches Landesmuseum Darmstadt.\nDall'inizio dell'Et\u00e0 del bronzo (1600 a.C.\u20141200 a.C.) la presenza della cultura dei tumuli si desume dal gran numero di inumazioni collocate sotto colline artificiali. Ricchi ritrovamenti di ceramiche, gioielli ed armi, oltre a diversi pezzi pregevoli in ambra dalla costa orientale o bracciali dalla Slesia, testimoniano una prima fioritura culturale. A Wixhausen sono emersi i primi oggetti per la casa di quest'epoca.\nDopo il 1200 a.C. avvennero diversi cambiamenti sociali e culturali. L'agricoltura subentr\u00f2 alla pastorizia, si afferm\u00f2 la cremazione dei defunti, le cui ceneri venivano raccolte in specifici campi di urne. Questa civilt\u00e0, chiamata appunto cultura dei campi di urne, possedeva un alto livello di abilit\u00e0 tecnica, attestata dai pi\u00f9 raffinati ritrovamenti di ceramiche per uso pratico, oltre a gioielleria ed altri pezzi artistici.\nDa villaggio a citt\u00e0 e residenza secondaria (dall'800 circa al 1479).\nOrigini (dall'800 AD \u2013 al 1330 AD).\nLa citt\u00e0 di Darmstadt fu probabilmente fondata nell'VIII o IX secolo dai Franchi. All'epoca la zona era senza dubbio sottosviluppata. Darmstadt, ad ogni modo, non entr\u00f2 nelle cronache storiche che non alla fine dell'XI secolo, quando il conte Sigebodo, membro della casata Reginbodonen, mise gli occhi su \"Darmundestat.\"\nIn principio Darmstadt faceva parte del Wildbann Dreieich (una riserva di caccia nella regione storica del Maingau). Il villaggio, in quanto parte della contea Darmstadt-Bessungen, rientr\u00f2 nel 1002 sotto il dominio della diocesi di Worms e infine nel 1009 in quello dell'arcidiocesi di Bamberga, finch\u00e9 dal 21 giugno 1013 costitu\u00ec una parte importante della diocesi di W\u00fcrzburg, e tale Darmstadt rimase fino al Reichsdeputationshauptschluss del 1803 (cio\u00e8 poco prima della dissoluzione del Sacro Romano Impero).\nA met\u00e0 del XIII secolo i conti di Katzenelnbogen costruirono nei pressi di Darmstadt un castello sull'acqua. Per la difesa del lato meridionale del castello gradualmente si insediarono dei cavalieri. Poich\u00e9 l'originaria popolazione contadina viveva ad est del castello, c'erano due distinti abitati a cavallo del fiume Darmbach, e presumibilmente erano amministrati da due sistemi indipendenti.\nStatuto urbano e costruzione delle mura (1330\u20131479).\nIl 23 luglio 1330 l'imperatore Ludovico di Baviera concesse al conte Wilhelm I von Katzenelnbogen il titolo di citt\u00e0 per Darmstadt. Si trattava di un privilegio attribuito strettamente al conte stesso, quindi n\u00e9 la citt\u00e0, n\u00e9 i suoi abitanti o la relativa nobilt\u00e0 feudale potevano accampare alcuna pretesa al proposito. A causa delle inerenti agevolazioni fiscali, comunque, quello che era stato un centro abitato di scarso rilievo inizi\u00f2 a crescere rapidamente, e l'intera economia dei dintorni fu attratta dal mercato di Darmstadt, mentre quest'ultima poteva iniziare a confrontarsi con le maggiori e pi\u00f9 antiche di citt\u00e0 di Francoforte, Worms e Spira.\nDarmstadt insiste direttamente sulla parte settentrionale della \"Bergstra\u00dfe,\" il che le don\u00f2 un immenso vantaggio economico rispetto ad altre citt\u00e0 della regione, come ad esempio Reinheim, che furono presto superate da Darmstadt per importanza politica. Inoltre, Darmstadt aveva gi\u00e0 assunto un certo rilievo all'epoca dei franchi. Ma fu l'edificazione del castello sull'acqua da parte dei conti Von Katzenelnbogen a rappresentare un punto di svolta, oltre alla citata strada montana nell'odierna localit\u00e0 di Bessungen. La combinazione di questi due fattori, la fortunata collocazione diretta sulla Bergstra\u00dfe, unita alla costruzione di un castello sull'acqua, rappresent\u00f2 la pietra angolare della fioritura economica e politica vissuta dalla citt\u00e0 nell'era dei Katzenelnbogen.\nNel periodo seguente, dopo la concessione dello statuto comunale, fu costruita solo la parte interna delle mura cittadine, che abbracciava il centro storico in senso stretto, e a causa dello spazio sempre pi\u00f9 scarso per le esigenze di una citt\u00e0 in costante crescita, i due nuclei di urbanizzazione presero a svilupparsi in graduale simbiosi. Per il completamento delle mura con un anello interno ed uno esterno ci vollero circa cent'anni.\nIl governo locale della citt\u00e0 era assicurato da un collegio di 14 membri presieduto da uno scoltetto. Questo organico piuttosto inconsueto per una rappresentanza civica (di solito i membri erano stabiliti in un numero con riferimenti religiosi, come sette o dodici) \u00e8 probabilmente legato alla grande distanza sociale tra il contadino \"Oberndorf\" (\"villaggio superiore\") ed il nobile \"Unterdorf\" (\"villaggio inferiore\"). Si suppone che in origine ci fossero solo sette consiglieri preposti all\"Oberndorf\" e tale numero sia stato semplicemente raddoppiato quando fu costruito l\"Unterdorf\" per accogliervi gli abitanti del borgo.\nIl potere cittadino era saldamente nelle mani di poche famiglie, i cui membri conservavano un ufficio per tutta la vita, e generalmente lo lasciavano in eredit\u00e0 a loro parenti. Alcuni indizi lasciano pensare che questo sistema provocasse tensioni nel villaggio. Sembra che in questo modo gli interessi dei cittadini non trovassero una rappresentazione adeguata. Per tener conto della volont\u00e0 cittadina, il conte Philipp il Vecchio Von Katzenelnbogen nel 1457 ordin\u00f2 che l'organico del consiglio municipale fosse esteso a 14 membri, tutti eletti dalla comunit\u00e0. Tuttavia, l'influenza dell'organo preesistente era evidentemente cos\u00ec grande che questa nuova organizzazione si realizz\u00f2 solo in forma attenuata con l'introduzione dell'ufficio dei \"Quattro\". Questo quadrunvirato, come suggerisce il nome, era la rappresentazione degli interessi dei cittadini. Erano eletti direttamente dai cittadini.\nNel corso dei secoli XIV e XV i conti di Katzenelnbogen ristrutturarono il castello ripetutamente, finch\u00e9 a met\u00e0 del XV secolo divenne un palazzo di residenza signorile. Darmstadt divenne sede secondaria dei Katzenelnbogen, ed attravers\u00f2 una fase iniziale di grande sviluppo gi\u00e0 quando la contessa Else di Katzenelnbogen nel 1385 durante la sua vedovanza vi istitu\u00ec una corte \"principesca\". Dopo la prematura scomparsa del conte Philipp il Giovane nel febbraio 1453, la sua vedova, contessa Ottilie, lasci\u00f2 la corte con due cuochi, due fornai, un maestro di corte, falconieri, conduttori di cani da caccia, voliere, lontre, uno stemma araldico e molti musicisti di corte.\nNel 1479 si estinse la casata dei Katzenelnbogen; Darmstadt cadde in mano di Enrico III d'Assia e ristagn\u00f2 per decenni. Malgrado il castello e le mura cittadine, la struttura sociale era pi\u00f9 affine a quella di un villaggio contadino. La storia del Palazzo signorile in Oberfeld (Darmstadt) lo testimonia.\nLangraviato (1479\u20131806).\nGli ultimi anni di unit\u00e0 assiana (1479\u20131567).\nDopo la morte dell'ultimo conte di Katzenelnbogen, Darmstadt cadde in potere del langravio Enrico III di Assia. La citt\u00e0, dal prestigio di una significativa residenza secondaria, fu cos\u00ec retrocessa a mero avamposto del centro assiano di Kassel.\nVi furono mutamenti significativi per Darmstadt a partire dal governo del langravio Filippo I d'Assia (detto \"Il Magnanimo)\" nel 1518. Lo stesso anno la citt\u00e0 sub\u00ec l'attacco di Franz von Sickingen, un \"signore della guerra\" che voleva estorcere al langravio un'ingente somma di denaro. La cinta muraria cittadina, pur relativamente recente, risult\u00f2 comunque irrimediabilmente obsoleta sul piano tecnico e non pot\u00e9 resistere all'assedio per molto tempo. Il castello fu distrutto per la prima volta, e la citt\u00e0 dovette impegnarsi duramente per riparare le devastazioni patite. Ad ogni modo, le ricostruzioni ripristinarono appena l'assetto preesistente all'aggressione, dovendosi rinunciare fatalmente ad un'ampia modernizzazione dei sistemi difensivi. Di conseguenza, nel 1547 Darmstadt fu nuovamente espugnata dalle truppe imperiali nel contesto della guerra di Smalcalda. Gran parte del castello e della citt\u00e0 fu nuovamente demolita.\nUna delle cause di questa guerra fu la Riforma. Il langravio Filippo il Magnanimo l'aveva introdotta in Assia nel 1527, in tal modo esponendosi all'ostracismo dell'imperatore Carlo V. Le conseguenze di questa disputa continuarono a penalizzare Darmstadt, sebbene il langravio Filippo tentasse molto pi\u00f9 dei suoi predecessori di rafforzare il potere economico della citt\u00e0. Ci fu pure una certa ripresa dell'importanza politica, molte conferenze e molti negoziati diplomatici ebbero luogo a Darmstadt sotto il regno di Filippo.\nC'era ancora una grande differenza tra l'amministrazione municipale e la cittadinanza. Molte cariche erano sdoppiate. Per esempio, c'erano sempre due sindaci, un cosiddetto \"sindaco del consiglio\", che era eletto dai consiglieri per un anno, ed un sindaco \"junior\" o sotto-sindaco, eletto dalla cittadinanza per un anno. Di conseguenza c'erano sempre tensioni tra il consiglio cittadino e la cittadinanza, che non era rappresentata adeguatamente nel consiglio.\nFase fondante del lanvgraviato d'Assia-Darmstadt (1567\u20131596).\nAlla morte del langravio Filippo il Magnanimo nel 1567, l'Assia fu spartita tra i suoi quattro figli. Il langravio Giorgio I (il Pio) fond\u00f2 la linea dinastica assiana di Assia-Darmstadt e trasform\u00f2 Darmstadt da avamposto in citt\u00e0 residenziale di pregio.\nIn principio sotto la tutela del fratello Luigi IV d'Assia-Marburgo si termin\u00f2 la ricostruzione del castello e l'edificazione della nuova sede comunale, e fu emanata una normativa commerciale. Giorgio stesso in seguito consolid\u00f2 il bilancio, riorganizz\u00f2 l'amministrazione, riform\u00f2 e centralizz\u00f2 la giurisdizione e svolse un'intensa attivit\u00e0 urbanistica. Pertanto nel 1590 ebbe origine l'antico sobborgo di Magdalenenstra\u00dfe. Il castello fu ampliato ancora.\nSul piano della politica estera fu un momento abbastanza felice per Darmstadt, che, regnante Giorgio I, fu risparmiata dalle guerre. Questo ebbe un comprensibile effetto positivo su economia, prosperit\u00e0 e andamento demografico, su cui si registrarono rapidi aumenti. Giorgio I impose come requisito per la conferma il fatto di aver frequentato la scuola, dando de facto impulso all'istruzione obbligatoria. Nel 1591, dopo anni di trattative con i suoi fratelli, riusc\u00ec a completare la divisione di Assia-Darmstadt (sancendone la sovranit\u00e0) dagli altri territori gi\u00e0 appartenuti a Filippo il Magnifico, quando il cancelliere Johann Kleinschmidt eman\u00f2 la costituzione. In tal modo Darmstadt fu inesorabilmente legata alla capitale permanente del territorio della dinastia \"georgiana\", bench\u00e9 successivamente gran parte degli originari territori assiani ricadessero nel dominio dei granduchi.\nA partire dal 1582 la citt\u00e0 fu scossa da tensioni sociali, incarnate dall'isteria collettiva della caccia alle streghe, con circa 40 donne e un ragazzo chiamato Wolf Weber condannati per stregoneria e giustiziati. Sempre in quest'epoca vi furono numerose epidemie di peste, che solo nel 1585 uccise un decimo abbondante della popolazione cittadina.\nQueste ultime, comunque, indussero Giorgio a creare i primi elementi di un sistema sociale istituendo un ricovero comunale per i poveri nel 1592 e nel 1594 creando un orfanotrofio nel castello.\nMalgrado la persecuzione delle streghe e le ondate di peste, la popolazione raddoppi\u00f2 durante il regno di Giorgio.\nGuerra dei trent'anni, peste e fame (1597\u20131661).\nIl figlio e successore di Giorgio, Luigi V (Il Fedele), dapprima prosegu\u00ec l'opera di ricostruzione e di erezione di nuovi edifici intrapresa dal padre, e cos\u00ec Darmstadt continu\u00f2 a crescere. Per Darmstadt, per\u00f2, si avvicinavano tempi duri, a partire nel 1618 dalla guerra dei trent'anni, che a dire il vero ebbe un prologo dal 1604 per la forzatura dell'Assia-Kassel nella successione di Assia-Marburgo.\nA partire dal 1630 la situazione si inaspr\u00ec, con il langravio Guglielmo V d'Assia-Kassel si alle\u00f2, in quel conflitto, con il re Gustavo II Adolfo di Svezia. Mentre il langravio di Darmstadt, al tempo Giorgio II, figlio di Luigi, stava (tiepidamente, invero) dalla parte dell'imperatore, gli svedesi ed Assia-Kassel gli si contrapponevano nella disputa. L'imperatore, invocato nella contesa di Marburgo, faceva pressioni su Giorgio II per coinvolgerlo maggiormente. Giorgio lasci\u00f2 allora Darmstadt per Gie\u00dfen, ritenendo pi\u00f9 sicura quest'ultima localit\u00e0, e non fece ritorno fino al 1649, terminata la guerra. \nDurante il regno di Giorgio II nel 1626, cambi\u00f2 la situazione delle minoranze residenti in citt\u00e0, specie per gli ebrei. Bench\u00e9 discriminati come in qualunque altro posto del regno, sotto il governo di Giorgio I avevano ancora dei diritti garantiti, e riuscivano ad esercitare i loro commerci con una certa facilit\u00e0. La guerra, tuttavia, esasper\u00f2 il rapporto tra ebrei e cristiani, poich\u00e9 nella critica situazione economica gli ebrei erano diventati dei concorrenti sgraditi.\nAppena assunto il suo ufficio, Giorgio II chiese a tutti gli ebrei di lasciare il paese. Aveva l'appoggio del consiglio comunale, che reclamava la \"abolizione degli ebrei\", sicch\u00e9 Giorgio fiss\u00f2 la data del 1 agosto 1627, dopo la quale nessun ebreo sarebbe stato autorizzato a \"farsi vedere ancora a Darmstadt\". Con il conforto per\u00f2 di una sentenza del \"Reichskammergericht,\" che convalidava il loro \"status\" legale, gli ebrei riuscirono a scongiurare l'espulsione, cosicch\u00e9 Giorgio dovette, con lo Judenordnung del 20 febbraio 1629, ripristinare i loro diritti, sebbene limitati da pesanti restrizioni.\nDopo la peste che era dilagata a Darmstadt nell'inverno 1632-'33 provocando pi\u00f9 di duemila morti entro il 1635, i francesi attaccarono la citt\u00e0 per alcune settimane, distruggendo grossi villaggi, saccheggiando le periferie e appiccando incendi. I raccolti andarono falcidiati, e divamp\u00f2 un'ovvia carestia. Nel 1639 la citt\u00e0 venne riconquistata, questa volta dai bavaresi, e di nuovo pat\u00ec devastazioni.\nMentre il langravio se ne stava al sicuro, la situazione a Darmstadt miglior\u00f2 sensibilmente. I rifugiati dai villaggi circostanti cercavano rifugio tra le mura urbane che credevano sicure, ma in tal modo offrivano nuovo terreno fertile alla peste. Nell'aprile 1647 le truppe francesi invasero la citt\u00e0 senza incontrare resistenza. Per approvvigionare gli occupanti Darmstadt si ridusse quasi al lastrico, tanto che anche il consiglio comunale aveva ufficialmente annunciato il prossimo dissesto della citt\u00e0 depauperata. La sua buona posizione sulla \"Bergstra\u00dfe,\" che in principio aveva propiziato l'ascesa di Darmstadt, adesso era una sciagura per la citt\u00e0, dato che le truppe, in costante spostamento, si acquartieravano in citt\u00e0, quasi strangolandola sul piano economico.\nLa vera ripresa di Darmstadt non inizi\u00f2 prima della pace di Vestfalia. L'immediato dopoguerra si caratterizz\u00f2 per la lenta ricostruzione e alcune meschine diatribe tra il langravio ed il consiglio cittadino. Quest'ultimo soffr\u00ec sempre maggiori compressioni dei suoi diritti per opera del langravio, presagio dell'imminente assolutismo.\nPace e rinnovato sviluppo (1661\u20131688).\nCon Luigi VI dal 1661 ritorn\u00f2 non solo un periodo di pace, ma anche di ripresa economica. L'attivit\u00e0 edilizia ricominci\u00f2 a crescere e si diffuse la prosperit\u00e0. Da quando nel 1659 Giorgio II aveva aderito alla lega del Reno, sorsero tensioni di politica estera che sembravano consigliare un consolidamento delle difese di Darmstadt. Quindi, Luigi ordin\u00f2 dei progetti per eseguire la ricostruzione di Darmstadt trasformata in fortezza. Alla fine, per\u00f2, furono realizzate solo modeste migliorie alle difese urbane.\nLuigi continu\u00f2 ad accrescere i privilegi principeschi, come gi\u00e0 fatto dal suo predecessore. Il quasi completo esautoramento delle magistrature locali limit\u00f2 drasticamente i diritti dell'amministrazione cittadina. Divenne sempre pi\u00f9 difficile contrastare un diritto di scelta \"(Auswahlrecht)\" del langravio in ogni elezione del consiglio cittadino. Il langravio era libero di scegliere quale proposto candidato confermare, rendendo superflua la votazione dei membri del consiglio. Il langravio, con la proposta di una nuova costituzione, che si sarebbe introdotta pi\u00f9 tardi, riusc\u00ec a coronare la sua occupazione del consiglio cittadino.\nLuigi VI mor\u00ec il 24 aprile 1678. Poich\u00e9 il suo successore e figlio Luigi VII pochi mesi dopo soccombette ad un'infezione di shigellosi, lo scettro pass\u00f2 a Ernesto Luigi che aveva appena 10 anni, determinando la reggenza della madre, Elisabetta Dorotea di Sassonia-Gotha-Altenburg. Ella prosegu\u00ec lo sviluppo positivo della citt\u00e0 gi\u00e0 promosso dal defunto coniuge, tra l'altro completando la costruzione dei sobborghi.\nAssolutismo, declino economico e prima fioritura culturale (1688\u20131790).\nSuccessivamente, nel 1688, Ernesto Luigi assunse effettivamente il potere e la situazione di politica estera peggior\u00f2. Ancora una volta, prest\u00f2 il fianco al sospetto di malversazioni, trascur\u00f2 di proteggere la citt\u00e0 e, come Giorgio II, regn\u00f2 da Gie\u00dfen. Cerc\u00f2 di far valere i principi dell'assolutismo nel suo stato, il che per Darmstadt signific\u00f2 un'ulteriore compressione dei diritti suo consiglio comunale.\nNel 1693 i francesi attaccarono Darmstadt e distrussero il maschio del castello e parte delle mura attorno alla torre bianca. Per questo motivo Ernesto Luigi costru\u00ec la \"nuova periferia\" a partire dal 1695. Darmstadt fin\u00ec per trasformarsi da centro agricolo a citt\u00e0 di residenza.\nNel 1698 la situazione di politica interna miglior\u00f2 ed Ernesto Luigi rientr\u00f2 a Darmstadt con la sua corte. Gi\u00e0 in precedenza aveva iniziato ad espandere ulteriormente la citt\u00e0. Dispose anche la costruzione di numerosi edifici di rappresentanza. Dopo che la cancelleria del castello era stata distrutta da un incendio nel 1715, Ernesto Luigi incaric\u00f2 Louis Remy de la Fosse (che aveva gi\u00e0 concepito la orangerie nella localit\u00e0 di Bessungen) di progettare un nuovo castello barocco con quattro vaste ali per rimpiazzare il vecchio castello. Per\u00f2, fino al 1726 furono completate solo due ali.\nErnesto Luigi persegu\u00ec inoltre numerose riforme politiche di stampo illuminista nel contesto dell'assolutismo monarchico: fu progettata l'accoglienza degli ugonotti, concesso \u2014 nonostante una considerevole resistenza da parte del consiglio cittadino \u2014 agli ebrei di celebrare i loro riti religiosi e successivamente di costruire una sinagoga, mentre ai cattolici fu occasionalmente consentito di svolgere pratiche religiose in forma privata.\nVa detto pure che Ernesto Luigi govern\u00f2 con uno sfarzo insostenibile per le casse erariali e condusse il paese quasi sul lastrico. Alla fine della sua vita, la situazione finanziaria era cos\u00ec disastrosa che il langravio ricorse perfino agli alchimisti nel tentativo di trasformare il piombo in oro, ricerca che produsse soltanto ulteriori spese. Quando mor\u00ec, nel 1739, il debito nazionale superava i 4 milioni di Gulden.\nIl successore di Ernesto Luigi, Luigi VIII, blocc\u00f2 l'ulteriore espansione della citt\u00e0. In compenso, spese cifre spropositate per ingrandire la sua squadra di caccia. Gi\u00e0 Ernesto Luigi aveva dilapidato una fortuna per le sue velleit\u00e0 venatorie, rendendo inutilizzabili vasti appezzamenti. Con Luigi VIII questa tendenza fu rafforzata e determin\u00f2 un aggiuntivo dissanguamento delle finanze pubbliche, senza parlare dei danni inflitti ad estensioni di terreno ancora maggiori, che come al solito divennero impraticabili all'agricoltura.\nLuigi IX, che divenne langravio nel 1768, promosse un piano di austerit\u00e0 per la citt\u00e0. Per Darmstadt, il regno di Luigi IX fu politicamente poco rilevante, posto che il nuovo signore aveva spostato la sede del governo a Pirmasens.\nLa moglie di Luigi IX, Carolina d'Assia-Darmstadt, che, al contrario del marito, spesso risiedeva a Darmstadt, diede vita alla prima fioritura culturale della citt\u00e0. Dal 1771 in poi raccolse intorno a s\u00e9 il cosiddetto \"circolo dei sentimentalisti\", tra cui spiccava il giovane Goethe. Questo mecenatismo le valse il benevolo soprannome di \"gran langravia.\"\nIl langravio (vero), dal canto suo, non tenne fede ai suoi propositi di austerit\u00e0, in particolare esagerando con le costruzioni militari. Al contempo, non aveva la pi\u00f9 pallida idea della drammatica situazione finanziaria della citt\u00e0, tanto che ad esempio demol\u00ec un palazzo completato nel 1769, per ricostruirlo in una nuova, elefantiaca e dispendiosa forma.\nIn politica, Luigi IX realizz\u00f2 riforme attese da lungo tempo. Spost\u00f2 grosse parti di caserme che avevano una pesante incidenza sull'economia della citt\u00e0. Abol\u00ec la tortura nei processi penali e rinnov\u00f2 il sistema scolastico.\nGranducato d'Assia (1806\u20131918).\nFine del langraviato, inizio del granducato (1790\u20131815).\nLuigi X entr\u00f2 in carica nel 1790 e riport\u00f2 daccapo la sede del governo a Darmstadt. Incalzato dall'illuminismo, agli esordi del suo regno, permise di nuovo ai cattolici di professare liberamente la loro religione. Pochi anni dopo, consent\u00ec agli ebrei di diventare proprietari di immobili. Nel 1796, per la prima volta un ebreo ottenne la cittadinanza.\nCon il Reichsdeputationshauptschluss del 1803 l'Assia-Darmstadt ottenne grandi estensioni di territorio. Nel 1806 il langravio Luigi ader\u00ec alla Confederazione del Reno e fu nominato granduca da Napoleone I. Da quel momento egli assunse il titolo di \"Luigi I di Assia-Darmstadt e del Reno.\"\nDurante il regno del primo granduca la popolazione si accrebbe intensamente e Georg Moller (architetto e pianificatore urbano) inizi\u00f2 nel 1810 la fondazione della cosiddetta \"Mollerstadt\" (distretto di Rheintor/Grafenstra\u00dfe) ad ovest del castello, in cui si trasfer\u00ec presto la fascia pi\u00f9 benestante della popolazione, laddove il centro storico sub\u00ec una qualche decadenza. Moller costru\u00ec pure alcuni edifici di prestigio come il teatro d'opera di corte all\"Herrngarten\" (l'odierno \"Hessische Staatsarchiv Darmstadt)\" e la Ludwigskirche.\nVorm\u00e4rz e industrializzazione (1815\u20131871).\nIl granduca Luigi I inizialmente persever\u00f2 nell'assolutismo, ma nel 1820 promulg\u00f2 una costituzione, che introduceva un sistema bicamerale e prefiggeva la riduzione del debito quale obiettivo costituzionale. Il sistema elettorale era complicato e poco affine ai concetti democratici. Per avere diritto di voto bisognava essere maschi, aver compiuto 25 anni e pagare almeno 20 fiorini di imposta sul reddito. La platea elettiva si restringeva cos\u00ec al 15% dei cittadini di Darmstadt, che sceglievano un collegio di plenipotenziari, cui era demandata la selezione di alcuni \"grandi elettori\", e a costoro finalmente competeva la nomina effettiva. Per peggiorare vieppi\u00f9 le cose, si poteva essere deputati al \"Landtag\" (parlamento) solo se si pagavano almeno 100 \"Gulden\" di imposta sul reddito. A Darmstadt non c'erano pi\u00f9 di 20 uomini con tale requisito.\nCiononostante, il granducato parve in grado di attenuare gli effetti del burrascoso periodo che precedette e segu\u00ec il Vorm\u00e4rz. Nondimeno, durante il regno di suo figlio Luigi II nel 1830, a Darmstadt continuarono a prevalere le idee rivoluzionarie.\nI primi giornali non politici si concentrarono sempre pi\u00f9 sulla politica del tempo, fino a quando nel giugno 1834 fu pubblicato \"Der Hessische Landbote\" (\"Il messaggero dell'Assia\"), scritto da Georg B\u00fcchner e riveduto da Friedrich Ludwig Weidig; un testo che criticava aspramente il governo e la nobilt\u00e0 del Lussemburgo, con il motto \"Pace alle capanne! Guerra ai palazzi!\" che incitava alla rivoluzione.\nL'impopolare granduca Luigi II cerc\u00f2 di sfruttare la buona reputazione goduta dal padre presso i sudditi, dedicandogli un imponente monumento nella Luisenplatz, il Ludwigsmonument, soprannominato \"Langer Ludwig\" (\"Luigi lungo\"). Al culmine di questa fase di patriottismo locale, fu avanzata la proposta di cambiare il nome di Darmstadt in \"Ludwigsstadt.\" I commenti sarcastici con cui le forze liberali salutarono questa mossa dimostrarono tuttavia che la spinta delle idee rivoluzionarie non poteva essere affossata da costruzioni (seppur splendide) come il \"Ludwigsmonument.\"\nQuando, all'inizio del 1848, l'agitazione popolare raggiunse livelli allarmanti, il granduca Luigi II associ\u00f2 al trono suo figlio Luigi III in veste di co-sovrano (5 marzo 1848). In conseguenza alla rivoluzione di marzo 1848, furono definitivamente aboliti i privilegi con la \"Gesetz \u00fcber die Verh\u00e4ltnisse der Standesherren und adeligen Gerichtsherren\" (\"Legge sulla condizione dei sovrani e dei nobili\") del 15 aprile. Luigi III godeva di un grande consenso popolare e, dopo essere rimasto unico capo dello stato alla scomparsa del padre (16 giugno 1848), riusc\u00ec a difendere dalle incombenti idee socialiste e democratiche la figura istituzionale del Granduca.\nIl 9 ottobre 1850, Luigi III, deludendo le speranze iniziali del movimento democratico, introdusse un sistema di voto censuario (a tre classi di ricchezza) ispirato al modello prussiano, che obiettivamente penalizzava ancor pi\u00f9 i movimenti liberali e svelava l'atteggiamento reazionario assunto dal granduca, conclusa la stagione dei \"fatti del '48\".\nNel periodo seguente, soprattutto l'industrializzazione port\u00f2 lo sviluppo alla citt\u00e0. Questo tra l'altro ferm\u00f2 temporaneamente l'impoverimento delle regioni svantaggiate, sgonfiando le vele della rivoluzione. Per esempio, nel 1848 l'impresa chimica-farmaceutica Merck KGaA costru\u00ec la sua prima fabbrica nell'odierna \"Mercksplatz.\"\nImpero tedesco e Prima guerra mondiale (1871\u20131918).\nNella fase fondata dell'Impero tedesco, l'economia continu\u00f2 a fiorire e la citt\u00e0 crebbe cos\u00ec immensamente che Bessungen nel 1888 venne incorporata in Darmstadt.\nGi\u00e0 nel 1874 Darmstadt aveva ricevuto in nuovo ordinamento cittadino. Il consiglio comunale, che aveva sostanziosamente esteso i suoi diritti di autonomia, veniva eletto da tutti i cittadini residenti da pi\u00f9 di due anni con il medesimo diritto di voto.\nFuori dalla vecchia citt\u00e0 sempre pi\u00f9 impoverita, si svilupparono insediamenti completamente nuovi, edifici rappresentativi, il museo e collegi. \u00c8 degno di nota che nel 1889 Ernesto Luigi fond\u00f2 sulla \"Mathildenh\u00f6he\" una colonia di artisti, che sarebbe divenuta uno dei centri dell'Art Nouveau.\nL'ultimo decennio del XIX secolo fu contrassegnato da boom economico, crescita demografica e una rinascita artistica-culturale, malgrado un certo scetticismo della classe politica verso la cultura. Soprattutto, era oggetto di critiche la promozione unilaterale di un particolare indirizzo artistico, a scapito del \"Kunstgewerbe\" (insieme delle arti decorative). In ogni caso, per il cittadino comune la \"colonia di artisti\" rimase un luogo pressoch\u00e9 inaccessibile. Gi\u00e0 nel 1904 quello che era l'architetto della citt\u00e0 dell'epoca, August Buxbaum, si compiaceva (bench\u00e9 ingannandosi) nel dire: \"L'Art Nouveau \u00e8 stata sconfitta,\" un chiaro segno che le ambizioni artistiche di Ernesto Luigi raccoglievano meno simpatie dai suoi contemporanei di quanto lasci supporre la postuma orgogliosa definizione di Darmstadt quale \"Jugendstilstadt\" (\"citt\u00e0 del Jugendstil\").\nGi\u00e0 prima dello scoppio della Prima guerra mondiale l'attivit\u00e0 edilizia era precipitata e la guerra congel\u00f2 ogni accenno di sviluppo. Il granduca Ernesto Luigi ignor\u00f2 del tutto gli epocali rivolgimenti politici rimanendo immerso in un surreale entusiasmo artistico. Dopo la rivoluzione di novembre (1918) si rifiut\u00f2 di abdicare. Ci\u00f2 nonostante, Darmstadt divenne la capitale del neonato Stato popolare d'Assia con una costituzione repubblicana.\nStoria recente (dal 1918).\nRepubblica di Weimar.\nNel dopoguerra l'evoluzione di Darmstadt fu parallela al resto del Paese. Crisi economiche, interrotte da brevi riprese, provocavano scarsit\u00e0 di derrate alimentari, elevata disoccupazione e tensioni sociali. La carenza di abitazioni era sempre pi\u00f9 grave, malgrado che si cercasse di costruirne di nuove. Con il manifestarsi della Grande depressione la situazione ovviamente peggior\u00f2 (e \u2014 come al solito \u2014 il fenomeno era perfino pi\u00f9 aspro nella citt\u00e0 vecchia).\nDal 1930 inizi\u00f2 anche a Darmstadt la rapida ascesa del nazionalsocialismo. Nel 1931, alle votazioni del \"Land\" di Assia, il successo elettorale dei nazisti a Darmstadt fu notevolmente superiore alla media nazionale. La tradizionale egemonia politica della SPD (che perse significative quote di consenso) si interruppe, e numerose, talora violente manifestazioni inscenate da socialdemocratici, comunisti ed altri rappresentanti dei lavoratori e del movimento democratico non riuscirono in ogni caso a deviare il cammino del Paese verso il fascismo.\nLa sera del 30 gennaio 1933, il conferimento del cancellierato ad Adolf Hitler innesc\u00f2 spontanee marce di protesta del KPD e dell'SPD, seguite da altre manifestazioni e raduni nelle settimane successive, tra cui uno sciopero generale ostile alle nuove autorit\u00e0. Questo movimento di protesta comunque termin\u00f2 con le elezioni politiche del 5 marzo 1933, in cui met\u00e0 dei cittadini di Darmstadt vot\u00f2 NSDAP.\nNazismo e Seconda guerra mondiale.\nDopo le elezioni del marzo 1933, i nazisti eseguirono immediati arresti politici. Nel quadro di una deliberata campagna di normalizzazione, furono compiute su larga scala perquisizioni domiciliari e rimozioni di dirigenti \"filo-repubblicani\", \"ebrei\" e \"non ariani\". Vie e piazze furono rinominate secondo la nuova ideologia, ad esempio la \"Rathenau-Anlage\" divenne \"Horst-Wessel-Anlage\" e la \"Luisenplatz\" fu chiamata \"Adolf-Hitler-Platz.\" I giornali di opposizione divennero illegali.\nIl 13 marzo, il parlamento dello stato di Assia, con i voti del NSDAP e del Centro (cattolici), elesse il politico nazista Ferdinand Werner come successore del presidente di Assia uscente, Bernhard Adelung (SPD). I deputati dell'SPD non parteciparono alla seduta per le insistenti minacce che i nazisti avevano formulato contro di loro.\nNel 1937 Darmstadt divenne una Gro\u00dfstadt grazie all'incorporazione di Eberstadt e Arheiligen. Inoltre, furono costruiti il Truppen\u00fcbungsplatz Griesheim (centro di addestramento militare di Griesheim) con il relativo aeroporto e l'insediamento di Tann Darmstadt, con un'addizione totale di 7,8\u00a0km\u00b2 (circa 25 %) alla preesistente superficie del comune.\nCon la \"Cambrai-Kaserne, Freiherr-von-Fritsch-Kaserne, Leibgarde-Kaserne, Ernst-Ludwig-Kaserne\" e la \"Garde-Dragoner-Kaserne\" si aggiunsero cinque nuove caserme. Nella Notte dei cristalli (tra il 9 e il 10 novembre 1938) furono incendiate le sinagoghe in \"Bleichstra\u00dfe,\" \"Friedrichstra\u00dfe\" e ad Eberstadt. Al tramonto, squadre di SA e SS (a differenza degli incendiari, che forse avevano agito in modo spontaneo e disorganizzato) scorsero le strade e con furore cieco distrussero numerosi negozi e istituzioni ebraici. Commisero anche alcuni omicidi. Una ragazza ebrea, colta dal panico, si precipit\u00f2 dalla finestra all'arrivo delle SA, e suo padre, reso folle dal dolore, si impicc\u00f2.\nL'8 giugno 1940 Darmstadt sub\u00ec il primo di 36 bombardamenti aerei. Dall'estate del 1943 in avanti gli attacchi divennero quotidiani, fino a che nell'attacco dell'11-12 settembre 1944 \u2014 nella cosiddetta \"Brandnacht\" (\"notte degli incendi\") \u2014 la citt\u00e0 fu ridotta ad un deserto di macerie da un'incursione particolarmente massiccia della Royal Air Force e conseguente tempesta di fuoco. Poich\u00e9 l'attacco era stato portato alla parte interna della citt\u00e0, densamente popolata, \nComplessivamente fu distrutto il 99% della citt\u00e0 vecchia e interna, e il 78% del tessuto abitativo cadde interamente vittima del bombardamento. L'attacco aereo su Darmstadt, rapportato alla popolazione, provoc\u00f2 il secondo maggior numero di morti di tutte le incursioni dal cielo su citt\u00e0 tedesche nella Seconda guerra mondiale (il triste primato spetta invece al bombardamento di Pforzheim). Alla fine del conflitto, la citt\u00e0 \u2014 quasi tutta ridotta in macerie \u2014 \nIl regime nazista sopravvisse per poco nella citt\u00e0 martoriata, e la guerra termin\u00f2 con l'occupazione da parte della 4th Armored Division statunitense, il 25 marzo 1945.\nDopoguerra e ricostruzione.\nTerminata l'occupazione alleata, fu eletto sindaco Ludwig Metger (SPD). Dal 1946 la capitale del neonato stato di Assia non fu pi\u00f9 Darmstadt, ma la ben pi\u00f9 grande Wiesbaden.\nDurante la ricostruzione della citt\u00e0, furono ripristinati i grandi edifici storici quali il castello, il municipio, la cattedrale ed il museo nazionale. La stessa citt\u00e0 vecchia ebbe una nuova pianificazione urbanistica. L'antica lottizzazione \u2014 per lo pi\u00f9 angusta \u2014 fu decisamente accantonata. Gli edifici residenziali assunsero un nuovo aspetto, peraltro recepito con giudizi discordi dalla cittadinanza. La parte nordorientale della citt\u00e0 vecchia fu inoltre riprogettata per accogliere nuove ali delle sedi universitarie. I nuovi edifici furono eretti in forme pi\u00f9 funzionali che estetizzanti, secondo l'uso del tempo. Il piano urbanistico era basato sull'idea di Peter Grund, dal 1947 capo dell'amministrazione municipale di Darmstadt, ovvero il sistema della \"strada principale come un organismo.\" Pi\u00f9 tardi materiale architettonico completamente intatto dovette cedere il passo, per esempio, nel \"Martinsviertel,\" cosa che oggi appare incomprensibile nel contesto degli enormi crimini di guerra.\nNel 1947-'48 fu attiva in citt\u00e0 la scuola confessionale sionista J\u00fcdische Berufsfachschule Masada (all'interno di una ex stazione ferroviaria, in \"Steubenplatz,\" pieno centro di Darmstadt).\nL'Alte Amtsgericht, costruito nel 1905 e distrutto dalla guerra, fu in parte ricostruito.\nFino al 1970, Darmstadt ospit\u00f2 il \"6910th Security Wing\" (stormo) dell'Electronic Security Command statunitense.\nCome nel mito della fenice, le rovine del vecchio teatro statale furono abbandonate come teatro, ma nel 1972 nella \"Wilhelminenplatz\" sorse un nuovo teatro al posto del Neues Palais signorile. Anche il palazzo antico (\"Alte Palais\") di Luisenplatz, che era stato completamente distrutto nella sua essenziale sostanza, non fu ricostruito. Dopo un acceso dibattito fra la cittadinanza, nel 1977 fu costruito il centro commerciale Luisencenter. All'inaugurazione vi furono lanci di ortaggi per protesta. Solo la ricostruzione della vecchia sede di Pedagogia nel 1984 rappresent\u00f2 una sorta di punto di svolta in questo contesto, e si verific\u00f2 solo per l'intensa pressione di un'iniziativa civica. A quella data ormai il grosso di ci\u00f2 che era rinato era stato consacrato ad un'estetica urbanistica ampiamente contemporanea.\nNel 1986 ripresero le pubblicazioni del Darmst\u00e4dter Tagblatt, all'epoca il terzo quotidiano tedesco per anzianit\u00e0 di fondazione.\nPassato prossimo.\nNel 1988 fu inaugurata la nuova sinagoga, e perci\u00f2 attualmente la citt\u00e0 ha di nuovo una comunit\u00e0 ebraica attiva. Darmstadt \u00e8 tuttora l'unica citt\u00e0 tedesca che abbia offerto una nuova sinagoga alla comunit\u00e0 ebraica come gesto di riconciliazione.\nIn considerazione delle sue numerose istituzioni di ricerca, nazionali ed internazionali, nell'agosto 1997 Darmstadt ha ricevuto dal Ministero degli interni dell'Assia il titolo di Wissenschaftsstadt (\"Citt\u00e0 della scienza\").\nIl 23 settembre 2008 la citt\u00e0 ha ricevuto dal governo federale il titolo di Ort der Vielfalt (\"Luogo della diversit\u00e0\").\nTesi, leggende e spiegazioni sull'origine del nome Darmstadt.\nL'inesplicabile toponimo ha condotto nel corso dei secoli a differenti spiegazioni, interpretazioni etimologiche e leggende.\nWildh\u00fcbner Darimund.\nDalla met\u00e0 del XIX secolo, si svilupp\u00f2 la tesi la tesi del \"Wildh\u00fcbner Darimund\" come patrono (eponimo) della citt\u00e0. Si basa sulla pi\u00f9 antica annotazione documentata dall'XI secolo \"Darmundestat,\" che \u00e8 interpretata come il \"posto di Darimund.\" Questa pur popolarissima tesi, tuttavia, presenta alcune difficolt\u00e0. Per esempio, \u00e8 stato sostenuto strenuamente che Darimund fosse originario del Wildbann Dreieich. Ma il Wildbann Dreieich non emerse fino alla met\u00e0 del X secolo, laddove la fondazione di Darmstadt oggi si colloca tra l'VIII ed il IX secolo. Se non bastasse, \u00e8 improbabile che un semplice ufficiale del re potesse aver dato il proprio nome ad un insediamento. Questo era consueto solo per le fattorie, ma in quel tempo e luogo avrebbe avuto il suffisso \"-heim;\" gli insediamenti aggiungevano la terminazione \"-stadt\" piuttosto per qualche specificit\u00e0. Inoltre il nome Darimund era probabilmente raro presso i franchi. \u00c8 verosimilmente una variante di \"Thorismund,\" nome derivato da quello di un re visigoto.\nInsediamento sul passaggio fortificato.\nQuesta tesi fa derivare la sillaba \"dar\" dal (supposto) indogermanico \"tar\", che indicherebbe un passaggio, con \"munt\" per \"protezione\" e \"stat\" a significare \"sito\". In questo caso, \"Darmundestat\" sarebbe stato il \"sito del passaggio fortificato\". Poich\u00e9 si pu\u00f2 ipotizzare che Darmstadt fungesse da avamposto per proteggere Francoforte dagli alemanni, questa potrebbe essere una designazione pertinente, dato che Darmstadt giace su una delle pi\u00f9 importanti vie per raggiungere Francoforte da sud (la regione degli alemanni).\nTrajansstadt.\nNel tentativo probabilmente pi\u00f9 antico di spiegare il nome Darmstadt, si vorrebbe identificarne la causa nell'imperatore romano Traiano. Ne sarebbe quindi stata origine un'imprecisata fortificazione romana chiamata \"Munimentum Traiani,\" che sarebbe asseritamente esistita intorno al 360 AD nella zona della riva destra del Reno, facendo fede sui racconti di Ammiano Marcellino. Il caposaldo topografico avrebbe subito una progressiva corruzione ortografica: \"Trajani Munimentum,\" \"Tramunimentum\" e \"Tramundestat Darmundestat.\" Atteso che oggi si ritiene che Darmstadt sia stata fondata dai franchi, questa interpretazione non \u00e8 pi\u00f9 in voga.\nDarmbach.\nFino alla met\u00e0 del XIX secolo la spiegazione pi\u00f9 diffusa suggeriva che Darmstadt derivasse dal Darmbach, il fiumiciattolo che anticamente scorreva sulla piazza del mercato cittadina. Ecco quindi una motivazione \"logica\" del perch\u00e9 si diceva \u2014 in principio \u2014 \"Darmundstat:\" \"Da\" (\"l\u00e0\", in tedesco) dove il \"Darm[bach] m\u00fcndet\" (\"sfocia\"; quindi, di seguito, \"L\u00e0+dove+il_Darm+sfocia\"). Poich\u00e9 tuttavia \u00e8 stato dimostrato che il ruscello ha preso il nome dalla citt\u00e0 (e non viceversa) non prima del XVIII secolo, questa suggestiva etimologia popolare va annoverata tra le leggende.\nDambstadt.\nQuesta tesi fa derivare il nome dalla grafia \"Dambstadt,\" che \u00e8 documentata in qualche periodo. Questa parola sarebbe a sua volta collegata all'antico alto tedesco \"tamo\" (\"cervo\") che potrebbe alludere ad una specie caratteristica della foresta e della zona di Darmstadt. Nondimeno, anche questa proposta presenta difficolt\u00e0, in primo luogo perch\u00e9 la pi\u00f9 antica denominazione conosciuta, \"Darmundestat,\" contiene gi\u00e0 una \"r\" nella prima sillaba (sicch\u00e9 difficilmente potrebbe provenire da \"tamo),\" rd in secondo luogo perch\u00e9 non spiega il suono \"munde.\"\nLocalit\u00e0 sul Moorbach.\nUn altro tentativo di identificare il Darmbach come fonte del nome attuale, muove dal considerare \"darm\" come una forma arcaica per \"Moor.\" Il secondo suono \"unde\" corrisponde analogamente all'antico alto tedesco \"anda\" e significa \"flutto\" ovvero \"onda\". Coerentemente a tale assunto, \"Darm-Unda-Stadt\" sarebbe quindi stato un \"insediamento presso il Moorbach\", che probabilmente avrebbe descritto piuttosto bene Darmbach all'epoca dei franchi.\nEichenberg.\nQui, la prima sillaba \"dar\" viene fatta discendere dall'antico gallese \"dar\" nel senso di \"quercia\" e \"munde\" dal pre-germanico \"mont\" nel senso di \"montagna\". L'insediamento originario viene posto ad est dell'odierno castello di Darmstadt su una collinetta. In alcuni centri rurali esistevano antichi e venerati alberi, in gran parte querce. Questo darebbe ragione del nome \"Eichenberg,\" anche se in maniera piuttosto artificiosa.\nDarmunda.\nQuesta leggenda (priva di ogni fondamento storico) narra che di una certa contessa Darmunda, innamoratasi di un cavaliere povero contro il volere del padre di lei. Ella fugg\u00ec con il suo cavaliere trovando riparo in una capanna nella foresta. Successivamente, Darmunda si riconcili\u00f2 con il padre, ed il conte costru\u00ec un castello di caccia, nel luogo oggi occupato dal castello-palazzo di residenza. Sempre secondo questo mito, la capanna di Darmunda sarebbe stata il \"Bauernh\u00e4uschen,\" un misterioso edificio sulla facciata settentrionale del castello, la cui precisa funzione non \u00e8 mai stata chiarita (ma probabilmente \u00e8 un relitto del castello che pre-esisteva all'attuale).\nArmstadt.\nUn'altra diceria analoga, probabilmente la pi\u00f9 diffusa, \u00e8 una storia descritta dal bibliotecario di corte Philipp A.F. Walther nel 1857 con il termine \"possirlich\". Secondo tale racconto, Darmstadt in origine si chiamava \"Armstadt\" e (Gro\u00df-)Umstadt si chiamava \"Dummstadt.\" E siccome gli abitanti della prima non volevano essere \"poveri,\" n\u00e9 quelli della seconda erano \"stupidi,\" le due localit\u00e0 si trasferirono la \"D\" iniziale, in tal modo Armstadt divenne Darmstadt, e Dummstadt divenne Umstadt. La leggenda non spiega come avrebbero fatto le persone di Darmstadt a non accorgersi che la loro citt\u00e0 era divenuta un organo digestivo."}
{"id": "6254365", "revid": "287204", "url": "https://it.wikipedia.org/wiki?curid=6254365", "title": "Robert Benet de Montcarville", "text": "Cavaliere della nobilt\u00e0 di toga, Montcarville fu docente di matematica al Coll\u00e8ge Royal dal 1742 al 1770, prima come supplente di Joseph-Nicolas Delisle, quando questi and\u00f2 in Russia, ed infine come titolare di una cattedra, succedendo a Fran\u00e7ois Chevalier. Montcarville fu inoltre \"Censeur Royal\".\nEgli fu, verosimilmente, il primo docente di matematica del famoso astronomo Jean Sylvain Bailly. Infatti si era offerto di insegnare questa materia al giovane Bailly, allora ventenne, in cambio delle lezioni di disegno che il proprio figlio aveva ricevuto dal padre Jacques. I genitori si misero d'accordo, e Bailly incominci\u00f2 a studiare matematica e geometria sotto la sua supervisione.\nIn qualit\u00e0 di collaboratore del \"Journal des s\u00e7avans\" Montcarville fece, nel 1751, una recensione dell'opera di Gabriel Cramer, l\"'Introduction a l'analyse des courbes algebriques\". Egli fece una critica dettagliata ed entusiastica, mettendone in rilievo le qualit\u00e0 didattiche: \u00ab[In questo libro] le materie sono presentate con grande ordine, e sono spiegate con grande chiarezza. La mente non deve fare dei salti troppo grandi, perch\u00e9 l'autore \u00e8 didattico, e si sforza di seguire l'ordine sequenziale delle idee\u00bb.\nProtettore del matematico Antoine Deparcieux, questi prese la sua cattedra al Coll\u00e8ge Royal nel 1770, quando si ritir\u00f2.\nMontcarville mor\u00ec il 28 febbraio 1771 in Rue Saint-Beno\u00eet, a Parigi all'et\u00e0 di settantadue anni."}
{"id": "6254369", "revid": "15756", "url": "https://it.wikipedia.org/wiki?curid=6254369", "title": "Teodoro Bonanni d'Ocre", "text": "Biografia.\nNacque a Brindisi il 22 aprile 1815 dal barone Girolamo Bonanni d'Ocre, da cui eredita il titolo, e da Maria Grazia Corona. Cugino del giudice e politico Cesidio Bonanni d'Ocre, nonch\u00e9 prozio del pittore Luigi Bonanni d'Ocre, fu sindaco dell\u2019Aquila dal 1850 al 1853, oltre che noto archivista, avvocato e scrittore.\nIl 18 agosto 1867 spos\u00f2 all'Aquila la nobile Clementina Gualtieri. Mor\u00ec nel 1894, all'et\u00e0 di 79 anni.\nOpere.\nDelle numerose opere letterarie scritte da Teodoro Bonanni, si citano:"}
{"id": "6254371", "revid": "729019", "url": "https://it.wikipedia.org/wiki?curid=6254371", "title": "Restaurazione di Tahmasp II al trono safavide", "text": "La Restaurazione di Tahmasp II al trono safavide (detta anche Guerra safavide o Guerra safavide di Ghilzai), fu una serie di battaglie combattute tra le forze dell'Impero safavide capeggiate dal generale Nadir e quelle della Dinastia Hotak (col supporto dall'Impero ottomano). Malgrado nominalmente la sede del potere fosse concessa a Tahmasp, la vera autorit\u00e0 nel conflitto nella guida delle armate persiane venne affidata al generale Nadir che sin dalle prime vittoria nel Khorasan aveva tentato di proclamare Tahmasp II quale suo vassallo. Al termine del conflitto la Dinastia Hotak venne detronizzata ed i suoi domini riannessi all'Impero persiano, mentre Tahmasp II pot\u00e9 tornare sul trono.\nBattle of Mihmandoost.\nAvendo ritardato il confronto con Tahmasp troppo a lungo, Ashraf si sent\u00ec minacciato eccessivamente dal pretendente al trono safavide e dal suo giovane generale Nadir. Avendo sentito della spedizione contro gli abdalidi di Herat, Asharaf decise di marciare sulla capitale del Khorasan e catturare Mashad prima che Nadir potesse tornare da est. Ad ogni modo Nadir torn\u00f2 a Mashad prima che Ashraf avesse l'opportunit\u00e0 di invadere il Khorasan.\nMarciando verso Damghan, Nadir e Ashraf si scontrarono presso il villaggio di Mihmandoost dove malgrado l'essere superati di numero dai persiani, gli afghani combatterono una sanguinosa battaglia e vennero costretti a ritirarsi verso Semnan.\nImboscata al passo di Khwar.\nAshraf si ritir\u00f2 verso ovest dove organizz\u00f2 un'imboscata ai nemici presso il passo di Khwar dove sperava che i persiani, presi dai recenti trionfi, sarebbero stati colti di sorpresa e battuti. Nadir, venuto a conoscenza dell'imboscata, accerchio i nemici e li distrusse completamente, lasciando i pochi fuggitivi a rifugiarsi verso Isfahan.\nBattaglia di Murche-Khort.\nRequesting urgent support from the Ottoman empire Ashraf sought to counter the Persian army's thrust towards Isfahan. The Ottomans keen to hold Ashraf in power instead of seeing a resurgent Persia on their eastern frontier were all too eager to help with both guns and artillerymen. At the battle of Murche-Khort the Afghans were yet again decisively defeated forcing Ashraf to flee south.\nLiberazione di Isfahan.\nNadir liber\u00f2 Isfahan e poco dopo ricevette Tahmasp II fuori dal cancello principale della citt\u00e0 dove lo sci\u00e0 ebbe modo di esprimere la sua gratitudine a Nadir. La citt\u00e0 era stata per\u00f2 devastata dagli afghani che lasciarono ben poche ricchezze a Nadir ed ai suoi uomini. Tahmasp vedendo la citt\u00e0 ridotta a un cumulo di macerie si dice che pianse amaramente, essendo essa ormai ridotta in termini di popolazione e ricchezze.\nLa fine del governo afghano in Persia.\nNadir abbandon\u00f2 Isfahan dirigendosi verso Shiraz dove Ashraf era impegnato a raccogliere per quanto possibile supporto e uomini dalle locali trib\u00f9 arabe. A questo punto non vi era speranza realistica di ravvivare le fortune afghane e presso Zarghan i persiani battagliarono con l'armata di Ashraf e la decimarono."}
{"id": "6254389", "revid": "124123", "url": "https://it.wikipedia.org/wiki?curid=6254389", "title": "Dieudonn\u00e9 Smets", "text": "Carriera.\nCorridore adatto alle \"corse di un giorno\", riusc\u00ec in carriera ad imporsi in 1 Liegi-Bastogne-Liegi ed un campionato nazionale per indipendenti."}
{"id": "6254394", "revid": "287204", "url": "https://it.wikipedia.org/wiki?curid=6254394", "title": "Avercenko", "text": ""}
{"id": "6254396", "revid": "6923", "url": "https://it.wikipedia.org/wiki?curid=6254396", "title": "Mercedes-Benz GLE", "text": ""}
{"id": "6254397", "revid": "712828", "url": "https://it.wikipedia.org/wiki?curid=6254397", "title": "Zhejiang Guangsha", "text": ""}
{"id": "6254398", "revid": "85747557", "url": "https://it.wikipedia.org/wiki?curid=6254398", "title": "Arkadij Aver\u010denko", "text": ""}
{"id": "6254399", "revid": "729019", "url": "https://it.wikipedia.org/wiki?curid=6254399", "title": "Caltrain", "text": "Il Caltrain \u00e8 il servizio ferroviario suburbano a servizio dell'area meridionale della San Francisco Bay Area, nello Stato della California. \u00c8 gestito dalla TransitAmerica Services, per conto del Peninsula Corridor Joint Powers Board, i cui membri provengono dalle tre contee attraversate dal servizio: San Francisco, San Mateo e Santa Clara.\nLe origini dell'attuale Caltrain risalgono al 1863, con l'attivazione del \"Peninsula Commute\". A partire dal 1945 l'utenza inizi\u00f2 a scendere drasticamente in seguito al massiccio utilizzo dell'automobile e nel 1977 l'operatore, la Southern Pacific, present\u00f2 un'istanza alla Public Utilities Commission per eliminare il servizio. Fu allora che il California Department of Transportation lo rilev\u00f2, rinominandolo Caltrain nel 1987. Fino al 2012 il servizio era gestito dall'Amtrak.\nIl servizio.\nTra le stazioni di San Francisco e San Jose Diridon la frequenza durante i giorni feriali \u00e8 generalmente oraria o minore durate le ore di punta. Tra le stazioni di San Jose e Gilroy il servizio \u00e8 invece limitato a sole 3 corse giornaliere."}
{"id": "6254400", "revid": "287204", "url": "https://it.wikipedia.org/wiki?curid=6254400", "title": "Franz Servaes", "text": "Dopo studi di letteratura e storia dell'arte a Tubinga, Lipsia e Strasburgo, inizi\u00f2 a Berlino una carriera di corrispondente per riviste di critica teatrale come il 'Vossche Zeitung'. Allo scoppio della prima guerra mondiale si stabil\u00ec a Berlino. L\u00ec rimase fino al 1940, anno in cui si trasfer\u00ec a Vienna, dove rimase sino alla sua morte. \nHa pubblicato saggi di letteratura e arti visive, e in particolare studi su Edvard Munch, Max Klinger, Hans Thoma e Giovanni Segantini."}
{"id": "6254405", "revid": "485632", "url": "https://it.wikipedia.org/wiki?curid=6254405", "title": "Liberty milanese", "text": ""}
{"id": "6254408", "revid": "485632", "url": "https://it.wikipedia.org/wiki?curid=6254408", "title": "Liberty torinese", "text": ""}
{"id": "6254412", "revid": "485632", "url": "https://it.wikipedia.org/wiki?curid=6254412", "title": "Liberty napoletano", "text": ""}
{"id": "6254414", "revid": "485632", "url": "https://it.wikipedia.org/wiki?curid=6254414", "title": "Eclettismo-liberty messinese", "text": ""}
{"id": "6254417", "revid": "485632", "url": "https://it.wikipedia.org/wiki?curid=6254417", "title": "Eclettismo e liberty catanese", "text": ""}
{"id": "6254418", "revid": "1924342", "url": "https://it.wikipedia.org/wiki?curid=6254418", "title": "Million Years Ago", "text": "Million Years Ago \u00e8 un brano musicale della cantautrice britannica Adele, nona traccia del terzo album in studio \"25\" . Il brano \u00e8 stato scritto da Adele Adkins e Greg Kurstin e prodotta da quest'ultimo.\nIl brano consiste nella voce della cantante accompagnata dalla sola chitarra. Il testo della traccia parla di come la celebrit\u00e0 abbia personalmente contaminato la vita della cantante e di chi le sta attorno.\nLa canzone \u00e8 entrata in numerose classifiche, raggiungendo particolari posizioni di rilievo nella Finland Chart e nella Scotland Chart. Si \u00e8 classificata anche in Australia, Belgio, Canada, Francia, Germania, Ungheria, Irlanda, Spagna, Regno Unito e Stati Uniti. Adele si \u00e8 esibita con \"Million Years Ago\" durante le trasmissioni statunitensi \"Adele at the BBC\" e \"Today\".\nIl brano.\nMusicalmente, la canzone \u00e8 una melodia acustica accompagnata soltanto da una chitarra e vede Adele \"struggersi per la normalit\u00e0 della sua infanzia, non cos\u00ec lontana nel tempo, intrecciata con suoni familiari del Medio Oriente e mormorii di sottofondo che ricordano 'Frozen' di Madonna \". Il testo della canzone tocca tematiche come la fama e quanto questa \"spaventi\": le parole della canzone parlano di come la celebrit\u00e0 abbia personalmente influito sulla vita della cantante e di chi le sta intorno, Adele scrive infatti che le mancano la vecchia atmosfera, sua madre, i suoi amici e che la sua vita \"sta volando via e tutto ci\u00f2 che posso fare e stare a guardare e piangere\" Jon Pareles di \"The New York Times\" descrive la canzone come una \"delicata ballata di chitarra che cela un'influenza di Edith Piaf [che] rammarica la giovinezza perduta\". Brian Hiatt di \"Rolling Stone\" ha paragonato la canzone a \"una ballata anni '90 di Madonna mista a 'The Girl From Ipanema'\".\nAdele \u00e8 stata accusata di aver plagiato la melodia della canzone del 1985 \"Acilara Tutunmak\" del cantante turco Ahmet Kaya.\n Tuttavia non sono state svolte azioni legali, essendosi trattata esclusivamente di una speculazione popolare sulla rete."}
{"id": "6254421", "revid": "110157", "url": "https://it.wikipedia.org/wiki?curid=6254421", "title": "Fisher (Minnesota)", "text": "Fisher \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254423", "revid": "767487", "url": "https://it.wikipedia.org/wiki?curid=6254423", "title": "Fosston", "text": "Fosston \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254427", "revid": "110157", "url": "https://it.wikipedia.org/wiki?curid=6254427", "title": "Gully (Minnesota)", "text": "Gully \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254428", "revid": "110157", "url": "https://it.wikipedia.org/wiki?curid=6254428", "title": "Lengby", "text": "Lengby \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254430", "revid": "110157", "url": "https://it.wikipedia.org/wiki?curid=6254430", "title": "McIntosh (Minnesota)", "text": "McIntosh \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254433", "revid": "767487", "url": "https://it.wikipedia.org/wiki?curid=6254433", "title": "Mentor (Minnesota)", "text": "Mentor \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254434", "revid": "110157", "url": "https://it.wikipedia.org/wiki?curid=6254434", "title": "Nielsville", "text": "Nielsville \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254436", "revid": "110157", "url": "https://it.wikipedia.org/wiki?curid=6254436", "title": "Trail (Minnesota)", "text": "Trail \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254438", "revid": "69794", "url": "https://it.wikipedia.org/wiki?curid=6254438", "title": "Winger", "text": ""}
{"id": "6254439", "revid": "110157", "url": "https://it.wikipedia.org/wiki?curid=6254439", "title": "Winger (Minnesota)", "text": "Winger \u00e8 un comune degli Stati Uniti d'America, situato nello Stato del Minnesota, nella contea di Polk."}
{"id": "6254441", "revid": "767487", "url": "https://it.wikipedia.org/wiki?curid=6254441", "title": "Cyrus (Minnesota)", "text": "Cyrus \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254455", "revid": "110157", "url": "https://it.wikipedia.org/wiki?curid=6254455", "title": "Farwell (Minnesota)", "text": "Farwell \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254467", "revid": "110157", "url": "https://it.wikipedia.org/wiki?curid=6254467", "title": "Long Beach (Minnesota)", "text": "Long Beach \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254468", "revid": "110157", "url": "https://it.wikipedia.org/wiki?curid=6254468", "title": "Lowry (Minnesota)", "text": "Lowry \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254469", "revid": "110157", "url": "https://it.wikipedia.org/wiki?curid=6254469", "title": "Sedan (Minnesota)", "text": "Sedan \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254470", "revid": "1543377", "url": "https://it.wikipedia.org/wiki?curid=6254470", "title": "Jeff Noon", "text": "Biografia.\nNato nel 1957 a Droylsden, cittadina della contea della Greater Manchester, dopo gli studi all'Universit\u00e0 di Manchester, muove i primi passi nella scena punk inglese e nelle arti visive, prima di scrivere commedie teatrali. Dietro suggerimento di un amico inizia a lavorare su quello che diventer\u00e0 il suo esordio \"Le piume di Vurt\", primo capitolo di una quadrilogia fantascientifica comprendente anche \"Polline\", \"Alice nel paese dei numeri\" (ideale seguito del capolavoro di Lewis Carroll) e \"Nymphomation\". Le sue opere sfuggono a semplicistiche etichette di genere e si collocano, a detta dello stesso autore, in un territorio post-pulp e Avantpop."}
{"id": "6254471", "revid": "767487", "url": "https://it.wikipedia.org/wiki?curid=6254471", "title": "Villard (Minnesota)", "text": "Villard \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254472", "revid": "339392", "url": "https://it.wikipedia.org/wiki?curid=6254472", "title": "Foshan Dralions", "text": ""}
{"id": "6254473", "revid": "767487", "url": "https://it.wikipedia.org/wiki?curid=6254473", "title": "Westport (Minnesota)", "text": "Westport \u00e8 un comune degli Stati Uniti d'America, situato nello Stato del Minnesota, nella contea di Pope."}
{"id": "6254475", "revid": "101768", "url": "https://it.wikipedia.org/wiki?curid=6254475", "title": "Sanbapolis", "text": ""}
{"id": "6254476", "revid": "339392", "url": "https://it.wikipedia.org/wiki?curid=6254476", "title": "Foshan Long-Lions", "text": ""}
{"id": "6254477", "revid": "110157", "url": "https://it.wikipedia.org/wiki?curid=6254477", "title": "Gem Lake", "text": "Gem Lake \u00e8 un comune degli Stati Uniti d'America, situato nello Stato del Minnesota, nella contea di Ramsey."}
{"id": "6254479", "revid": "110157", "url": "https://it.wikipedia.org/wiki?curid=6254479", "title": "Brooks (Minnesota)", "text": "Brooks \u00e8 un comune degli Stati Uniti d'America, situato nello Stato del Minnesota, nella Contea di Red Lake."}
{"id": "6254482", "revid": "767487", "url": "https://it.wikipedia.org/wiki?curid=6254482", "title": "Oklee", "text": "Oklee \u00e8 un comune degli Stati Uniti d'America, situato nello Stato del Minnesota, nella Contea di Red Lake."}
{"id": "6254483", "revid": "110157", "url": "https://it.wikipedia.org/wiki?curid=6254483", "title": "Plummer (Minnesota)", "text": "Plummer \u00e8 un comune degli Stati Uniti d'America, situato nello Stato del Minnesota, nella Contea di Red Lake."}
{"id": "6254484", "revid": "110157", "url": "https://it.wikipedia.org/wiki?curid=6254484", "title": "Belview", "text": "Belview \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254486", "revid": "1381093", "url": "https://it.wikipedia.org/wiki?curid=6254486", "title": "The Awakening (P.O.D.)", "text": "The Awakening \u00e8 il nono album in studio del gruppo musicale statunitense P.O.D., pubblicato il 21 agosto 2015 dalla T-Boy Records e dalla Universal Music Enterprises."}
{"id": "6254497", "revid": "110157", "url": "https://it.wikipedia.org/wiki?curid=6254497", "title": "Clements (Minnesota)", "text": "Clements \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254499", "revid": "15756", "url": "https://it.wikipedia.org/wiki?curid=6254499", "title": "Valerio Scarponi", "text": "Attualmente \u00e8 un inviato di Rai 1 e un conduttore di Rai Radio 2.\nBiografia.\nInizia la sua carriera negli studi di un'emittente radiofonica delle Marche. Nel 2016 entra a far parte del team di conduttori di RDS 100% Grandi Successi dove rimane per cinque anni. \nDal 2019 \u00e8 un inviato di Rai 1.\nDall'autunno 2021, simultaneamente al suo impegno televisivo, conduce con Francesca Fialdini \u201cRadio2 a Ruota Libera\u201d su Rai Radio 2, versione radiofonica del fortunato programma televisivo.\n\u00c8 iscritto all'ordine dei giornalisti.\nNel corso della sua carriera ha intervistato numerosi personaggi del mondo dello spettacolo come Angelina Jolie, Luciano Ligabue, Roberto Bolle, Albano Carrisi, gli Imagine Dragons, Bob Sinclar, Mahmood, LP; ma anche del mondo politico come l'ex Presidente del Consiglio dei ministri Giuseppe Conte.\nA marzo 2020 durante la pandemia di COVID-19 \u00e8 stato autore di un'inchiesta, insieme a Eleonora Daniele, che ha evidenziato la facilit\u00e0 di entrare in Italia dall'estero senza fare la quarantena, portando cos\u00ec il Governo Italiano a ordinare una stretta sugli ingressi nel Paese."}
{"id": "6254501", "revid": "339392", "url": "https://it.wikipedia.org/wiki?curid=6254501", "title": "Stazione di Stuttgart Neuwirtshaus", "text": ""}
{"id": "6254504", "revid": "1005847", "url": "https://it.wikipedia.org/wiki?curid=6254504", "title": "Elezioni parlamentari in Macedonia del 2016", "text": "Le elezioni parlamentari nella Repubblica di Macedonia del 2016 si sono tenute l'11 dicembre, anche se erano state originariamente pianificate per il 24 aprile e successivamente per il 5 giugno.\nIl 25 dicembre sono state ripetute le elezioni nel villaggio di Tearce, ma la Commissione elettorale macedone ha confermato che i risultati elettorali sono rimasti invariati rispetto a quelli dell'11 dicembre.\nContesto.\nNelle elezioni parlamentari e presidenziali del 2014 in Macedonia si erano concluse entrambe con la vittoria del partito conservatore VMRO-DPMNE. Il governo venne nuovamente affidato a Nikola Greuvski mentre Gjorge Ivanov venne eletto Presidente della Repubblica. Tuttavia l'Unione Socialdemocratica dichiar\u00f2 di aver intenzione di boicottare i lavori parlamentari, a causa di presunti brogli commessi dal VMRO-DPMNE.\nNei primi mesi del 2015 la crisi politica si inaspr\u00ec ulteriormente, quando il leader della SDSM Zoran Zaev pubblic\u00f2 una serie di trascrizioni di intercettazioni in base alle quali Gruevski e gli apparati di sicurezza, presieduti da suo cugino Sa\u0161o Mijalkov, avrebbero sorvegliato circa 20.000 persone. Tale scoperta ha causato forti proteste di piazza, che si sono susseguite per mesi, sfociando nell'attentato di Kumanovo, dove vi \u00e8 stato uno scontro a fuoco tra un commando armato e le forze di polizia. A seguito di tale attentato numerosi ministri e lo stesso capo dei servizi segreti Mijalkov si sono dimessi e successivamente sono stati iscritti nel registro degli indagati della procura speciale. La decisione, successivamente revocata, del presidente Ivanov di concedere loro la grazia aveva causato ancora di pi\u00f9 forti proteste nelle piazze delle maggiori citt\u00e0 macedoni.\nA causa di questa crisi ed instabilit\u00e0 politica, nel giugno 2015 il commissario europeo all'allargamento Johannes Hahn ha trovato un accordo con Gruevski per ottenere le sue dimissioni e portare il paese ad elezioni anticipate nel 2016. Gruevski come da accordi si \u00e8 poi dimesso nel gennaio 2016, mentre il Parlamento \u00e8 stato sciolto il 24 febbraio, 60 giorni prima delle nuove elezioni."}
{"id": "6254505", "revid": "729019", "url": "https://it.wikipedia.org/wiki?curid=6254505", "title": "Second Division 1911-1912", "text": "La stagione 1911-1912 \u00e8 stata la ventesima edizione della Second Division, secondo livello del campionato di calcio inglese. Il capocannoniere del torneo fu Bert Freeman del Burnley con 32 reti."}
{"id": "6254515", "revid": "767487", "url": "https://it.wikipedia.org/wiki?curid=6254515", "title": "Over the Hump", "text": "Over the Hump \u00e8 l'ottavo album in studio del gruppo musicale euro-irlandese-statunitense The Kelly Family, pubblicato nel 1994."}
{"id": "6254516", "revid": "287204", "url": "https://it.wikipedia.org/wiki?curid=6254516", "title": "Antonio Garcia-Bellido", "text": ""}
{"id": "6254537", "revid": "1480390", "url": "https://it.wikipedia.org/wiki?curid=6254537", "title": "Palazzo Tenca", "text": "Palazzo Tenca \u00e8 un edificio situato a Milano in via Mascheroni n. 20.\nStoria.\nIl palazzo fu realizzato a partire dal 1914 in stile eclettico con influenze liberty: sebbene il quartiere fosse nato nella seconda met\u00e0 dell'Ottocento, durante gli anni di esplosione dello stile liberty a Milano furono molti gli interventi di rinnovamento edilizio in stile.\nDescrizione.\nIl palazzo fu costruito in un curioso stile esotico con elementi ripresi dall'architettura assira: al piano terra il portone \u00e8 racchiuso tra due colonne che reggono un architrave scolpito a motivi floreali e un balcone con mensoloni dalle linee dec\u00f2. Ai piani superiori questo stile di decorazione viene ripreso assieme ad una fascia marcapiano con mascheroni dalle forme assire: all'ultimo piano invece vi \u00e8 un attico retto da cariatidi sempre ispirate all'architettura assira. Sulle parti laterali della facciata sono presenti bovindi in stile con il resto del fronte."}
{"id": "6254541", "revid": "287204", "url": "https://it.wikipedia.org/wiki?curid=6254541", "title": "Juan Manuel Cobelli", "text": "Carriera.\nClub.\nNewell's, prestito al Santiago Wanderers e ritorno al Newell's.\nCresce nelle giovanili del , esordendo in Primera Divisi\u00f3n il 7 ottobre 2007, quando entra al 75' nella vittoria casalinga per 2-1 sull' In seguito passa in prestito al , in Cile, nel 2008 e ritorna al nel 2009, venendo inserito nella seconda squadra.\nDeportes Iquique.\nA gennaio 2010 ritorna in Cile, al , in Primera B, la seconda serie cilena. Gioca la sua prima partita il 31 gennaio, giocando titolare nel pareggio per 1-1 sul campo del in campionato. Segna la prima rete il 7 febbraio, sempre in Primera B, nella vittoria casalinga per 2-0 sul . Ottiene 21 apparizioni in campo e 5 gol, vincendo la Copa Chile.\nSecondo ritorno al Newell's.\nNel 2011 ritorna per la seconda volta al , debuttando l'11 febbraio, nel Torneo Final, nella sconfitta in trasferta per 2-1 contro l', entrando al 56' e segnando il gol della bandiera all' 89'. In 6 mesi di permanenza gioca 6 volte segnando 3 reti.\nChacarita Juniors.\nNell'estate dello stesso anno passa al , in Primera B Nacional, seconda serie Argentina, esordendo il 17 agosto 2011, entrando al 75' nella sconfitta per 1-0 in trasferta contro il in campionato. Il 15 marzo 2012 segna la prima rete, quella del momentaneo 1-0 al 61' nella sfida di Copa Argentina in casa con il , persa per 4-2 ai rigori. Termina con uno score di 21 presenze e 4 gol.\nAtletico Tucuman.\nLa stagione successiva rimane in Primera B Nacional, trasferendosi all'. Gioca la prima partita il 12 agosto 2012 nella sconfitta per 1-0 sul campo del in campionato, restando in campo tutta la partita. Segna l'unico gol in 15 presenze in biancoazzurro il 30 marzo 2013 nella vittoria esterna per 1-0 contro il in Primera B Nacional.\nSud America.\nPer la stagione 2013-2014 va in Uruguay, al . Debutta il 18 agosto 2013 nella vittoria per 2-0 in trasferta contro la alla prima di campionato, partendo dal 1' e segnando il secondo gol al 38'. Gioca in tutto 12 volte, segnando 4 reti.\nDeportivo Cuenca.\nA inizio 2014 viene acquistato dal in Ecuador. Gioca la prima partita il 30 gennaio 2014, giocando tutti i 90 minuti nell'1-1 casalingo in campionato contro l' e segnando il momentaneo 1-0 al 18'. Rimane un anno e mezzo giocando 43 partite e segnando 16 gol.\nUniversidad Cesar Vallejo.\nNell'estate 2015 passa all', in Per\u00f9. Esordisce il 13 settembre, entrando al 68' nella sconfitta per 2-1 in campionato sul campo del . Il 25 ottobre segna la prima rete, sempre nel Campeonato Descentralizado, realizzando il gol del definitivo 2-1 all'86' in trasferta contro l'. Termina la stagione con un totale di 13 presenze e 2 gol.\nPKNS e Taranto.\nA febbraio 2016 va a giocare in Malaysia, al , dove rimane 9 mesi, fino a novembre. Dopo essere rimasto svincolato per 3 mesi, il 30 gennaio 2017 si trasferisce per la prima volta in carriera in Europa, in Italia al , club militante in Lega Pro; sceglie di indossare la maglia numero 10. Debutta con la nuova squadra l'11 febbraio, subentrando all'86\u00ba nella partita vinta per 2-0 contro il . Il 26 aprile, dopo aver collezionato 8 presenze totali con la squadra pugliese (di cui sette in campionato), risolve consensualmente il contratto che lo legava ai rossobl\u00f9.\nStatistiche.\nPresenze nei club.\n\"Statistiche aggiornate al 19 aprile 2017\"."}
{"id": "6254544", "revid": "767487", "url": "https://it.wikipedia.org/wiki?curid=6254544", "title": "Delhi (Minnesota)", "text": "Delhi \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254545", "revid": "1005847", "url": "https://it.wikipedia.org/wiki?curid=6254545", "title": "Elezioni legislative nei Paesi Bassi del 2017", "text": "Le elezioni legislative nei Paesi Bassi del 2017 si tennero il 15 marzo per il rinnovo della Tweede Kamer. In seguito dell'esito elettorale, Mark Rutte, espressione del Partito Popolare per la Libert\u00e0 e la Democrazia, fu riconfermato Ministro-presidente.\nIl Partito per la Libert\u00e0 di Geert Wilders si piazz\u00f2 al secondo posto col 13,1% dei voti, bench\u00e9 i sondaggi lo avessero dato per vincitore assoluto delle elezioni. Il Partito del Lavoro sub\u00ec un clamoroso crollo, passando da 38 seggi a soli 9 e attestandosi al 5,7% dei voti.\nLe schede furono scrutinate manualmente e non mediante sistema informatico, in uso da otto anni, per scongiurare possibili attacchi hacker. La decisione fu assunta dal ministro dell'interno Ronald Plasterk, che segnal\u00f2 il rischio di un intervento della Russia nel processo elettorale.\nI seggi restarono aperti dalle 7.30 del mattino alle 21.00 di sera. \nContesto.\nQuadro politico.\nLa legislatura inauguratasi con le elezioni legislative del 2012 era giunta alla sua scadenza naturale, pari a cinque anni: non accadeva dal 1994.\nLe elezioni del 2012 avevano visto prevalere il Partito Popolare per la Libert\u00e0 e la Democrazia (VVD) e il Partito del Lavoro (PvdA), ma nessuna delle due formazioni era riuscita a conseguire la maggioranza assoluta dei seggi: alla guida dell'esecutivo era stato confermato il primo ministro uscente Mark Rutte, esponente del VVD, nell'ambito di un governo di coalizione con il PvdA; l'Appello Cristiano Democratico era uscito dalla compagine di governo e il Partito per la Libert\u00e0 si era collocato all'opposizione.\nPoich\u00e9 il secondo gabinetto Rutte non aveva la maggioranza al Senato, si era affidato al supporto dei Democratici 66, dell'Unione Cristiana e del Partito Politico Riformato.\nSistema elettorale e partiti.\nLa Camera dei rappresentanti, o Seconda Camera (Tweede Kamer), \u00e8 composta da 150 seggi eletti con il sistema proporzionale in un collegio unico nazionale.\nI partiti che hanno cercato di presentarsi alle elezioni sono stati 81, ma solo 28 sono riusciti realmente a presentarsi. Le principali forze politiche erano le seguenti."}
{"id": "6254546", "revid": "1924342", "url": "https://it.wikipedia.org/wiki?curid=6254546", "title": "An Angel", "text": "An Angel \u00e8 un singolo del gruppo musicale euro-irlandese-statunitense The Kelly Family, pubblicato il 28 giugno 1994 come primo estratto dall'ottavo album in studio \"Over the Hump\".\nSuccesso commerciale.\nIl singolo ottenne successo a livello europeo."}
{"id": "6254549", "revid": "123649036", "url": "https://it.wikipedia.org/wiki?curid=6254549", "title": "Hanuman Dhoka", "text": "L'Hanuman Dhoka \u00e8 un complesso di strutture con il Palazzo reale dei re Malla e della dinastia Shah sito in piazza Durbar nel centro storico di Kathmandu in Nepal e si sviluppa su una superficie di 20.000 m2. Il palazzo Hanuman Dhoka (Hanuman Dhoka Darbar in nepalese) prende il nome dall'immagine di pietra di Hanuman, il dio scimmia ind\u00f9, che si trova vicino alla porta d'ingresso principale. \"Dhoka\" significa porta o cancello in nepalese.\nStoria.\nL'ala orientale, con dieci cortili, \u00e8 la parte pi\u00f9 antica datata alla met\u00e0 del XVI secolo e venne ampliata da re Pratap Malla nel XVII secolo, con la realizzazione di molti templi. I cortili Sundari Chok e Mohan Chok, nella parte nord del palazzo, sono entrambi chiusi. Nel 1768, nella parte sud-est del palazzo, vennero aggiunte quattro torri di avvistamento da Prithvi Narayan Shah. La famiglia reale visse in questo palazzo fino al 1886, dove successivamente venne spostato il museo Narayanhiti. L'iscrizione in pietra esterna \u00e8 in quindici lingue ed afferma che se tutte le 15 frasi vengono lette e comprese, dalla lastra di pietra scaturir\u00e0 del latte.\nDescrizione.\nPortone d'ingresso.\nLa porta Hanuman si trova sul lato ovest di piazza Durbar. \u00c8 il portone d'ingresso al palazzo, dove si trova una statua in piedi di Hanuman (dio scimmia), datata al 1672, a custodia del palazzo. Hanuman \u00e8 decorato con un panno rosso e un ombrello. Il volto \u00e8 imbrattato con una pasta rossa. Sulla sinistra \u00e8 una scultura in pietra, datata al 1673, del signore Narasi\u1e43ha (il mezzo uomo, mezzo leone incarnazione di Vishnu), ritratto mentre divora il demone Hiranyakashipu, che viene accreditata al periodo Pratap Malla in base a un'iscrizione sul piedistallo dell'immagine.\nCortile Nasal Chok.\nIn vista dell'ingresso principale, adiacente al tempio di Hanuman, \u00e8 il cortile Nasal Chok (\"nasal\" significa \"danzante\"), che prende il nome dall'immagine della danza di Shiva situata sul lato est della piazza. Questa \u00e8 la piazza dove Birendra \u00e8 stato incoronato re nel 1975, sulla piattaforma in mezzo al cortile. Al lato sud del cortile, si trova la torre Basantapur di nove piani. Mentre il cortile \u00e8 stato costruito durante periodo Malla, gli edifici che lo circondano, che hanno portali finemente intagliati in legno, finestre, e puntoni, sono creazioni della dinastia Rana. Il Nasal Chok ha una forma rettangolare in direzione nord-sud, con ingresso da nord-ovest. Vicino all'ingresso \u00e8 una porta, finemente intagliata in legno con le sculture di quattro divinit\u00e0, che conduce agli appartamenti privati dei re Malla. Una statua d'oro di Maha Vishnu \u00e8 ora in una veranda aperta sulla parete orientale, poich\u00e9 il tempio originario Maha Vishnu in piazza, che ospitava questa immagine, venne distrutto dal terremoto del 1934. Altre strutture nel cortile sono: la sala delle udienze dei re Malla nell'angolo nord-est, il trono dei re in una veranda aperta e alcuni ritratti dei re Shah.\nIl tempio Panch Mukhi Hanuman (cinque volti di Hanuman), dedicato ad Hanuman, si trova nell'angolo nord-est del Nasal Chok. Ha una forma unica con cinque tetti circolari. Il sacerdote del tempio \u00e8 l'unica persona che pu\u00f2 entrare nel sancta sanctorum del tempio.\nLa torre Basantapur (\"basantpur\" significa \"luogo di primavera\") si trova a sud del Nasal Chok. Ha nove piani e dalla sua cima si ha una visione panoramica del palazzo e del centro storico. Alcune immagini erotiche sono scolpite sui montanti di questa torre, che \u00e8 una delle quattro torri rosse che re Prithvi Narayan Shah fece costruire nelle quattro antiche citt\u00e0 della valle di Kathmandu e cio\u00e8, la Torre Basantapur, la Torre Kirtipur, la Torre Bhaktapur o Lakshmi Bilas e la Torre Lalitpur.\nCortile Mul Chok.\nIl Mul Chok, dedicato a Taleju Bhawani, \u00e8 un cortile con edifici a due piani rotondi che sono luoghi esclusivi per riti religiosi. Taleju Bhawani \u00e8 la dea tutelare della famiglia Malla. Il tempio Taleju con una torana (porta inghirlandata) si trova sul lato sud del cortile. Durante la festa di Dasain, la divinit\u00e0 Taleju viene spostata in questo tempio. L'ingresso al tempio \u00e8 fiancheggiato da immagini delle dee dei fiumi, Gange e Yamuna. Il tempio Degu Taleju \u00e8 un altro tempio a triplo tetto costruito da Shiva Singh Malla ed \u00e8 dedicato anch'esso a Taleju.\nCortile Mohan Chok.\nIl Mohan Chok, costruito nel 1649, a nord del Nasal Chok, era il cortile residenziale dei re Malla. Era obbligatorio per un re Malla nascere qui per diventare erede al trono; un esempio citato da questa convinzione \u00e8 quello di Jaya Prakash Malla che dovette affrontare delle difficolt\u00e0. Al centro del cortile, c'\u00e8 una fontanella d'oro, nota come Sun Dhara, che si dice sia un collettore di acque provenienti dalla sorgente Budhanilkantha, nella parte nord della valle. Si tratta di un beccuccio riccamente intagliato affondato diversi metri sotto il livello del cortile e che i re Malla utilizzavano per le abluzioni quotidiane. Ai quattro angoli vi sono delle torri. A nord di questo Chok si trova il Sundari Chok.\nMuseo.\nSul lato ovest della Nasal Chok, si trova il museo Tribhuwan che espone oggetti appartenuti al nonno di re Birendra. Squisite sculture in pietra, diversi troni, ornamenti, gioielli tempestati di gemme utilizzati per le incoronazioni, armi, mobili, sculture del tempio in legno e una collezione di monete. La camera da letto di re re Tribhuwan, il suo studio ed altri effetti personali sono stati ricreati e conservati qui. Questa parte del palazzo, vicino a piazza Durbar, \u00e8 stata costruita dai re Rana dalla met\u00e0 alla fine del XIX secolo.\nL'angolo sud-est del cortile ha il memoriale-museo del re Mahendra dove si trovano due troni."}
{"id": "6254551", "revid": "767487", "url": "https://it.wikipedia.org/wiki?curid=6254551", "title": "Dead New World", "text": "Dead New World \u00e8 il quinto album in studio del gruppo musicale statunitense Ill Ni\u00f1o, pubblicato il 25 ottobre 2010 dalla AFM Records (Europa) e dalla Victory Records (Stati Uniti)."}
{"id": "6254553", "revid": "73843", "url": "https://it.wikipedia.org/wiki?curid=6254553", "title": "Gustavo Pittaluga", "text": "Biografia.\nPittaluga studi\u00f2 medicina presso l'Universit\u00e0 di Roma, dove divenne medico nel 1900, con una tesi sull' acromegalia. Divenne assistente del medico e naturalista Giovanni Battista Grassi, specialista nella zoologia degli invertebrati e protozoi. Grassi aveva da poco dimostrato che la malaria pu\u00f2 essere trasmessa dalle zanzare del genere \"Anopheles\".\nPittaluga partecip\u00f2 nel 1902 al XIV Congresso Internazionale di Medicina a Madrid, dove present\u00f2 una comunicazione sulla malaria. Fece la conoscenza con il medico spagnolo Santiago Ram\u00f3n y Cajal e di altri naturalisti, e decise di stabilirsi in Spagna. Gi\u00e0 nel 1904 chiese la cittadinanza spagnola. Nel 1905 venne nominato Capo del Servizio di disinfezione presso l'Istituto di Igiene Alfonso XIII. Spos\u00f2 a Madrid, Mar\u00eda Victoria Gonz\u00e1lez del Campillo y Alvarez de Lorenzana, con la quale ebbero tre figli, uno dei quali era un noto compositore Gustavo Pittaluga Gonz\u00e1lez del Campillo.\nNel 1909 diresse una commissione che si occupava nella cura delle malattie endemiche in Fernando Poo.\nDal 1911 fu docente di parassitologia e patologia tropicale presso l'Universit\u00e0 di Madrid. Nel 1913 descrisse, con i suoi discepoli, la forma endemica kala-azar (leishmaniosi umana) che si verific\u00f2 in Spagna. Descrisse anche altri casi come l'epidemia, colera e altre malattie infettive. Nel 1919 studi\u00f2 in Francia con Gregorio Mara\u00f1\u00f3n e Ruiz Falc\u00f3, la malattia che si svilupp\u00f2 in Spagna detta influenza spagnola.\nNel 1915 entr\u00f2 nella Real Academia Nacional de Medicina.\nDal 1920 Pittaluga partecip\u00f2 all'organizzazione della lotta contro la malaria in Spagna, con la collaborazione del medico spagnolo Sad\u00ed de Buen Lozano. Durante gli anni '20 e '30 fu rappresentante della Spagna, e fu anche il dirigente delle organizzazioni internazionali connessi al controllo della malaria, con l'aiuto del finanziario della Fondazione Rockefeller. Fu anche presidente del comitato per la sanit\u00e0 della Societ\u00e0 delle Nazioni e il medico della famiglia reale.\nPittaluga aveva chiare convinzioni politiche, come altri scienziati di rilievo del suo tempo. Fu chiamato alle elezioni generali del 1923, dalla quale diventa deputato di Alzira.\nNel 1924 partecip\u00f2 come delegato del Comitato per la salute della Societ\u00e0 delle Nazioni, una commissione che condusse durante il viaggio studio, per i Balcani e la Russia sovietica.\nNel 1932 venne eletto deputato della Corte Repubblicana, dal partito liberale repubblicano destro a Badajoz.\nNel 1935 fu nominato direttore dell'Istituto Nazionale della Sanit\u00e0, che smesse un anno dopo. Nel 1955 lasci\u00f2 la cattedra di professore."}
{"id": "6254554", "revid": "767487", "url": "https://it.wikipedia.org/wiki?curid=6254554", "title": "Lucan (Minnesota)", "text": "Lucan \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254555", "revid": "1494169", "url": "https://it.wikipedia.org/wiki?curid=6254555", "title": "Milroy", "text": ""}
{"id": "6254557", "revid": "767487", "url": "https://it.wikipedia.org/wiki?curid=6254557", "title": "Milroy (Minnesota)", "text": "Milroy \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254559", "revid": "110157", "url": "https://it.wikipedia.org/wiki?curid=6254559", "title": "Revere (Minnesota)", "text": "Revere \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254562", "revid": "319559", "url": "https://it.wikipedia.org/wiki?curid=6254562", "title": "Second Division 1910-1911", "text": "La stagione 1910-1911 \u00e8 stata la diciannovesima edizione della Second Division, secondo livello del campionato di calcio inglese. Il capocannoniere del torneo fu Bob Whittingham del con 31 reti.\nCollegamenti esterni.\nhttps://web.archive.org/web/20101102235351/http://www.statto.com/"}
{"id": "6254566", "revid": "729019", "url": "https://it.wikipedia.org/wiki?curid=6254566", "title": "Stretto di Qiongzhou", "text": "Lo stretto di Qiongzhou (cinese: s=\u743c\u5dde\u6d77\u5ce1|t=\u74ca\u5dde\u6d77\u5cfd|p=Qi\u00f3ngzh\u014du H\u01ceixi\u00e1\"; Lingua Hainanese:\" Kh\u0101ng-tsi\u00fa H\u00e1i-kiap), detto anche stretto di Hainan, \u00e8 una via d'acqua che separa la penisola di Leizhou, nella provincia cinese di Guangdong, a nord, dall'isola di Hainan a sud.\nLo stretto mette in comunicazione il Golfo del Tonchino a ovest, con il Mar Cinese Meridionale a est.\nLo stretto, centrato alle coordinate , ha una larghezza media di circa 30\u00a0km e una profondit\u00e0 massima di 120\u00a0m.\nIl traghetto Guangdong\u2013Hainan, che fa parte della ferrovia Guangdong\u2013Hainan, permette il trasporto di vagoni ferroviari e automobili attraverso lo stretto.\n\u00c8 in progetto la costruzione di un ponte dal costo stimato in 140 miliardi di RMB (circa $21 miliardi di USD) attraverso lo stretto. Il progetto prevede una lunghezza di 26,3 \u00a0km e la costruzione su due livelli, uno riservato alle auto e uno alla linea ferroviaria.\nIn caso di tifoni di forte intensit\u00e0 la circolazione navale nello stretto viene sospesa.\nLo stretto fu attraversato dall'Esercito Popolare di Liberazione nel maggio del 1950 quando l'isola di Hainan fu l'ultima regione della Cina conquistata dalle forze comuniste nella guerra civile."}
{"id": "6254571", "revid": "113741191", "url": "https://it.wikipedia.org/wiki?curid=6254571", "title": "Mazzarosa (famiglia)", "text": "I Mazzarosa sono uno degli storici casati della Repubblica di Lucca.\nStoria.\nOriginari di Massarosa, mutarono il cognome quando furono iscritti fra i cittadini lucchesi nel 1525.\nIn origine si inurbarono due distinti rami di questa famiglia, il pi\u00f9 antico dei quali \u00e8 ricordato in citt\u00e0 nel 1401 e si estinse presto nella linea maschile con le due sorelle Caterina in Michelini e Chiara in Guidotti.\nIl secondo \u00e8 legato a Cipriano, ricordato dal 1449, che ottenne la cittadinanza originaria nel 1525 e con questa l'accesso alle pi\u00f9 importanti magistrature cittadine.\nQuesto secondo ramo, con casa in piazza S. Salvatore in Mustolio, eredit\u00f2 i beni dei Guidiccioni, che dettero a Lucca ben tre vescovi tra il cinque e il seicento.\nNel 1597 i Mazzarosa acquistarono la casa in via Santa Croce, gi\u00e0 di propriet\u00e0 dei Pazzi, che fu ampiamente ammodernata nelle forme che vediamo tutt'oggi, grazie soprattutto ad Antonio Mazzarosa, politico e letterato dell'800. Successivamente Anche la villa Mazzarosa di Segromigno in Monte subisce modifiche di rilievo. \nIl casato si trov\u00f2 a rischio di estinzione una prima volta all'inizio del XVIII secolo, quando rimase la sola Caterina Mazzarosa, che per\u00f2 and\u00f2 in sposa a Tommaso Nieri e questi adott\u00f2 il cognome e le sostanze dei Mazzarosa; e una seconda volta nel secolo successivo, quando Francesco Mazzarosa, per evitare la fine della famiglia, adott\u00f2 il suo figlioccio di battesimo, Antonio Mansi. (n. 1780), che tanto lustro dette alla citt\u00e0 e allo stato di Lucca insieme al fratello Ascanio, che rimase a perpetuare il casato Mansi."}
{"id": "6254572", "revid": "2184720", "url": "https://it.wikipedia.org/wiki?curid=6254572", "title": "Epidemia (album)", "text": "Epidemia \u00e8 il sesto album in studio del gruppo musicale statunitense Ill Ni\u00f1o, pubblicato il 22 ottobre 2012 dalla AFM Records (Europa) e dalla Victory Records (Stati Uniti)."}
{"id": "6254573", "revid": "686936", "url": "https://it.wikipedia.org/wiki?curid=6254573", "title": "Sharrod Neasman", "text": "Biografia.\nAtlanta Falcons.\nAl college, Goodwin gioc\u00f2 a football alla Florida Atlantic University. Dopo non essere stato scelto nel Draft NFL 2016 firm\u00f2 con gli Atlanta Falcons. Fu promosso nel roster attivo il 18 ottobre 2016 e debutt\u00f2 come professionista subentrando nella gara del 15\u00ba turno contro i San Francisco 49ers mettendo a segno un tackle. Concluse la sua prima stagione regolare con tre presenze. Scese in campo anche nelle due gare di playoff vinte dai Falcons che si qualificarono per il Super Bowl LI."}
{"id": "6254576", "revid": "697352", "url": "https://it.wikipedia.org/wiki?curid=6254576", "title": "785 (numero)", "text": "Settecentottantacinque (785) \u00e8 il numero naturale dopo il 784 e prima del 786."}
{"id": "6254578", "revid": "1305772", "url": "https://it.wikipedia.org/wiki?curid=6254578", "title": "La La Land (colonna sonora)", "text": "La La Land: Original Motion Picture Soundtrack \u00e8 la colonna sonora del film \"La La Land\" diretto nel 2016 da Damien Chazelle. Il film \u00e8 stato candidato a 14 premi Oscar e ne ha vinti 6.\nLa colonna sonora di \"La La Land\" \u00e8 stata composta da Justin Hurwitz, mentre i testi sono stati scritti dai compositori teatrali Benj Pasek e Justin Paul, eccetto il brano \"Start a Fire\", scritto da John Stephens, Jason Hurwitz, Marius De Vries e Angelique Cinelu.\nHurwitz ha vinto il Golden Globe per la migliore colonna sonora originale, il BAFTA alla migliore colonna sonora e l'Oscar alla migliore colonna sonora, mentre il brano \"City of Stars\" ha vinto il Golden Globe per la migliore canzone originale e l'Oscar alla migliore canzone.\nLa colonna sonora \u00e8 stata pubblicata dall'etichetta Interscope Records il 9 dicembre 2016 in formato digitale e CD, mentre il 16 dicembre in formato vinile.\nIl 27 febbraio 2017 viene pubblicata un'edizione speciale della colonna sonora, intitolata \"La La Land: The Complete Musical Experience\", con in successione tutti i brani presenti all'interno del film e l'aggiunta di alcune nuove tracce."}
{"id": "6254579", "revid": "1149807", "url": "https://it.wikipedia.org/wiki?curid=6254579", "title": "Second Division 1909-1910", "text": "La stagione 1909-1910 \u00e8 stata la diciottesima edizione della Second Division, secondo livello del campionato di calcio inglese. Il capocannoniere del torneo fu John Smith dell'Hull City con 32 reti."}
{"id": "6254580", "revid": "122824699", "url": "https://it.wikipedia.org/wiki?curid=6254580", "title": "Massimiliano Virgilio", "text": "Biografia.\nVive a Napoli, dove si \u00e8 laureato in Scienze dell'Educazione e ha lavorato per diversi anni come operatore sociale prima di dedicarsi alla scrittura, alla sceneggiatura e al giornalismo. \nL'esordio letterario avviene nel 2008, con il romanzo \"Pi\u00f9 male che altro\" pubblicato da Rizzoli (finalista al Premio Zocca e al Libro Fahrenheit dell'anno). Nel 2009 ha pubblicato per Laterza, nella collana Contromano, il libro \"Porno ogni giorno. Viaggio nei corpi di Napoli\". Nel 2013 ha curato, per Elliot, l'antologia di racconti \"Scrittori Fantasma\". Nel 2014, con Rizzoli, pubblica il romanzo \"Arredo casa e poi m'impicco\" (Premio Arena). Nel marzo 2017 \u00e8 uscito, sempre per Rizzoli, il romanzo \"L'americano\", vincitore del Premio Porta d'Oriente e finalista al Premio Cortina, tradotto in Russia, Giappone e Cina, dove \u00e8 stato il caso editoriale del 2019 ed \u00e8 stato opzionato per diventare una serie TV da Leone Film Group.\nIl 28 gennaio 2020 \u00e8 uscito il romanzo \"Le creature\" (Rizzoli).\nDal 2011 \u00e8 tra gli organizzatori del festival letterario Un'Altra Galassia. \u00c8 redattore della trasmissione \"Zaz\u00e0\" su Rai Radio3, scrive per il Corriere del Mezzogiorno e il Corriere della Sera, in passato ha scritto per 7 - Sette il magazine del Corriere della Sera, il Venerd\u00ec di Repubblica, il Mattino e dal 2016 al 2021 \u00e8 stato responsabile dell'area cultura del sito Fanpage.it."}
{"id": "6254581", "revid": "124123", "url": "https://it.wikipedia.org/wiki?curid=6254581", "title": "Brian Poole", "text": "Biografia.\nAtlanta Falcons.\nAl college, Poole gioc\u00f2 a football coi Florida Gators. Dopo non essere stato scelto nel Draft NFL 2016 firm\u00f2 con gli Atlanta Falcons. Debutt\u00f2 come professionista partendo come titolare nella gara del primo turno contro i Tampa Bay Buccaneers in cui mise a segno 3 tackle. Nel penultimo turno fece registrare il primo intercetto in carriera ai danni di Cam Newton dei Carolina Panthers. La sua prima stagione regolare si chiuse con 59 tackle, un sack e un intercetto disputando tutte le 16 partite, di cui 9 come titolare. Scese in campo come titolare anche nella finale della NFC contro i Green Bay Packers in cui pareggi\u00f2 il suo massimo stagionale di 7 tackle, coi Falcons che vinsero 44-21 e si qualificarono per il Super Bowl LI.\nNew York Jets.\nNel 2019 Poole pass\u00f2 ai New York Jets."}
{"id": "6254583", "revid": "119084853", "url": "https://it.wikipedia.org/wiki?curid=6254583", "title": "Un po' di follia in primavera", "text": "Un po' di follia in primavera \u00e8 un romanzo della scrittrice italiana Alessia Gazzola, edito da Longanesi nel 2016. \u00c8 il sesto con protagonista Alice Allevi, pasticciona aspirante anatomopatologo all'Istituto di Medicina Legale di Roma. La serie, bestseller in patria, \u00e8 stata tradotta in varie lingue tra cui francese, tedesco, polacco, turco e spagnolo.\nDai primi tre romanzi, \u00e8 stata tratta la prima stagione de L'Allieva, realizzata da Endemol Shine Italy e Rai Fiction e trasmessa su Rai 1 dal 26 settembre al 31 ottobre 2016. Una seconda stagione,\u00e8 andata in onda dal 25 ottobre al 28 novembre 2018 sempre su Rai 1.\nTrama.\nArtur decide di lavorare in Italia per passare pi\u00f9 tempo con Alice, e le chiede di sposarlo. Il supremo \u00e8 andato in pensione. Claudio \u00e9 geloso. Un famoso psichiatra, D'Amento, viene trovato morto nella sua clinica. Alice ricorda di aver seguito le sue lezioni. Al funerale incontra Mathilde Sartori e sua sorella. Viene trovato un braccialetto sulla scena del delitto. Un malato della clinica si accusa dell'omicidio ma non sa qual \u00e8 l'arma. Il supremo intuisce che \u00e8 stato un coltello da formaggio. Si scopre che grazie allo psichiatra la famiglia cardinali aveva avuto in adozione un bambino, Andrea. La madre \u00e9 disperata. La moglie di D'amento aveva un amante che si scopre essere Andrea. Andrea non riesce a trovare lavoro, ma dopo la morte di D'Amento ottiene successo. Arriva la madre di Artur e lei e il supremo si innamorano di nuovo, Alice lo capisce per prima. Alice parla con Mathilda, psichiatra, per collaborare alle indagini e la convince a dare informazioni nonostante il segreto professionale. Il testimone della clinica voleva proteggere Azzurra, la sorella di Andrea di cui era innamorato. Azzurra \u00e8 pazza e crede che D'amento abbia cercato di peggiorare la sua situazione. Si scopre che lo psichiatra era stato pagato per far adottare Andrea dai Cardinali perch\u00e9 \u00e8 il figlio del fratello del signor Cardinali. D'amento era un manipolatore e si crede che abbia rovinato la carriera ad Andrea per vendetta. Alice e Arthur si lasciano, lei capisce che non lo ama pi\u00f9, e che lui non \u00e8 felice in Italia. Alice vede il braccialetto addosso a Mathilde, ma non crede che sia stata lei. La sorella di Mathilde tenta il suicidio, si scopre che lavorava nella clinica, era innamorata di D'Amento, lui la maltrattava e lei l'ha ucciso. La sorella l'ha aiutata a coprire le tracce. Alice conclude la specializzazione, ha saputo di un concorso di dottorato per restare a lavorare nell'Istituto."}
{"id": "6254584", "revid": "124123", "url": "https://it.wikipedia.org/wiki?curid=6254584", "title": "Jean-Fran\u00e7ois Berthelier", "text": "Biografia.\nFiglio di un notaio, rimane orfano all'et\u00e0 di 11 anni e si trasferisce a Lione. Muove i primi passi nel mondo della musica al Th\u00e9\u00e2tre des C\u00e9lestins della citt\u00e0 francese. Il debutto professionale \u00e8 nel personaggio di Fernando ne \"La Favorita\" a Poitiers nel 1849 e poi studiato al Conservatoire de Paris, cantando nei Caf\u00e9-concert."}
{"id": "6254587", "revid": "1226", "url": "https://it.wikipedia.org/wiki?curid=6254587", "title": "Extension alle ciglia", "text": ""}
{"id": "6254588", "revid": "31886", "url": "https://it.wikipedia.org/wiki?curid=6254588", "title": "Hogna liberiaca", "text": "Hogna liberiaca \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone scuro, con la parte frontale ricoperta di una peluria bianco-grigiastra.\nL'olotipo femminile rinvenuto ha lunghezza totale \u00e8 di 18\u00a0mm; la lunghezza del cefalotorace \u00e8 di 8,0\u00a0mm; e quella dell'opistosoma \u00e8 di 10,0\u00a0mm.\nDistribuzione.\nLa specie \u00e8 stata reperita nella Liberia occidentale: nei pressi della citt\u00e0 di Monrovia.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254589", "revid": "767487", "url": "https://it.wikipedia.org/wiki?curid=6254589", "title": "Till Death, La Familia", "text": "Till Death, La Familia \u00e8 il settimo album in studio del gruppo musicale statunitense Ill Ni\u00f1o, pubblicato il 22 luglio 2014 dalla Victory Records."}
{"id": "6254591", "revid": "155634", "url": "https://it.wikipedia.org/wiki?curid=6254591", "title": "Koripallon miesten SM-sarjakausi 1995-1996", "text": "La Koripallon miesten SM-sarjakausi 1995-1996 \u00e8 stata la 56\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6254630", "revid": "729019", "url": "https://it.wikipedia.org/wiki?curid=6254630", "title": "Second Division 1908-1909", "text": "La stagione 1908-1909 \u00e8 stata la diciassettesima edizione della Second Division, secondo livello del campionato di calcio inglese. Il capocannoniere del torneo fu Alf Bentley del Derby County con 24 reti.\nCollegamenti esterni.\nhttps://web.archive.org/web/20101102235351/http://www.statto.com/"}
{"id": "6254631", "revid": "85750603", "url": "https://it.wikipedia.org/wiki?curid=6254631", "title": "Cattedrale di Kalocsa", "text": ""}
{"id": "6254633", "revid": "85750620", "url": "https://it.wikipedia.org/wiki?curid=6254633", "title": "Cattedrale di Esztergom", "text": ""}
{"id": "6254634", "revid": "474175", "url": "https://it.wikipedia.org/wiki?curid=6254634", "title": "Demetrio Livaditi", "text": "Biografia.\nEra figlio di Alessandro, un commerciante di origine greca. La sua famiglia, che aveva mutato il cognome originario Libaditis in Livaditi, apparteneva a una colonia di emigrati settecenteschi, provenienti dal Peloponneso e in fuga dall'Impero ottomano.\nFrequent\u00f2 dapprima il ginnasio liceale della Comunit\u00e0 Greco-Orientale di Trieste e poi l'Accademia di Commercio e Nautica nella stessa citt\u00e0. Suo padre voleva che diventasse un commerciante, ma Demetrio era attratto dalle lettere classiche, amava Giacomo Leopardi e passava volentieri il tempo a tradurre Platone. Dopo un viaggio in Germania, diede lezioni private di italiano e di greco. Collaborava intanto al periodico triestino \"La Favilla\", poi alla \"Rivista Veneta\" e a \"L'Et\u00e0 Presente\": due riviste quest'ultime che si pubblicavano a Venezia, sotto la direzione di Paulo Fambri.\nA Trieste usciva il settimanale letterario e culturale in lingua italiana \"La Bora\". Livaditi, sull'esempio de \"Il Crepuscolo\" di Milano, nel 1857 ne fond\u00f2 un altro, \"La Ciarla\", che dopo pochi numeri si fuse con \"La Bora\". Livaditi chiam\u00f2 a dirigere \"La Ciarla\" il suo conterraneo Leone Fortis, che simili esperienze aveva gi\u00e0 vissuto, con suoi periodici, a Venezia e a Milano, (\"Quel che si vede e quel che non si vede\", \"Il Pungolo\", \"Panorama\"). Fortis, che viveva a Trieste al confino, per volere dell'arciduca Massimiliano d'Asburgo, trasform\u00f2 \"La Ciarla\" in un foglio artistico-letterario, con ricca e ironica testata e con caricature, chiedendo la collaborazione di suoi vecchi amici, come Arnaldo Fusinato e Carlo Baravalle. Nella nuova veste editoriale, \"La Ciarla\" visse per soli sette numeri - dei quali il quinto e il sesto furono sequestrati prima della distribuzione - poi fu chiusa ad aprile 1859, per \"volont\u00e0 superiore\".\nDemetrio Livaditi si trasfer\u00ec prima a Milano, liberata dagli austriaci, quindi in Emilia-Romagna.\nNel 1860 collabor\u00f2 con il Comitato d\u2019emigrazione di Trieste, che accoglieva e proteggeva volontari che volevano unirsi all'esercito del Regno di Sardegna. Partecip\u00f2 alla presa della fortezza pontificia di San Leo, il 24 settembre del 1860, come ricorda lo storico triestino Attilio Tamaro. Dopo la guerra diresse il periodico \"Adriatico\", che si pubblicava a Ravenna. Insegn\u00f2 storia e lettere in licei classici e tecnici, prima a Sassari e poi a Reggio nell'Emilia, dove nel 1864 fond\u00f2 e diresse il quotidiano \"L'Italia Centrale\".\nNel 1866 prese parte al Comitato Triestino-Istriano che alla vigilia della terza guerra d'indipendenza italiana si proponeva di sensibilizzare l'opinione pubblica sulla necessit\u00e0 dell'annessione all'Italia di Trieste e dell'Istria. Livaditi si arruol\u00f2 tra i volontari garibaldini e ha combattuto in Trentino."}
{"id": "6254635", "revid": "1444345", "url": "https://it.wikipedia.org/wiki?curid=6254635", "title": "Roses of Red", "text": "Roses of Red \u00e8 un singolo del gruppo musicale euro-irlandese-statunitense The Kelly Family, pubblicato nel 1995 come terzo estratto dall'ottavo album in studio \"Over the Hump\".\nVideo musicale.\nIl videoclip \u00e8 stato girato in Italia tra le campagne e alcuni centri abitati, luoghi dove i protagonisti del gruppo si divertono."}
{"id": "6254636", "revid": "31886", "url": "https://it.wikipedia.org/wiki?curid=6254636", "title": "Hogna litigiosa", "text": "Hogna litigiosa \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone, ed anche la parte anteriore del capo \u00e8 dello stesso colore.\nL'olotipo maschile rinvenuto ha lunghezza totale \u00e8 di 9\u00a0mm; la lunghezza del cefalotorace \u00e8 di 4,5\u00a0mm; e quella dell'opistosoma \u00e8 di 4,5\u00a0mm.\nDistribuzione.\nLa specie \u00e8 stata reperita nell'Angola: nei pressi della localit\u00e0 di Mossamedes.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254644", "revid": "155634", "url": "https://it.wikipedia.org/wiki?curid=6254644", "title": "Koripallon miesten SM-sarjakausi 1996-1997", "text": "La Koripallon miesten SM-sarjakausi 1996-1997 \u00e8 stata la 57\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6254645", "revid": "31886", "url": "https://it.wikipedia.org/wiki?curid=6254645", "title": "Hogna mabwensis", "text": "Hogna mabwensis \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore nero; la parte frontale \u00e8 ricoperta da una peluria grigio biancastra.\nL'olotipo femminile rinvenuto ha lunghezza totale \u00e8 di 22\u00a0mm; la lunghezza del cefalotorace \u00e8 di 10\u00a0mm; e quella dell'opistosoma \u00e8 di 12\u00a0mm.\nDistribuzione.\nLa specie \u00e8 stata reperita nella Repubblica Democratica del Congo meridionale: nei pressi del villaggio di Mabwe, sulla riva est del lago Upemba, a 585 metri di altitudine, all'interno del Parco nazionale di Upemba.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254646", "revid": "1494169", "url": "https://it.wikipedia.org/wiki?curid=6254646", "title": "Why Why Why", "text": ""}
{"id": "6254647", "revid": "287204", "url": "https://it.wikipedia.org/wiki?curid=6254647", "title": "Vilpas Vikings", "text": "Il Vilpas Vikings \u00e8 una societ\u00e0 cestistica avente sede a Salo, in Finlandia. Fondata nel 1908, gioca nel campionato finlandese.\nRoster 2017-2018.\n\"Aggiornato all'8 maggio 2018.\""}
{"id": "6254657", "revid": "1444345", "url": "https://it.wikipedia.org/wiki?curid=6254657", "title": "Why, Why, Why", "text": "Why, Why, Why \u00e8 un singolo del cantante statunitense Billy Currington pubblicato il 27 febbraio 2006 come secondo estratto dal suo secondo album in studio \"Doin' Somethin' Right\".\nSuccesso internazionale.\nIl singolo ottenne successo negli Stati Uniti."}
{"id": "6254662", "revid": "1149807", "url": "https://it.wikipedia.org/wiki?curid=6254662", "title": "Second Division 1907-1908", "text": "La stagione 1907-1908 \u00e8 stata la sedicesima edizione della Second Division, secondo livello del campionato di calcio inglese. Il capocannoniere del torneo fu John Smith dell'Hull City con 27 reti."}
{"id": "6254664", "revid": "22475", "url": "https://it.wikipedia.org/wiki?curid=6254664", "title": "Sillabario Aborigeno Canadese", "text": ""}
{"id": "6254678", "revid": "767487", "url": "https://it.wikipedia.org/wiki?curid=6254678", "title": "Cratere Sibiti", "text": "Sibiti \u00e8 un cratere sulla superficie di Marte."}
{"id": "6254685", "revid": "729019", "url": "https://it.wikipedia.org/wiki?curid=6254685", "title": "Second Division 1906-1907", "text": "La stagione 1906-1907 \u00e8 stata la quindicesima edizione della Second Division, secondo livello del campionato di calcio inglese. Il capocannoniere del torneo fu Fred Shinton del West Bromwich Albion con 28 reti.\nCollegamenti esterni.\nhttps://web.archive.org/web/20101102235351/http://www.statto.com/"}
{"id": "6254686", "revid": "287204", "url": "https://it.wikipedia.org/wiki?curid=6254686", "title": "Nia Chaos", "text": "Il Nia Chaos \u00e8 una struttura geologica della superficie di Marte."}
{"id": "6254688", "revid": "2110845", "url": "https://it.wikipedia.org/wiki?curid=6254688", "title": "Luigi Dav\u00ec", "text": "Biografia.\nNato in un piccolo centro della Val d'Aosta nel 1929, trasferitosi a Torino, lavora dapprima come operaio e poi come funzionario delle vendite in una industria. Nel 1957 esordisce come scrittore pubblicando, presso l'editore Einaudi, nella collana \"I gettoni\" ideata da Vittorini, \"Gymkhana-Cross\", un volume di racconti accolto non troppo favorevolmente dalla critica, nuovamente pubblicato in anni recenti.\nMigliore accoglienza ebbe il suo secondo lavoro, il romanzo breve \"Uno mandato da un tale\" del 1958, seguito poi da altri racconti che, ambientati nel mondo delle officine e delle fabbriche che si diffondevano nell'Italia settentrionale di quegli anni, descrivono, con una lingua vicina al \"parlato\" e una sintassi semplice, la vita e i sentimenti degli operai che passavano dal mondo agricolo tradizionale alla civilt\u00e0 industriale. \nHa collaborato anche con varie riviste, quali \"Civilt\u00e0 delle macchine\" di Sinisgalli, \"Il Menab\u00f2\" di Vittorini e Calvino, \"Il Contemporaneo\" e con i quotidiani \"Gazzetta del Popolo\" e \"l'Unit\u00e0\".\nLa vicenda di Dav\u00ec, operaio e scrittore, rappresenta un caso piuttosto raro nella narrativa italiana."}
{"id": "6254689", "revid": "455046", "url": "https://it.wikipedia.org/wiki?curid=6254689", "title": "Agenzia esecutiva per l'innovazione e le reti", "text": "L'Agenzia esecutiva per l\u2019innovazione e le reti (INEA) \u00e8 stata un'agenzia esecutiva dell'Unione europea subentrata all'Agenzia esecutiva per la rete transeuropea di trasporto (TEN-T EA), istituita dalla Commissione europea nel 2006 per provvedere all'attuazione tecnica e finanziaria e alla gestione del programma \"Rete transeuropea di trasporto\" (TEN-T). Dal 1\u00ba aprile 2021 \u00e8 stata a sua volta sostituita dall'Agenzia esecutiva europea per il clima, l\u2019infrastruttura e l\u2019ambiente (CINEA).\nL'agenzia \u00e8 diventata operativa dal 1\u00ba gennaio 2014, con mandato di operare fino al 2024, svolgendo le funzioni attribuitele dalla Direzione generale per la mobilit\u00e0 e il trasporto (DGMOVE) della Commissione europea.\nL'agenzia aveva sede a Bruxelles; suo direttore \u00e8 stato Dirk Beckers. \nAttivit\u00e0 dell'agenzia.\nL'INEA gestiva i progetti infrastrutturali e di ricerca nei settori trasporti, energia e telecomunicazioni.\nIn particolare, si occupava delle seguenti iniziative dell\u2019UE:\nInoltre continuava a gestire i lasciti dei programmi \"Rete transeuropea di trasporto\" (TEN-T) e \"Marco Polo\" (2007-2013).\nPer i due progetti principali l'agenzia gestiva un bilancio di circa 34,1 miliardi di euro (24,7 miliardi per il CEF e 6,7 miliardi per Orizzonte 2020)."}
{"id": "6254691", "revid": "247222", "url": "https://it.wikipedia.org/wiki?curid=6254691", "title": "Doin' Somethin' Right", "text": "Doin' Somethin' Right \u00e8 il secondo album in studio del cantante statunitense Billy Currington pubblicato il 18 ottobre 2005."}
{"id": "6254692", "revid": "767487", "url": "https://it.wikipedia.org/wiki?curid=6254692", "title": "Possession (film 1972)", "text": "Possession (\"The Possession of Joel Delaney\") \u00e8 un film del 1972 diretto da Waris Hussein e interpretato da Shirley MacLaine e Perry King, tratto dal romanzo \"The Possession of Joel Delaney\" scritto da Ramona Stewart nel 1970. \u00c8 stato distribuito in VHS col titolo Legame di sangue e in DVD come Possession - Legame di sangue.\nTrama.\nNorah \u00e8 una donna dell'alta societ\u00e0 newyorchese separata e con due figli. Quando il fratello minore Joel torna da Tangeri fa di tutto per aiutarlo a inserirsi nella societ\u00e0, ma il ragazzo ha continui sbalzi d'umore e si comporta in maniera sempre pi\u00f9 strana. Dopo un'escalation di violenza efferata scopre che in Joel sopravvive lo spirito omicida di Tonio P\u00e9rez, un suo amico morto alcuni mesi prima, ed \u00e8 costretta a difendere la sua vita e quella dei suoi figli rifugiandosi in una villa isolata. La polizia riesce infine a intervenire e ad uccidere Joel che muore fra le sue braccia.\nProduzione.\nLe riprese iniziarono il 2 gennaio 1971 e terminarono nel mese di marzo, con un budget di circa 1,5 milioni di dollari. Il film venne girato a New York nel quartiere di Manhattan. Tra le locations utilizzate la New York Public Library, la pista di ghiaccio di Wollman Rink a Central Park e il numero 154 della East 74th Street, utilizzato come appartamento di Norah.\nIl cast.\n\"Possession\" segn\u00f2 il debutto sul grande schermo di Barbara Trentham, nel ruolo della fidanzata di Joel, e fu anche il primo film girato dall'attore Perry King anche se la sua prima apparizione risulta effettivamente quella in \"Mattatoio 5\", girato dopo ma uscito un mese prima.\nSi tratta dell'unico film horror interpretato da Shirley MacLaine, che poco tempo prima era stata scelta per il cast di \"L'esorcista\". Lo scrittore William Peter Blatty, autore anche della sceneggiatura, si era ispirato a lei per il personaggio di Chris MacNeil ma l'attrice rifiut\u00f2 la parte per poter girare \"Possession\".\nL'attore britannico Michael Hordern, il cui ruolo venne indicato nel materiale promozionale dell'epoca come \"Dr. Reichman\", nel film \u00e8 accreditato semplicemente come \"Justin\", il marito di Erika Lorenz.\nNel film compaiono, non accreditati, anche l'attore portoricano Jos\u00e9 Fern\u00e1ndez nel ruolo di Tonio P\u00e9rez e la modella Pat Ast, in seguito attrice per Andy Warhol in \"Calore\", che interpreta una paziente del reparto psichiatrico.\nDistribuzione.\nNel 1972 fu presentato in concorso al Festival internazionale del cinema di Berlino.\nIl film venne distribuito negli Stati Uniti dal 24 maggio 1972.\nCritica.\nAlla sua uscita il film ottenne recensioni negative. In molti riscontrarono elementi di razzismo nella sceneggiatura e parte della critica attacc\u00f2 il film anche a causa di una scena in cui il figlio di Shirley MacLaine \u00e8 costretto a spogliarsi. In un articolo apparso nel 2004 su \"Entertainment Weekly\", lo scrittore Stephen King ha citato il film nell'ambito di questioni riguardanti la censura, affermando che se fosse uscito oggi sarebbe stato classificato NC-17 solo per quella scena.\nIl critico Roger Ebert ha definito il film \u00abmalamente assemblato, con poca sensibilit\u00e0 per la suspense\u00bb, facendo anch'esso riferimento alla stessa sequenza: \u00abI registi dovrebbero avere abbastanza immaginazione e spirito d'iniziativa per spaventarci senza ricorrere a trucchi a buon mercato. Ma Warris Hussein \u00e8 talmente privo di fantasia da ricorrere a una scena in cui i bambini sono costretti a spogliarsi e mangiare cibo per cani\u00bb."}
{"id": "6254712", "revid": "287204", "url": "https://it.wikipedia.org/wiki?curid=6254712", "title": "Baetis Lab\u0113s", "text": "Le Baetis Lab\u0113s sono una struttura geologica della superficie di Marte."}
{"id": "6254717", "revid": "287204", "url": "https://it.wikipedia.org/wiki?curid=6254717", "title": "Chrysas Mensa", "text": "La Chrysas Mensa \u00e8 una struttura geologica della superficie di Marte."}
{"id": "6254718", "revid": "1776051", "url": "https://it.wikipedia.org/wiki?curid=6254718", "title": "Matteo Chiappa", "text": "Gioca nel ruolo di libero nell'.\nCarriera.\nLa carriera di Matteo Chiappa inizia nel 2005 quando entra a far parte delle giovanili della : nella stagione 2013-14, con lo stesso club, partecipa alla Serie B1, categoria dove milita per due annate. Sempre in Serie B1, nella stagione 2015-16, gioca per l' di Bolzano.\nRitorna nella squadra di Trento nella stagione 2016-17 esordendo in Serie A1, dove resta per due annate, per poi passare all', neopromossa nella massima divisione."}
{"id": "6254721", "revid": "1494169", "url": "https://it.wikipedia.org/wiki?curid=6254721", "title": "Piazza Durbar (disambigua)", "text": ""}
{"id": "6254722", "revid": "110157", "url": "https://it.wikipedia.org/wiki?curid=6254722", "title": "Koripallon miesten SM-sarjakausi 1997-1998", "text": "La Koripallon miesten SM-sarjakausi 1997-1998 \u00e8 stata la 58\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6254724", "revid": "1632387", "url": "https://it.wikipedia.org/wiki?curid=6254724", "title": "House of Secrets (album)", "text": "House of Secrets \u00e8 il secondo album in studio del gruppo musicale statunitense Otep, pubblicato il 27 luglio 2004 dalla Capitol Records.\nCome contenuto multimediale \u00e8 presente il videoclip del primo singolo estratto \"Warhead\"."}
{"id": "6254730", "revid": "767487", "url": "https://it.wikipedia.org/wiki?curid=6254730", "title": "Lise Tautin", "text": "Carriera.\nFiglia di un pittore ed attore del Th\u00e9\u00e2tre du Palais-Royal, debutt\u00f2 molto giovane dapprima in provincia e successivamente al Teatro Vaudeville di Bruxelles nel 1850. Ma fu a Lione che venne notata da Jacques Offenbach che la ingaggi\u00f2 per il suo Th\u00e9\u00e2tre des Bouffes-Parisiens nel 1857, insieme a suo padre. Soprano di grande agilit\u00e0, interpret\u00f2 qui i grandi ruoli femminili del compositore: Aspasia in \"Une demoiselle en loterie\" e Fanchette in \"Le Mariage aux lanternes\" nel 1857, Cro\u00fbte-au-pot nelle \"Mesdames de la Halle\" e Minette in \"La Chatte m\u00e9tamorphos\u00e9e en femme\" nel 1858, Rosita in \"Un mari \u00e0 la porte\" e Gracioso Le Chevalier Noir e Isoline in \"Genevi\u00e8ve de Brabant\" nel 1859, Constantine, i Bouffes, la terza Genevi\u00e8ve e il Diapason in \"Le Carnaval des revues\" nel 1860, Catarina Cornarino in \"Le Pont des Soupirs\" e Ernestine in \"Monsieur Choufleuri\" nel 1861, ma \u00e8 nel ruolo di Euridice nell'Orfeo all'inferno che conobbe il suo pi\u00f9 grande successo.\nEntr\u00f2 quindi al Th\u00e9\u00e2tre des Vari\u00e9t\u00e9s nel 1862, dove cant\u00f2 alla prima di \"La Bo\u00eete au lait\" di Jules Noriac e Eug\u00e8ne Grang\u00e9 (che Offenbach metter\u00e0 in musica nel 1876) e poi sostitu\u00ec Hortense Schneider in La bella Elena e ne \"La Grande-Duchesse de Gerolstein\" di Offenbach. Stanca di condividere i ruoli, torn\u00f2 ai \"Bouffes\" nel 1865 per la prima di \"Les Bergers\" e la ripresa dell'\"Orfeo all'inferno\", prima di raggiungere nuovamente il \"Variet\u00e9\" nel 1867 dove interpret\u00f2 nuovamente il ruolo di Caterina nella nuova versione del \"Ponte dei sospiri\".\nIntraprese nel 1869 un tour che la port\u00f2 da San Pietroburgo a Buenos Aires, ma a Costantinopoli contrasse una malattia infettiva e mor\u00ec nel viaggio di ritorno, a Bologna."}
{"id": "6254731", "revid": "2184720", "url": "https://it.wikipedia.org/wiki?curid=6254731", "title": "Il cielo guarda te", "text": "Il cielo guarda te \u00e8 un singolo del rapper italiano Fred De Palma in duetto con Giulia Jean, il primo estratto dal album in studio di prossima uscita.\nDescrizione.\nIl brano \u00e8 scritto da Fred De Palma, Giulia Di Tommasi e Federica Abbate; la musica, invece, \u00e8 composta da Fred De Palma, Alessandro Merli, Fabio Clemente e Paolo Catalano. Riguardo al brano, lo stesso Fred De Palma ha dichiarato: \nVideo musicale.\nIl video musicale, diretto dal registra Alessandro Treves viene reso disponibile il 26 settembre 2016 sul canale \"YouTube\" di \"Warner Music Italia\" e supera le 10 milioni di visualizzazioni.\nSuccesso commerciale.\nIl brano ha un buon successo commerciale posizionandosi alla 36\u00aa posizione della classifica FIMI e rimanendo in classifica per 12 settimane. Inoltre, il 19 dicembre 2016 viene certificato disco d'oro per aver superato le 25.000 copie vendute."}
{"id": "6254732", "revid": "1805885", "url": "https://it.wikipedia.org/wiki?curid=6254732", "title": "Il sorteggio della sposa", "text": "Il sorteggio della sposa. Una storia in cui si narrano parecchie avventure assolutamente inverosimili (\"Die Brautwahl. Eine berlinische Geschichte, in der mehrere ganz unwahrscheinliche Abentheuer vorkommen\") \u00e8 un romanzo breve di Ernst Theodor Amadeus Hoffmann inserito nella raccolta \"I confratelli di Serapione\".\nDa questo romanzo Ferruccio Busoni ha tratto la sua opera \"La sposa sorteggiata\", rappresentata per la prima volta nel 1912.\nNel \"Sorteggio della sposa\" \u00e8 narrata brevemente la leggenda ebraica del Dales, personificazione della miseria che colpisce una famiglia.\nTrama.\nAl cancelliere Tusmann \u00e8 stata promessa in sposa la bella Albertina, che per\u00f2 \u00e8 innamorata del pittore Edmondo. Questi, per sottrarla al matrimonio col cancelliere e alle attenzioni di un terzo spasimante, il barone Bensch, ricever\u00e0 aiuto dall'orafo e mago Leonardo, che organizzer\u00e0 un sorteggio fatato per accontentare, seppur in tre maniere diverse, i tre pretendenti alla mano di Albertina."}
{"id": "6254734", "revid": "287204", "url": "https://it.wikipedia.org/wiki?curid=6254734", "title": "Viggo Jensen (disambigua)", "text": ""}
{"id": "6254739", "revid": "729019", "url": "https://it.wikipedia.org/wiki?curid=6254739", "title": "Sounder (servizio ferroviario suburbano)", "text": "Il Sounder \u00e8 il servizio ferroviario suburbano a servizio dell'area metropolitana di Seattle. Si compone di due linee, la linea nord (in inglese \"North Line\") e la linea sud (in inglese \"South Line\"), per una lunghezza totale di 134\u00a0km; \u00e8 gestito dalla BNSF Railway per conto dell'azienda cittadina Sound Transit.\nLa prima linea del Sounder ad entrare in servizio fu la linea sud, inaugurata il 18 settembre 2000. Il successivo 23 dicembre 2003 fu invece attivata la linea nord. L'8 ottobre 2012 il servizio della linea sud venne esteso da Tacoma a Lakewood, con fermata intermedia presso la stazione di South Tacoma.\nLa rete.\nLa linea nord si compone giornalmente di 8 corse, 4 per direzione, distribuite principalmente durante le ore di punta, la linea sud si compone invece di 22 corse, 11 per direzione. Nei fine settimana la rete non \u00e8 attiva."}
{"id": "6254745", "revid": "962319", "url": "https://it.wikipedia.org/wiki?curid=6254745", "title": "Sounder", "text": ""}
{"id": "6254746", "revid": "122575985", "url": "https://it.wikipedia.org/wiki?curid=6254746", "title": "Gran Premio d'Italia 1935", "text": "Il Gran Premio d'Italia 1935 \u00e8 stato la sesta prova del Campionato europeo 1935.\nVetture.\nVetture iscritte alla gara.\nRisultati.\nRisultati finali della gara."}
{"id": "6254747", "revid": "203575", "url": "https://it.wikipedia.org/wiki?curid=6254747", "title": "Viggo Biehl Jensen", "text": ""}
{"id": "6254752", "revid": "57342", "url": "https://it.wikipedia.org/wiki?curid=6254752", "title": "Paolo Cappa (politico)", "text": ""}
{"id": "6254755", "revid": "767487", "url": "https://it.wikipedia.org/wiki?curid=6254755", "title": "E noi non faremo Karakiri", "text": "E noi non faremo Karakiri \u00e8 un film italiano del 1981 diretto da Francesco Longo, con Vittorio Mezzogiorno e Mara Venier."}
{"id": "6254756", "revid": "31886", "url": "https://it.wikipedia.org/wiki?curid=6254756", "title": "Hogna massauana", "text": "Hogna massauana \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore nero; la parte frontale \u00e8 ricoperta da una peluria grigio biancastra.\nL'olotipo femminile rinvenuto ha lunghezza totale \u00e8 di 15\u00a0mm; la lunghezza del cefalotorace \u00e8 di 6\u00a0mm e quella dell'opistosoma \u00e8 di 9\u00a0mm.\nDistribuzione.\nLa specie \u00e8 stata reperita nell'Eritrea centrale: nei pressi della citt\u00e0 di Massaua, porto sul Mar Rosso, all'epoca del rinvenimento degli esemplari era in territorio etiope.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254758", "revid": "1933156", "url": "https://it.wikipedia.org/wiki?curid=6254758", "title": "Hiranyakashipu", "text": "Hiranyakashipu \u00e8 un demone dell'induismo, un asura che perseguit\u00f2 suo figlio Prahlada a causa della sua devozione verso il dio Vishnu, tentando invano pi\u00f9 volte di ucciderlo. Era noto per la sua crudelt\u00e0. Per sconfiggerlo, Vishnu fu costretto a prendere la forma di Narasi\u1e43ha, il suo avat\u0101ra mezzo uomo e mezzo leone."}
{"id": "6254764", "revid": "767487", "url": "https://it.wikipedia.org/wiki?curid=6254764", "title": "Prahlada", "text": "Prahlada \u00e8 un personaggio della mitologia induista, figlio del demone Hiranyakashipu. Prahlada \u00e8 particolarmente ammirato perch\u00e9 suo padre cerc\u00f2 di ucciderlo pi\u00f9 volte a causa della sua devozione verso Vishnu. Ma tutte le sue strategie del male non ebbero successo a causa della sua fede."}
{"id": "6254767", "revid": "933835", "url": "https://it.wikipedia.org/wiki?curid=6254767", "title": "Battaglia di Raphia", "text": ""}
{"id": "6254768", "revid": "767487", "url": "https://it.wikipedia.org/wiki?curid=6254768", "title": "Abbasso tutti, viva noi", "text": "Abbasso tutti, viva noi \u00e8 un film italiano del 1974 diretto da Gino Mangini."}
{"id": "6254770", "revid": "729019", "url": "https://it.wikipedia.org/wiki?curid=6254770", "title": "Stazione di Dolianova (fermata)", "text": "La stazione di Dolianova \u00e8 una fermata ferroviaria al servizio del comune di Dolianova, lungo la ferrovia Cagliari-Isili.\nStoria.\nLa fermata venne realizzata dall'ARST nel 2012 accogliendo la proposta giunta dalla provincia di Cagliari e dal comune di Dolianova per servire la parte sud di questo centro abitato, quella maggiormente distante dalla gi\u00e0 esistente stazione ferroviaria del paese.\nCostata Euro, la fermata venne completata in poco pi\u00f9 di un mese e fu attivata il 14 maggio 2012. Da allora \u00e8 in uso come fermata a richiesta.\nStrutture e impianti.\nLa fermata sorge a ridosso della ex casa cantoniera 15 della Cagliari-Isili, posta a guardia del passaggio a livello sulla via Cagliari all'ingresso sud di Dolianova. Dal punto di vista ferroviario la struttura comprende, oltre al binario di corsa a scartamento ridotto, una banchina dalla lunghezza di circa cento metri con annesse pensiline e panchine.\nMovimento.\nLa fermata \u00e8 servita dai treni espletati dall'ARST, aventi capolinea a Monserrato a sud ed a Isili e Mandas, oltre che nella stazione di Dolianova, a nord. L'impianto \u00e8 tuttavia funzionante esclusivamente come fermata a richiesta, prerogativa che ha sempre avuto dalla sua istituzione."}
{"id": "6254790", "revid": "729019", "url": "https://it.wikipedia.org/wiki?curid=6254790", "title": "Battaglia di Damghan (1729)", "text": "La battaglia di Damghan, nota anche come battaglia di Mihmandoost, fu una battaglia combattuta tra le forze dell'Impero safavide capeggiate dal generale Nadir e quelle della Dinastia Hotak. Lo scontro si tenne dal 29 settembre al 5 ottobre 1729 presso la citt\u00e0 di Damghan in Persia (attualmente Iran). Per Nadir fu una straordinaria vittoria e per la causa safavide, anche se non pose fine al dominio della Dinastia Hotak sulla Persia, ma perlomeno ripose Tahmasp II sul trono. La battaglia venne seguita da un'altra tenutasi presso Murcheh-Khort, un villaggio presso Isfahan. Le forze di Nadir si dimostrarono vittoriose in entrambe le battaglie, che portarono a spodestare la dinastia degli afghani Ghilzai dal trono persiano. Gli Hotak vennero costretti a ritirarsi nel territorio dell'attuale Afghanistan meridionale.\nLa battaglia di Damghan diede prova della supremazia del sistema militare di Nadir comparato con il sistema afghano che impiegava esclusivamente la cavalleria. Anche se Ashraf cerc\u00f2 subito rimedio alla sconfitta di Murche-Khort, ma non riusc\u00ec a creare un esercito che potesse competere con quello di Nadir.\nAntefatto.\nAshraf era salito al potere dopo aver condotto un colpo di stato nei confronti del suo predecessore, Mahmud Hotak, ed aveva avuto un notevole successo nella guerra con gli ottomani dove seppur con forze inferiori rispetto all'esercito turco era riuscito a trovare uno spazio ricavato entro l'Impero safavide per costruire un proprio stato.\nNel frattempo, Nadir e lo sci\u00e0 Tahmasp erano impegnati a condurre una campagna a nord-est per costruire una base d'emergenza nel caso in cui Ashraf avesse preteso l'intero impero per s\u00e9. Avendo udito della campagna di Nadir e della sua marcia su Herat, Ashraf usc\u00ec da Isfahan nell'agosto del 1729 con 30.000 uomini nella speranza di conquistare la provincia di Khorasan mentre Nadir era impegnato con gli abdalidi pi\u00f9 ad est. Sfortunatamente per Ashraf, Nadir soggiog\u00f2 Herat e ritorn\u00f2 a Mashad prima che Ashraf potesse invadere il Khorasan. Avendo sentito dell'arrivo di Ashraf, Nadir prepar\u00f2 la battaglia presso Sabzevar e lo scontro si tenne il 12 settembre 1729.\nQuando Ashraf raggiunse ed assedi\u00f2 Semnan le sue forze erano giunte a 40.000 contro quelle di Nadir che erano solo 25.000. Lasciando delle forze ad assediare Semnan, Ashraf marci\u00f2 ad est verso Shahroud ed una parte dei suoi uomini a distruggere la pericolosa artiglieria di Nadir. Il primo scontro tra le due armate si ebbe a Shahrud dove 14 afghani vennero fatti prigionieri e portati da Nadir per un interrogatorio. Nadir continu\u00f2 a combattere sino a quando non si accamp\u00f2 nell'oscuro villaggio di Mehmandust. Quella stessa notte lo sci\u00e0 Tahmasp gli promise la mano di sua sorella se Nadir avesse vinto la battaglia del giorno successivo.\nLa battaglia.\nDispiegamento e manovre delle forze.\nLa mattina del 29 settembre, Ashraf prese il suo esercito composto come da tradizione afghana da tre formazioni separate al contrario di Nadir che aveva predisposto quattro divisioni in linea. Ashraf faceva affidamento per la vittoria sulla sua potente cavalleria di 3000 uomini che pensava che con facilit\u00e0 gli avrebbe consentito di catturare anche gli stessi Tahmasp e Nadir dopo la vittoria.\nUna retroguardia di diverse migliaia di cavalieri copr\u00ec il dispiegamento delle forze di Nadir sulle colline di Tal. Nadir, durante questi preparativi, colse l'occasione per piazzare i suoi pezzi d'artiglieria dietro le linee della sua fanteria, in posizione elevata proprio sopra le formazioni compatte dei moschettieri persiani che si trovavano alla base delle colline con la valle di fronte a loro. Il fianco sinistro afghano che sarebbe dovuto entrare in contatto con la retroguardia persiana anzich\u00e9 inseguirli dietro le linee col resto dell'esercito di Ashraf si ritir\u00f2. Ashraf diede l'ordine di impiegare tutti i suoi uomini di cavalleria per una tremenda carica di 40.000 cavalieri contro i persiani che attendevano ai piedi delle colline. La terrificante oda di cavalieri afghani venne alimentata dall'incredibile velocit\u00e0 e dall'impeto dei soldati.\nLa rottura della carica afghana.\nI persiani iniziarono a questo punto a sparare dalle loro postazioni di artiglieria sulla cresta delle colline e con una cortina di fumo causarono d'un botto \"tre o quattromila morti tra gli afghani che caddero come cocomeri\". I fianchi dell'armata afghana vennero quindi attaccati dalla fanteria persiana da una distanza di una dozzina di metri. I cavalieri si dispersero e i restanti soldati afghani pur avanzando progredirono in una grande confusione. In questo caos sanguinoso il portabandiera di Ashraf venne colpito da una palla di cannone e la sua insegna venne catturata dai persiani, fatto che oltremodo demoralizz\u00f2 i soldati afghani.\nIl colpo di Nadir al centro.\nIl contrattacco persiano si materializz\u00f2 raggruppando i suoi moschettieri che con la spada sguainata andarono a dirigersi verso il centro di quello che restava del centro dell'esercito di Ashraf, riuscendo tra l'altro a dividere a met\u00e0 l'esercito che pot\u00e9 cos\u00ec essere battuto separatamente. Dopo un breve inseguimento per alcuni chilometri gli ultimi uomini afghani riuscirono a fuggire verso Semnan.\nConseguenze.\nCon circa 12.000 uomini lasciati sul campo di battaglia, Ashraf marci\u00f2 malamente ad ovest in una frenetica corsa per evitare ulteriori scontri senza preparativi adeguati. Speranzoso, tese un'imboscata presso il passo di Khwar."}
{"id": "6254791", "revid": "1632387", "url": "https://it.wikipedia.org/wiki?curid=6254791", "title": "Generation Doom", "text": "Generation Doom \u00e8 il settimo album in studio del gruppo musicale statunitense Otep, pubblicato il 15 aprile 2016 dalla Napalm Records.\nEsiste anche una versione \"Limited Edition\", con tre bonus tracks aggiuntive."}
{"id": "6254792", "revid": "767487", "url": "https://it.wikipedia.org/wiki?curid=6254792", "title": "Second Division 1905-1906", "text": "La stagione 1905-1906 \u00e8 stata la quattordicesima edizione della Second Division, secondo livello del campionato di calcio inglese. Il capocannoniere del torneo fu William Maxwell del Bristol City con 27 reti.\nPer analogia col massimo campionato, anche questo torneo fu portato a 20 club."}
{"id": "6254796", "revid": "31886", "url": "https://it.wikipedia.org/wiki?curid=6254796", "title": "Hogna munoiensis", "text": "Hogna munoiensis \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone; la parte frontale \u00e8 ricoperta da una peluria bianco brillante.\nL'olotipo femminile rinvenuto ha lunghezza totale \u00e8 di 8\u00a0mm; la lunghezza del cefalotorace \u00e8 di 3,5\u00a0mm e quella dell'opistosoma \u00e8 di 4,5\u00a0mm.\nDistribuzione.\nLa specie \u00e8 stata reperita nella Repubblica Democratica del Congo meridionale: nei pressi del villaggio di Munoi, situato alla biforcazione del fiume Lupiala, affluente di destra del fiume Lufira, a 890 metri di altitudine, all'interno del Parco nazionale di Upemba.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6254798", "revid": "767487", "url": "https://it.wikipedia.org/wiki?curid=6254798", "title": "7 magnifiche pistole", "text": "7 magnifiche pistole \u00e8 un film western del 1966 diretto da Romolo Guerrieri, accreditato con lo pseudonimo Rod Gilbert.\nIn Italia fu distribuito anche con il titolo alternativo \"...e Benson impar\u00f2 ad uccidere\".\nGli attori Franco Pesce e Ida Galli sono accreditati, rispettivamente, come Frank Oliveras e Evelyn Stewart.\nTrama.\nDopo aver preso la laurea in legge, Timoty si trasferisce in un paese del West dove ha ereditato una miniera d'oro. Ma nella zona spadroneggia un ricco messicano che vuole impadronirsi della miniera e uccide chi accetta di lavorarvi. Il fedele Corky, amministratore di Timoty vessato dal messicano, riesce ad ingaggiare i valorosi Penna Nera, Abel, Bert e Burt. Raggiunta la fattoria di Timoty, i quattro faranno di lui un perfetto eroe western e insieme riusciranno a eliminare il nemico.\nDistribuzione.\nIl film venne distribuito in Italia dall'8 aprile 1966.\nColonna sonora.\nLa canzone \"Cavalca Cow-Boy\" dei Los Marcellos Ferial venne pubblicata nel 1966 sul lato B del singolo John Brown (Glory Glory Hallelujah) nonche nel 1969 sempre come 45 giri, con \"My Gun Is Fast\" dal film \"Per mille dollari al giorno\" come lato B."}
{"id": "6254799", "revid": "104458", "url": "https://it.wikipedia.org/wiki?curid=6254799", "title": "Daniel Stock", "text": "Biografia.\nIn Coppa del Mondo ha esordito l'8 marzo 2014 a Oslo (49\u00b0) e ha ottenuto il primo podio il 4 febbraio 2017 a Pyeongchang Alpensia (2\u00b0). In carriera non ha preso parte n\u00e9 a rassegne olimpiche n\u00e9 iridate."}
{"id": "6254801", "revid": "466539", "url": "https://it.wikipedia.org/wiki?curid=6254801", "title": "Giuseppe Rabazzi", "text": "Biografia.\nVinse il Palio di Siena nella Contrada della Selva, il 2 luglio 1739. Non si ha certezza storica di quanti Palii abbia effettivamente disputato ma certamente, oltrech\u00e9 nel 1739, corse almeno altre quattro volte sino al 1757.\nUn fatto curioso riguarda la sua esperienza al Palio del luglio 1747. Correndo nella Pantera, aveva come obiettivo quello di ostacolare la corsa della Torre e favorire cos\u00ec la vittoria dell'Oca. And\u00f2 effettivamente cos\u00ec, ma i contradaioli della Torre, sebbene non vincitori, decisero di agire come se la propria Contrada avesse vinto il Palio. Festeggiarono a lungo e costruirono persino un'enorme macchina dotata di una torre, sulla cui cima collocarono la statua rappresentante proprio \"Carnaccia\" che venne poi bruciata.\nPresenze al Palio di Siena.\nSono indicate solo le presenze accertate. Le vittorie sono evidenziate ed indicate in neretto."}
{"id": "6254805", "revid": "1543377", "url": "https://it.wikipedia.org/wiki?curid=6254805", "title": "Dear Evan Hansen", "text": "Dear Evan Hansen \u00e8 un musical con musiche e parole di Benj Pasek e Justin Paul e libretto di Steven Levenson. Il musical, debuttato a Washington nel 2015 e a Broadway nel dicembre 2016, racconta di Evan Hansen, un liceale che soffre di fobia sociale, che si ritrova immischiato nel suicidio di un compagno di scuola: per riavvicinare la famiglia del defunto, da sempre ritenuto un pessimo ragazzo, finger\u00e0 di essere stato un suo grande amico, conquistando la ragazza dei suoi sogni e lanciando un forte messaggio sulla depressione adolescenziale. Nel 2017 \"Dear Evan Hansen\" ha vinto il Tony Award al miglior musical.\nNel 2021 Stephen Chbosky ha diretto un adattamento cinematografico del musical intitolato \"Caro Evan Hansen\".\nTrama.\nPrimo atto.\nEvan Hansen \u00e8 un adolescente che soffre di fobia sociale e vive con la madre Heidi, un'operatrice socio-sanitaria che frequenta corsi serali per diventare paralegale. Seguendo il consiglio del suo terapista, Evan si scrive una lettera di incoraggiamento per il primo giorno dell'ultimo anno di superiori; Heidi gli suggerisce che un modo carino per farsi amici sarebbe chiedere alla gente di firmargli il gesso del braccio, rottosi in seguito ad una caduta da un albero durante l'estate. Evan sembra riluttante e la madre si sente frustrata dalla sua incapacit\u00e0 di comunicare con il figlio, data anche la sua frequente assenza in casa. Dall'altra parte della citt\u00e0 anche i benestanti Murphy stanno facendo colazione: Cynthia \u00e8 furiosa con il figlio Connor che ha fumato erba prima di andare a scuola, e non riesce a capacitarsi del fatto che neanche il resto della famiglia, composto dal marito Larry e dalla figlia Zoe, vada molto d'accordo (\"Anybody Have A Map?\").\nArrivato a scuola, Evan incontra i compagni Alana e Jared, ci\u00f2 che ha di pi\u00f9 simile a degli amici, ma nessuno dei due gli firma il gesso. Ha anche un brutto incontro con Connor che lo spintona, tanto da indurre la sorella Zoe, di cui Evan \u00e8 segretamente innamorato, a scusarsi per il comportamento del fratello. Evan si chiede se il resto della sua vita passer\u00e0 cos\u00ec, senza riuscire a comunicare davvero con gli altri (\"Waving Through A Window\"). Rimasto da solo nel laboratorio d'informatica, Evan si scrive la lettera partendo con le parole \"Caro Evan Hansen...\"; in essa afferma di aver gi\u00e0 rinunciato alla speranza che l'anno scolastico possa essere migliore, esprime la sua solitudine e confessa il suo amore per Zoe. Anche Connor era presente nella stanza e prova ad essere pi\u00f9 gentile con Evan arrivando a firmargli il gesso ma, una volta trovata la lettera di Evan nella stampante e leggendo su di essa il nome della sorella, gliela sottrae infuriato.\nDopo qualche giorno, Evan viene convocato in presidenza dove incontra i genitori di Connor: scopre che il ragazzo si \u00e8 suicidato e che la lettera che Evan si era scritto per se stesso \u00e8 stata scambiata dai genitori per una lettera d'addio che Connor gli aveva scritto. I genitori di Connor gli chiedono se fosse un suo amico ed Evan, in quel momento mortificato per la disperazione della madre del ragazzo e messo con le spalle al muro per l'evidente firma di Connor sul suo gesso, risponde di s\u00ec. In seguito racconta tutto a Jared che gli suggerisce di evitare di aggiungere altre menzogne ma il ragazzo, quando viene invitato a cena dai Murphy, prova ad alleviare il dolore di Cynthia raccontandole di quanto lui e Connor fossero uniti, in particolare durante una scampagnata in un frutteto abbandonato, luogo d'infanzia di Connor, dove appunto si ruppe il braccio (\"For Forever\"). In seguito, con l'aiuto di Jared, Evan scrive un'intera corrispondenza di email fittizia tra lui e Connor a sostegno delle sue bugie (\"Sincerely, Me\").\nHeidi, ignara dei contemporanei avvenimenti, \u00e8 preoccupata per Evan e, dopo aver sentito del suicidio di Connor, chiede al figlio se lo conoscesse: Evan nega, affermando che la firma sul gesso sia di un omonimo. Invece si avvicina sempre di pi\u00f9 alla famiglia Murphy mostrando la corrispondenza tra lui e Connor a Cynthia, rendendo la donna felice di sapere che il figlio avesse avuto almeno un amico. Zoe, intanto, si rifiuta di provare dolore per la scomparsa del fratello, sostenendo che Connor fosse solo un egoista e che l'avesse sempre trattata male in vita (\"Requiem\"). Evan prova a confortare Zoe facendole tutti i complimenti pensati da lui ma spacciati per parole di Connor; sopraffatto dall'emozione, Evan la bacia, ma Zoe lo caccia di casa (\"If I Could Tell Her\").\nPassa del tempo ed Evan si accorge che la gente a scuola si sta dimenticando di Connor. Per evitare che altri ragazzi soli e depressi come lui possano ricorrere al suicidio, Evan fonda con Alana e Jared il \"Connor Project\", un progetto sostenuto dai Murphy per mantenere in vita il ricordo di Connor e prevenire il suicidio di altri adolescenti instabili (\"Disappear\"). All'inaugurazione del progetto, Evan \u00e8 costretto a fare un discorso in pubblico a cui tuttavia riesce a dare una commovente e importante riflessione sulla solitudine; il video del suo discorso viene postato in rete e diventa virale. Colpita dall'impatto sociale che Evan ha avuto, riabilitando allo stesso tempo la memoria del fratello e riportando l'armonia nella sua famiglia, Zoe bacia il ragazzo (\"You Will Be Found\").\nSecondo atto.\nEvan ed Alana organizzano una campagna per raccogliere cinquantamila dollari da destinare alla restaurazione del frutteto abbandonato. Tuttavia, preso dall'affezione che gli dedicano i Murphy e dalla sua relazione con Zoe, Evan finisce per trascurare la madre, Jared e il \"Connor Project\" (\"(Sincerely, Me (Reprise)\"). Intanto, a casa dei Murphy, Evan e Larry saldano ulteriormente il loro rapporto, e il ragazzo confida all'uomo che suo padre ha abbandonato lui e la madre molti anni prima (\"To Break in a Glove\"). Rivela a Zoe di avere delle difficolt\u00e0 economiche riguardanti la retta del futuro college e, quando ricomincia a parlare di Connor, la ragazza lo interrompe: non vuole che la loro relazione sia incentrata sul fratello e non vuole pi\u00f9 nasconderla (\"Only Us\").\nA scuola, Jared accusa Evan di aver approfittato della morte di Connor per farsi nuovi amici, diventare popolare e conquistare la ragazza dei suoi sogni; Evan ribatte dicendo che anche lui ora lo frequenta esclusivamente poich\u00e9 \u00e8 diventato popolare. Quel pomeriggio Evan torna dai Murphy e scopre che la famiglia ha invitato Heidi per cena: la donna \u00e8 sorpresa, dato che appunto non sapeva che Evan e Connor fossero amici o che Evan frequentasse cos\u00ec assiduamente tale famiglia. I Murphy, che erano venuti a conoscenza delle loro difficolt\u00e0 economiche, propongono ad Heidi di dare a Evan i soldi che avevano destinato all'istruzione di Connor; la donna rifiuta sentendosi umiliata. Tornati a casa, Evan e Heidi litigano furiosamente: la madre gli fa notare che i Murphy non sono la sua famiglia ma Evan risponde che almeno loro sono sempre presenti al contrario della madre, e che non lo hanno mai considerato \"malato\" tanto da necessitare di terapista e pillole. Da qui in poi tutto degenera per Evan: Alana ha notato delle incongruenze nella corrispondenza tra Connor ed Evan e comincia a subodorare l'imbroglio; Evan chiede aiuto a Jared, ma il ragazzo ormai si rifiuta (\"Good For You\"). Evan si trova stretto da tutte le bugie e vorrebbe confessare tutto; invece si rende conto che non \u00e8 nemmeno capace di essere sincero con se stesso, soprattutto riguardo all'incidente in cui si era rotto il braccio: in realt\u00e0 si era buttato volontariamente da un albero, sperando di morire nella caduta.\nEvan fa un estremo tentativo per salvare la veridicit\u00e0 della sua storia e decide di mandare ad Alana la \"lettera d'addio\" di Connor, ma la ragazza la pubblica su internet senza il suo permesso. Ancora una volta diventa virale, ma suscita commenti negativi contro i Murphy. Zoe, Larry e Cynthia si ritrovano a litigare furiosamente sui motivi per cui Connor si fosse suicidato incolpandosi a vicenda ed Evan, in lacrime, confessa loro di essersi inventato tutto, poich\u00e9 morbosamente legatosi all'idea che i Murphy rappresentassero la famiglia perfetta che non aveva mai avuto (\"Words Fail\"). Evan torna a casa e trova Heidi ad aspettarlo: la madre ha letto la lettera d'addio di Connor e ha capito che era quella che Evan aveva scritto per il suo terapista. La donna si scusa per non aver capito quanto il figlio si sentisse terribilmente solo e il ragazzo decide di confessarle la terribile verit\u00e0 del suo tentativo di suicidio. Heidi lo consola e gli racconta che, dopo che il marito l'aveva lasciata, anche lei si era sentita minuscola e perduta, ma che poi si era resa conto di non essere sola: aveva Evan (\"So Big/So Small\").\n\u00c8 passato un anno ed Evan lavora per potersi permettere di andare al college il semestre successivo. Chiede a Zoe, che non ha pi\u00f9 sentito dalla sera della sua confessione, di incontrarsi e la ragazza accetta, a patto che ci\u00f2 avvenga nel frutteto in memoria di Connor che infine era stato riaperto con successo. Evan si scusa nuovamente per aver fatto soffrire la sua famiglia e le chiede il motivo per cui non avesse mai smentito pubblicamente le sue menzogne. Zoe riconosce che quell'episodio ha sia riavvicinato la sua famiglia, sia contribuito a risollevare la vita di molte altre persone. Salutatisi, Evan si scrive un'ultima lettera in cui afferma che l'unico modo per avere una vita felice sia quello di essere sempre se stessi e che ci sar\u00e0 sempre qualcuno al nostro fianco nei momenti pi\u00f9 bui (\"Finale\").\nNumeri musicali.\nPrimo atto\nSecondo atto\nProduzioni.\nWashington, 2015.\n\"Dear Evan Hansen\" debutt\u00f2 all'Arena Stage di Washington il 10 luglio 2015 e rimase in scena fino al 23 agosto. La produzione del debutto era diretta da Michael Greif, orchestrata da Alex Lacamoire e si avvaleva delle scenografie di David Korins e delle prioiezioni di Peter Nigrini. Il cast era composto da: Ben Platt (Evan), Rachel Bay Jones (Heidi), Jennifer Laura Thompson (Cynthia), Michael Park (Larry), Mike Faist (Connor), Laura Dreyfuss (Zoe), Alexis Molnar (Alana) e Will Roland (Jared).\nOff-Broadway, 2016.\n\"Dear Evan Hansen\" \u00e8 andato in scena al Second Stage Theatre nell'Off-Broadway dal 26 marzo al 29 maggio 2016, con la prima ufficiale fissata per il 1\u00ba maggio. Il cast rimase pressoch\u00e9 invariato dalla produzione di Washington, con l'eccezioni di John Dossett che aveva sostituito Michael Park nel ruolo di Larry e Kristolyn Lloyd che aveva sostituito Alexis Molnar nel ruolo di Alana. Il musical ha ricevuto recensioni molto positive e sono state particolarmente lodate le performance di Ben Platt e Rachel Bay Jones.\nBroadway, 2016.\n\"Dear Evan Hansen\" ha debuttato al Music Box Theatre di Broadway il 4 dicembre 2016, dopo un periodo di anteprime cominciate il 14 novembre. Il cast \u00e8 rimasto invariato dalla produzione dell'Off-Broadway, con l'eccezione di Michael Park che \u00e8 tornato a recitare nei panni di Larry Murphy. Il musical \u00e8 risultato un grande successo, rimanendo in cartellone per oltre mille rappresentazioni e vincendo sei Tony Award, tra cui miglior musical.\nLondra, 2019.\nIl musical ha fatto il suo debutto londinese il 29 ottobre 2019, in scena al No\u00ebl Coward Theatre con la regia di Michael Greif. Facevano parte del cast: Sam Tutty (Evan), Rebecca McKinnis (Heidi), Lucy Anderson (Lucy), Lauren Ward (Cynthia), Rupert Young (Larry), Doug Colling (Connor), Nicole Raquel Dennis (Alana) e Jack Loxton (Jared).\nAdattamenti.\nNovellizzazione.\nUna novellizzazione del musical \u00e8 stata realizzata da Val Emmich, in collaborazione con gli autori del musical, e pubblicata nell'ottobre del 2018. La prima edizione italiana, intitolata \"Caro Evan Hansen,\" \u00e8 stata pubblicata da Sperling &amp; Kupfer nell'aprile del 2019.\nCinema.\nStephen Chbosky ha diretto l'adattamento cinematografico del musical distribuito dall'Universal Pictures a partire dal settembre del 2021. Per l'occasione, Platt \u00e8 tornato ad interpretare Evan, mentre il resto del cast comprende anche Julianne Moore ed Amy Adams."}
{"id": "6254806", "revid": "2121138", "url": "https://it.wikipedia.org/wiki?curid=6254806", "title": "Battaglia del passo di Khwar", "text": "La battaglia del passo di Khwar (detta anche imboscata del passo di Khwar), fu una battaglia combattuta tra le forze dell'Impero safavide capeggiate dal generale Nadir e quelle della dinastia Hotak. Ashraf Hotak durante la sua ritirata a seguito della sua sconfitta a Mihmandoost. Guadagnando nuove forze sulla strada, Ashraf mise insieme con quello che rimaneva del suo esercito una forza sufficiente per organizzare un'imboscata presso lo stretto passo di Khwar non lontano dall'insediamento di Varamin.\nLa battaglia.\nAshraf pens\u00f2 di porre sulla sommit\u00e0 del passo dei suoi cecchini assieme a delle batteri di artiglieria lasciando un corpo di cavalleria nascosto pronto ad intervenire per inseguire gli eventuali sopravvissuti all'imboscata. Le spie di Nadir, ad ogni modo, riportarono al generale persiano il progetto di Ashraf. Nadir decise di prendere personalmente il controllo della situazione e, aggirando il nemico, lanci\u00f2 due assalti utilizzando i moschettieri e l'artiglieria di supporto, costringendo il nemico a fuggire dalle proprie posizioni, abbandonando in fretta e furia anche tutta l'artiglieria ed i rifornimenti.\nConseguenze.\nCome risultato della battaglia, l'avanzata di Nadir nel cuore della Persia e verso la capitale di Isfahan era ormai aperta. Nadir scelse ad ogni modo di prendere la strada pi\u00f9 lunga verso ovest per ottenere un migliore supporto logistico. Questo inoltre colse di sorpresa gli afghani ormai sconfitti che non ebbero nemmeno il tempo di organizzare altri ostacoli all'avanzata dell'esercito persiano che gi\u00e0 questo aveva raggiunto Murcheh-Khort, un villaggio a pochi chilometri a nord della stessa Isfahan."}
{"id": "6254807", "revid": "1123217", "url": "https://it.wikipedia.org/wiki?curid=6254807", "title": "Wade\u2013Giles", "text": ""}
{"id": "6254808", "revid": "713714", "url": "https://it.wikipedia.org/wiki?curid=6254808", "title": "Camporotondo (Cappadocia)", "text": ""}
{"id": "6254810", "revid": "775372", "url": "https://it.wikipedia.org/wiki?curid=6254810", "title": "Neue Slowenische Kunst", "text": "Il Neue Slowenische Kunst (dal tedesco \"Nuova arte slovena\"), anche conosciuto con l'acronimo NSK, \u00e8 un controverso collettivo artistico e politico formatosi in Slovenia nel 1984, quando questa nazione era ancora parte della Jugoslavia. Il nome della parte musicale dell'NSK \u00e8 quello dei Laibach, che viene a sua volta dalla traduzione tedesca della capitale slovena Lubiana. Il nome cre\u00f2 enormi controversie da parte di molti che vedevano evocare l'annessione della Slovenia da parte della Germania nazista durante la seconda guerra mondiale, o in alternativa il riferimento alla monarchia asburgica del XVI secolo di cui la Slovenia era una delle sette regioni che ne facevano parte.\nComposizione.\nTra i fondatori dell'NSK sicuramente i pi\u00f9 noti sono il gruppo musicale Laibach. Altri partecipanti al progetto iniziale furono poi il gruppo IRWIN, che si occupavano delle arti visive, ed i Scipion Nasice Sisters Theater (anche conosciuti come \"Red Pilot\" e \"Cosmokinetic Theatre Noordung\"), che si occupano di teatro. In seguito si unirono al gruppo i Retrovision che si occupano di video e film, ed il Department of Pure and Applied Philosophy, che sviluppano la parte teoretica del gruppo. L'NSK \u00e8 poi aperto tradizionalmente a tutti i gruppi che dimostrano un interesse nello sfidare le norme ed i tab\u00f9 dell'identit\u00e0 nazionale Slovene.\nCaratteristiche.\nL'arte dell'NSK utilizza spesso simbologie riprese dai movimenti totalitari ed dell'estremismo nazionalista, riappropriandosene in modo kitsch ed inserendolo in uno stile dalle reminiscenze Dada. Gli artisti appartenenti al gruppo giustappongono simboli da differenti ideologie politiche, spesso incompatibili tra loro. Un esempio ne fu un poster prodotto dall'NSK nel 1987, in seguito all'attribuzione di un premio indetto per la giornata della giovent\u00f9 jugoslava. Il poster citava in quadro dell'artista nazista Richard Klein sostituendo la bandierina della Germania nazista con la bandiera della Jugoslavia e l'aquila tedesca con una colomba. Inteso come un gioco ironico, il dipinto trov\u00f2 per\u00f2 la disapprovazione del regime, che lo interpret\u00f2 come una associazione tra il Maresciallo Josip Broz Tito ed Adolf Hitler. L'innagine fu poi riproposta come copertina della rivista Mladina, in un'edizione che venne subito censurata.\nTanto gli IRWIN, quanto i Laibach, pongono l'enfasi pi\u00f9 sul lavoro collettivo che su quello individuale. Le liriche e gli arrangiamenti dei Laibach per esempio, vengono sempre accreditati al gruppo stesso, e nella copertina non vengono mai citati i nomi dei singoli musicisti. In una fase della loro carriera, vi erano due differenti gruppi che facevano tourn\u00e9e con il nome Laibach contemporaneamente, ed entrambi erano composti da membri originari della band. Similmente, gli artisti di IRWIN non firmano mai individualmente i loro lavori, applicando al posto della firma un bollo o un certificato che indicano l'opera come eseguita dal gruppo.\nL'NSK fu poi il soggetto di un documentario di Michael Benson dal titolo Predictions of Fire (Prerokbe Ognja), in cui tra gli intervistati vi era l'intellettuale sloveno Slavoj \u017di\u017eek."}
{"id": "6254815", "revid": "22229", "url": "https://it.wikipedia.org/wiki?curid=6254815", "title": "Lega dei Comunisti Jugoslavi", "text": ""}
{"id": "6254816", "revid": "339392", "url": "https://it.wikipedia.org/wiki?curid=6254816", "title": "Partigiani titini", "text": ""}
{"id": "6254820", "revid": "22229", "url": "https://it.wikipedia.org/wiki?curid=6254820", "title": "Croati di Bosnia", "text": ""}
{"id": "6254823", "revid": "404449", "url": "https://it.wikipedia.org/wiki?curid=6254823", "title": "Chiesa di Santo Pietro Belvedere", "text": ""}
{"id": "6254826", "revid": "36426", "url": "https://it.wikipedia.org/wiki?curid=6254826", "title": "Porta Giustizia", "text": "Porta Giustizia (o Porta di Santa Maria alla Giustizia) era una delle antiche porte delle Mura di Siena.\nStoria e descrizione.\nPorta Giustizia venne costruita dalla Repubblica di Siena a partire dal 1323 nella zona allora chiamata \"Borgo di Santa Maria\", posto lungo l'antica via di Porta Giustizia. Essa partiva dall'attuale Mercato di Sotto, dietro a piazza del Mercato ed al Palazzo Pubblico, e costituiva l'asse viario che attraversava la Valdimontone. L'accesso al Borgo avveniva da Salicotto, nella Contrada della Torre, tramite il vicolo dei Malcontenti; da Malborghetto, nella Contrada Capitana dell'Onda, tramite il vicolo di San Salvatore; da Porta Tufi e da Porta Romana con due strade ad oggi quasi scomparse, ma presenti nelle carte alla fine del XVI secolo\nAl termine della sua costruzione, Porta Giustia venne utilizzata inizialmente come le altre porte della cinta muraria cittadina. Successivamente venne chiusa al pubblico ed utilizzata quasi esclusivamente per il passaggio dei carcerati, che venivano caricati su carri presso il carcere di via Malcucinato e, attraversando il vicolo dei Malcontenti (che ebbe appunto per l'utilizzo questo nome), tradotti verso Porta Giustizia. In questa zona, presso Santo Stefano a Pecorile, si svolgevano le esecuzioni a morte del Comune di Siena tramite impiccagione.\nPorta Giustizia venne rinforzata nel 1527, in un momento di generale riorganizzazione delle difese cittadine, prima degli eventi che portarono alla fine della Repubblica di Siena. Nel XVII secolo la porta venne definitivamente murata dalle autorit\u00e0 dello Stato Nuovo di Siena. Attualmente anche la zona circostante ha acquisito una diversa configurazione. All'inizio dell'antica via di Porta Giustizia si trova un cancello, comunque a libero accesso, che corrisponde ad un tratto di mura pi\u00f9 antiche, mentre il Borgo di Santa Maria non esiste pi\u00f9, in quanto annientato demograficamente dalla Peste Nera che colp\u00ec Siena nel 1348 ed in seguito quindi bruciato dalle autorit\u00e0 comunali per sicurezza."}
{"id": "6254827", "revid": "254059", "url": "https://it.wikipedia.org/wiki?curid=6254827", "title": "Contea di Piacenza", "text": "La contea di Piacenza fu una contea (in latino: \"comitatus\") del \"Regnum Italicorum\". Il suo centro fu la citt\u00e0 antica e la murata di Piacenza (\"Latina Placentia\"), alla confluenza del Trebbia e del Po, poco distante dalla capitale reale di Pavia. Gran parte della contea era dominata dagli Appennini. Essa corrispondeva all'incirca alla moderna provincia di Piacenza, nella parte di bassa pianura fino al Po, nella parte bassa delle valli del Tidone, Luretta, Trebbia, Nure, nelle valli del Riglio, Chero, Chiavenna e Arda fino al Po e nelle valli dell'Ongina, Stirone, Pessola, Mozzola, Cenedola, bassa val Ceno, Taro e Gotra; ad esclusione del confinante territorio di Bobbio, ma le cui propriet\u00e0 feudali si inserivano anche in quella piacentina oltre che in altre.\nStoria.\nI Franchi conquistarono il regno dei Longobardi in Italia nel 774. Il primo re dei Franchi, Carlo Magno, instaur\u00f2 le contee in Italia sul modello dei Franchi. Il primo conte registrato di Piacenza e l'unica nota dal regno di Carlo Magno, \u00e8 stato nominato \"Aroinus\".\nIl 3 giugno 870, Ludovico II concesse alla regina Engelberga il monastero di San Pietro nella contea di Piacenza insieme a sette manieri per sostenere il convento di San Sisto, che aveva da poco fondato all'interno delle mura di Piacenza. Nell'874 Ludovico estese il suo controllo dell'acquedotto di sistema nella contea, nonch\u00e9 il diritto di alcuni materiali da costruzione e di un canale.\nL'antica e ricca abbazia di Bobbio era limitrofa alla contea di Piacenza e alcuni suoi abati erano spesso in conflitto con i conti, il cui confine territoriale non coincideva con i ben pi\u00f9 ampi territori feudali soggetti al monastero bobbiese ed inseriti per la parte piacentina nel grande Feudo monastico di Bobbio per donazione regia ed imperiale. Nel 929, un grande processo si svolse a Pavia a diversi nobili piacentini accusati di usurpare le terre di Bobbio. Il conte Raginerio e suo fratello vescovo Guido, sono stati tra questi, cos\u00ec come il futuro conte, Gandolfo.\nNell'891 Guido II di Spoleto, imperatore (891-894) e re di Italia (889-894) istitu\u00ec a Milano la \"marca di Lombardia\" e vi incluse i comitati di Parma, Piacenza, Reggio e Modena. Nel 950-951 il re Berengario II termin\u00f2 la riorganizzazione del territorio del nord Italia, iniziata da Ugo di Provenza costituendo la Marca Obertenga: la Marca di Milano o di Lombardia assieme alla Marca di Genova furono affidate a Oberto I, capostipite della casata degli Obertenghi, assieme ai comitati di Luni, Tortona, Milano, Genova, Pavia e Bobbio (feudo monastico imperiale) in modo diretto e Parma, Piacenza e Cremona con il ramo adalbertino-obertengo dei Pallavicino che furono anche direttamente anche conti di Piacenza con Adalberto II Pallavicino; con l'imperatore Ottone I si ebbe la fisionomia definitiva. In quella fase storica, tuttavia, si stava realizzando la trasformazione del potere comitale in quello politico episcopale.\nDal 984 al 988 Adalberto Atto di Canossa, primo conte di Canossa, conte di Mantova, conte di Reggio e Modena, viene creato margravio della marca Attoniana unendo Parma, Piacenza, Cremona, Bergamo e Brescia ai territori gi\u00e0 posseduti, grazie al duca Enrico II di Baviera, che rap\u00ec l'allora minore Ottone III tentando di appropriarsi della reggenza ai danni dell'imperatrice Teofano e si fece incoronare re nel 984; non fu per\u00f2 in grado di regnare a causa principalmente dell'opposizione di Gerberto di Aurillac, abate di Bobbio, futuro arcivescovo di Ravenna e dal 999 Papa con il nome di Silvestro II.\nNel 997 il vescovo Sigifredo riceve dall'imperatore Ottone III i poteri comitali sulla citt\u00e0 e sul territorio circostante, \"comes civitatis\", fino ad una distanza di un miglio dalle mura (in seguito si allarghera fino a tre, quattro miglia), mentre nel contado gli Obertenghi, che hanno il titolo di marchese e conte palatino del Sacro Romano Impero, sono conti della contea, \"comes comitatus\", dove la contea venne stabilito che iniziava a tre o quattro miglia al di fuori delle mura della citt\u00e0. Nasce cos\u00ec anche a Piacenza la figura del vescovo-conte, ai presuli vennero conferiti, infatti, una parte dei diritti economici e finanziari, oltre che poteri di ordine disciplinare. Simili ai contadi i territori non cittadini sulle colline e montagne piacentine appartenenti ai monasteri \"regi\" che si formarono in epoca longobarda e carolingia con particolari esenzioni e diritti feudali, come l'Abbazia di Bobbio, il Monastero di San Pietro in Ciel d'Oro di Pavia, il \"Monastero di Santa Brigida d'Irlanda\" di Piacenza, l'Abbazia dei santi Salvatore e Gallo di Val Tolla e il Monastero di San Sisto di Piacenza.\nIntorno all'anno 1000, il pi\u00f9 ricco possessore terriero nella contea era il figlio di Gandolfo, Bosone, che ebbe diciotto beni, la maggior parte costituita da castelli, nella parte occidentale della contea, dagli Appennini al Po. La sua sede era a Nibbiano.\nVerso il 1065, il vescovo di Piacenza, un nobile locale di nome Dionigi, era diventato conte. Durante la lotta per le investiture e le riforme papali, sostenne l'imperatore Enrico IV contro papa Gregorio VII, che ebbe il sostegno dei locali Patarini. Nel 1075, Gregorio depose Dionigi. L'ultimo riferimento ad un conte di Piacenza \u00e8 del 1078. Al pi\u00f9 tardi nel 1095, venne creato un autonomo comune con il supporto papale e in alleanza con Milano.\nElenco dei conti.\nLe date indicate sono quelle per le quali sono noti i conti e non sono necessariamente l'inizio e la fine di una contea. Tali date esatte sono spesso sconosciute. La numerazione dei conti spesso riflette una numerazione della famiglia, cio\u00e8, non indica il loro numero tra i conti di Piacenza con lo stesso nome, ma piuttosto il loro numero tra i loro membri della famiglia aristocratica con lo stesso nome."}
{"id": "6254829", "revid": "33751", "url": "https://it.wikipedia.org/wiki?curid=6254829", "title": "Jeonbuk Hyundai Motors FC", "text": ""}
{"id": "6254830", "revid": "486946", "url": "https://it.wikipedia.org/wiki?curid=6254830", "title": "Jiangsu Suning", "text": ""}
{"id": "6254832", "revid": "38120", "url": "https://it.wikipedia.org/wiki?curid=6254832", "title": "Billy Currington (album)", "text": "Billy Currington \u00e8 l'album di debutto dell'omonimo cantante statunitense, pubblicato il 30 settembre 2003 e anticipato dal singolo \"Walk a Little Straighter\"."}
{"id": "6254833", "revid": "729019", "url": "https://it.wikipedia.org/wiki?curid=6254833", "title": "Scoglio Polari", "text": "Lo scoglio Polari (in croato Pulari) \u00e8 un isolotto disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene alla citt\u00e0 di Rovigno, nella regione istriana.\nGeografia.\nLo scoglio Polari si trova di fronte all'ingresso dell'insenatura di Valle Polari (\"uvala Pulari\"), nei pressi di punta Polari (\"rt \u010crnjeka\") e di punta del Moro o dei Mauro (\"uvala Mavar\"). Nel punto pi\u00f9 ravvicinato dista 335\u00a0m dalla terraferma (punta del Moro) e circa 385\u00a0m da punta Polari.\nPolari \u00e8 un piccolo isolotto dalla forma trapezoidale irregolare, con la base minore rivolta a sudovest, che misura 155\u00a0m di lunghezza e 135\u00a0m di larghezza massima. Ha una superficie di 0,019\u00a0km\u00b2 e uno sviluppo costiero di 0,522\u00a0km."}
{"id": "6254834", "revid": "124123", "url": "https://it.wikipedia.org/wiki?curid=6254834", "title": "Marguerite Mac\u00e9-Montrouge", "text": "Biografia.\nVictoire Marguerite Mac\u00e9-Montrouge \u00e8 cresciuta a Batignolles ed ha studiato al Conservatoire de Paris dal 1848 al 1850.\nNel 1855 al Th\u00e9\u00e2tre des Bouffes-Parisiens canta nel successo della prima assoluta di \"Une nuit blanche\" di Jacques Offenbach per l'inaugurazione del teatro dove nello stesso anno canta anche nella prima assoluta di \"Le r\u00eave d'une nuit d'\u00e9t\u00e9\" di Offenbach e nel 1856 nella prima assoluta di \"Le th\u00e9 de Polichinelle\" di Ferdinand Poise diretta da Offenbach con Hortense Schneider, nel 1857 V\u00e9ronique nella prima assoluta di \"Le docteur Miracle\" di Charles Lecocq e di Georges Bizet diretta da Offenbach, nel 1858 l'Opinion publique nel successo della prima assoluta di Orph\u00e9e aux Enfers di Offenbach con Jean-Fran\u00e7ois Berthelier e L\u00e9once (attore) e nel 1886 m\u00e8re Jacob nella prima assoluta di \"Jos\u00e9phine vendue par ses s\u0153urs\" di Victor Roger.\nSempre nel 1886 al Th\u00e9\u00e2tre des Folies-Marigny \u00e8 Aigue-Marine nella prima assoluta di \"Les ondines au champagne\" di Lecocq di Louis-\u00c9mile Hesnard \"Montrouge\".\nAl Th\u00e9\u00e2tre des Bouffes-Parisiens nel 1888 canta con Hesnard \"Montrouge\" nella prima assoluta di \"Mam'zelle Cr\u00e9nom\" di L\u00e9on Vasseur, di \"Le valet de c\u0153ur\" di St\u00e9phane Raoul Pugno e di \"Oscarine\" di Roger e di \"Le mariage avant la lettre\" di Olivier M\u00e9tra, nel 1889 m.me Patouillard ne \"Le mari de la reine\" di Andr\u00e9 Messager e nel 1890 S\u00e9nora nel successo di \"Miss Helyett\" di Edmond Audran."}
{"id": "6254835", "revid": "869733", "url": "https://it.wikipedia.org/wiki?curid=6254835", "title": "Tangled Up", "text": ""}
{"id": "6254837", "revid": "1389251", "url": "https://it.wikipedia.org/wiki?curid=6254837", "title": "Ta'o", "text": ""}
{"id": "6254845", "revid": "287204", "url": "https://it.wikipedia.org/wiki?curid=6254845", "title": "Gonzalo Rodriguez Gacha", "text": ""}
{"id": "6254851", "revid": "899609", "url": "https://it.wikipedia.org/wiki?curid=6254851", "title": "Gonzalo Rodr\u00edguez Gacha", "text": ""}
{"id": "6254852", "revid": "767487", "url": "https://it.wikipedia.org/wiki?curid=6254852", "title": "Teatro Apollo (Lecce)", "text": "Il Teatro Apollo di Lecce \u00e8 una della pi\u00f9 pregevoli opere architettoniche della provincia salentina. \u00c8 stato riaperto al pubblico con l'inaugurazione il 3 febbraio 2017 a cui hanno partecipato il presidente della repubblica Sergio Mattarella e il ministro dei beni culturali e turismo Dario Franceschini.\nStoria.\nIl teatro Apollo nasce nel XX secolo. \u00c8 edificato dal Maestro Vincenzo Cappello su un progetto dell\u2019ingegnere Tassoni. \u00c8 ubicato nel centro della citt\u00e0 di Lecce e si presenta con una struttura neoclassica, caratterizzata da un colonnato che si apre su un portico, da cui si accede ai botteghini in legno.\nL'opera fu inaugurata il 15 maggio 1912 e chiuse nel 1986. Il 27 novembre 2003 il comune ha acquistato il teatro dagli eredi Cappello.\nI lavori di ristrutturazione sono iniziati il 5 Giugno 2008. Durante il restauro sono stati rinvenuti dei reperti di et\u00e0 neolitica e una parte del teatro \u00e8 ora un\u2019area museo.\nIl 3 Febbraio 2017 il teatro riapre le sue porte al pubblico con una solenne inaugurazione, onorata dalla presenza del Presidente della Repubblica Sergio Mattarella."}
{"id": "6254876", "revid": "458786", "url": "https://it.wikipedia.org/wiki?curid=6254876", "title": "Pervaja Liga 1979", "text": "L'edizione 1979 della Pervaja Liga fu la 39\u00aa della seconda serie del Campionato sovietico di calcio; vide la vittoria finale del .\nStagione.\nNovit\u00e0.\nIl numero di squadre sal\u00ec fino a ventiquattro, con le promosse Kryl'ja Sovetov Kujby\u0161ev, SKA Rostov e Dinamo Minsk (nella stagione precedente non ci furono retrocessioni in Vtoraja Liga), sostituite dalla retrocessa Dnepr e dalle neopromosse Alga Frunze, Traktor Pavlodar, Zvezda Perm, Spartak Nal'\u010dik, Metalist e Fakel Vorone\u017e.\nFormula.\nCome nella passata edizione il campionato fu organizzato in un girone unico: le ventiquattro partecipanti si incontravano in gare di andata e ritorno, per un totale di 46 incontri per squadra; erano previsti due punti per la vittoria, uno per il pareggio e zero per la sconfitta. Come nella massima serie era previsto un limite nel numero massimo di pareggi che generano punti per squadra: dal tredicesimo pareggio in poi, infatti, le partite finite in pari non davano punti alle squadre.\nA differenza della precedente stagione venivano promossi in Vys\u0161aja Liga le prime due classificate, anzich\u00e9 le prime tre; furono inoltre ripristinate le retrocessioni in Vtoraja Liga che riguardavano le ultime sei in classifica."}
{"id": "6254877", "revid": "85754329", "url": "https://it.wikipedia.org/wiki?curid=6254877", "title": "Animali da soma", "text": ""}
{"id": "6254880", "revid": "84184", "url": "https://it.wikipedia.org/wiki?curid=6254880", "title": "Garelli (disambigua)", "text": ""}
{"id": "6254881", "revid": "933835", "url": "https://it.wikipedia.org/wiki?curid=6254881", "title": "Nicolao d'Etolia", "text": "Biografia.\nNicolao viene ricordato per la prima volta nel 219 a.C. quando, durante la quarta guerra siriaca, rimase fedele al re d'Egitto Tolomeo IV quando il suo generale, Teodoto Etolo, pass\u00f2 dalla parte dei seleucidi di Antioco III; Nicolao, infatti, appena scopr\u00ec le trattative tra Antioco e Teodoto, assedi\u00f2 quest'ultimo a Tolemaide di Fenicia. Tuttavia, all'arrivo dell'esercito seleucide, Nicolao si ritir\u00f2. Nicolao fu quindi nominato generale dell'esercito tolemaico al posto di Teodoto e si fortific\u00f2 sulla costa della Fenicia a Porfirione; l'esercito di Antioco riusc\u00ec facilmente a sconfiggere i tolemaici, numericamente inferiori, uccidendo 2000 soldati nemici e catturandone circa il doppio. Probabilmente Nicolao stesso fu catturato, poich\u00e9 li ritroviamo al servizio di Antioco come generale mercenario nel 209 a.C., ai tempi di una campagna di Ircania."}
{"id": "6254884", "revid": "121570548", "url": "https://it.wikipedia.org/wiki?curid=6254884", "title": "Complesso del Mausoleo di Sheikhantaur", "text": "Il Complesso del Mausoleo di Sheikh Hovendi at-Tahur (Sheikhantaur) \u00e8 un monumento architettonico di Tashkent, in Uzbekistan.\nSheikh Hovendi at-Tahur.\nSheikh Hovendi at-Tahur (Sheihantaur) \u00e8 nato alla fine del XIII secolo. Egli era un Sayyid, il che significa che egli ha sostenuto la discesa dal Quraysh, la trib\u00f9 del profeta Maometto. Suo padre, lo sceicco Omar, \u00e8 stato creduto essere un discendente diretto della XVII generazione del secondo califfo Umar ibn al-Khattab, pertanto i membri maschi di questa famiglia portavano il famoso titolo di \"Khoja\" (o \"Khwaja\"). Lo sceicco Khoja Umar era un Sufi devoto e uno dei seguaci del Dervisci Hasan Bulgari. \u00c8 arrivato a Tashkent con la missione di diffondere l'Islam. Si trasfer\u00ec poi nel campo presso la montagna di Bog-i Ston dove trascorse il resto della sua vita. Cos\u00ec il luogo di nascita dello Sceicco Khoja Hovendi at-Tahur era Bog-i Ston vicino al lago Charvak nella Regione di Tashkent dell'Uzbekistan. Il Giovane Sheihantaur \u00e8 stato avviato nell'ordine Yasaviyya dei Dervisci nella citt\u00e0 di Yasi (ora Turkestan nell'odierno Kazakistan), dove gi\u00e0 a quel tempo il sufi Sheikh Khwaja Ahmad Yasavi, il fondatore dell'ordine, era venerato. Dopo lunghe peregrinazioni in giro Ma wara'u'n-Nahr, Sheihantaur venne a Tashkent dove \u00e8 rimasto nella memoria del popolo come il pi\u00f9 saggio dei saggi. Lo sceicco \u00e8 morto tra il 1355 e il 1360.\nIl Mausoleo di Sheihantaur.\nIl \"mazar\" (mausoleo) di Sheihantaur venne eretto nel XIV secolo, ma il suo aspetto esteriore \u00e8 cambiato pi\u00f9 volte nel corso degli anni. C'\u00e8 un unico sacro \"saur\" di Iskander accanto alla lapide del Mausoleo. La \"saur\" \u00e8 una variet\u00e0 locale di conifera, che era gi\u00e0 quasi estinta nel XV secolo. Si ritiene che la loro origine sia collegata al nome di Alessandro Magno, che \u00e8 ampiamente onorato in Oriente come un eroe mitico o \"Pahlewan\". \u00c8 possibile che questo luogo sia stato scelto come luogo di sepoltura di Sheihantaur grazie alla presenza di questi notevoli \"saur\". Le proporzioni del mausoleo sono: 16,2 x 9 m. larghezza, 12.8 m. altezza.\nIl mausoleo di Yunus Khan.\nYunus Khan era il nonno dell'imperatore moghul Babur il cui mausoleo \u00e8 in stile timuride.\nIl complesso sepolcrale di Shaihantaur.\nIl Mausoleo \u00e8 ora circondato da un complesso sepolcrale a cui il santo ha dato il suo nome. Fino al periodo sovietico il nome Shaihantaur era applicato a un intero quartiere (localmente \"mahalla\") nella citt\u00e0 di Tashkent. Molte delle persone eccezionali della storia di Tashkent furono sepolte qui nel corso degli anni successivi. Uno di loro era il \"Hakem\" (capo di \"mahalla\") di Sheihantaur, Yunus Khoja, il sovrano di Tashkent, quando era una citt\u00e0-stato semi-indipendente nel XVIII secolo. Un'altra persona notevole, qui sepolta, era Alimqul Parvarchi - il Kokandian il generale che ha difeso Tashkent contro i russi nel 1864-5, ma alla fine fu ucciso in una schermaglia prima di Chimkent, poco prima della due giorni di assedio di Tashkent del generale Michail Grigor'evi\u010d \u010cernjaev nel 1865, che ha portato alla cattura della citt\u00e0.\nTra i sedici monumenti del complesso sepolcrale Shaihantaur solo tre rimangono intatti. Oltre al \"Mausoleo di Shaihantaur\", il \"Mausoleo di Qaldirghochbiy\" e quello di \"Yunus Khan di Moghulistan\" vi \u00e8 inoltre una moschea."}
{"id": "6254886", "revid": "110157", "url": "https://it.wikipedia.org/wiki?curid=6254886", "title": "Sanborn (Minnesota)", "text": "Sanborn \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254887", "revid": "729019", "url": "https://it.wikipedia.org/wiki?curid=6254887", "title": "Scoglio Revera", "text": "Lo scoglio Revera, Riviera o Rivera (in croato Revera) \u00e8 uno scoglio disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene alla citt\u00e0 di Rovigno, nella regione istriana.\nGeografia.\nLo scoglio Revera si trova a sudovest dell'ingresso dell'insenatura di Valle Polari (\"uvala Pulari\") e a sudovest di punta del Moro o dei Mauro (\"uvala Mavar\"). Nel punto pi\u00f9 ravvicinato dista 770\u00a0m dalla terraferma (punta del Moro).\nRevera \u00e8 uno scoglio dalla forma allungata, orientato in direzione ovest-est, che misura 200\u00a0m di lunghezza e 50\u00a0m di larghezza massima. Ha una superficie di 6442\u00a0m\u00b2 e uno sviluppo costiero di 0,490\u00a0km. A ovest, raggiunge un'elevazione massima di 1,6\u00a0m s.l.m."}
{"id": "6254893", "revid": "1494169", "url": "https://it.wikipedia.org/wiki?curid=6254893", "title": "Let Me Down Easy", "text": ""}
{"id": "6254899", "revid": "373458", "url": "https://it.wikipedia.org/wiki?curid=6254899", "title": "Bandiere istituzionali e militari dello Stato italiano", "text": ""}
{"id": "6254904", "revid": "287204", "url": "https://it.wikipedia.org/wiki?curid=6254904", "title": "Goksu", "text": ""}
{"id": "6254910", "revid": "1494169", "url": "https://it.wikipedia.org/wiki?curid=6254910", "title": "Hey Girl", "text": ""}
{"id": "6254914", "revid": "1805885", "url": "https://it.wikipedia.org/wiki?curid=6254914", "title": "La concatenazione delle cause", "text": "La concatenazione delle cause (\"Der Zusammenhang der Dinge\") \u00e8 un romanzo breve di Ernst Theodor Amadeus Hoffmann inserito nella raccolta \"I confratelli di Serapione\".\nTrama.\nEucario e Luigi sono amici da molto tempo nonostante la loro diversit\u00e0 di carattere. Luigi ritiene che l\u2019umanit\u00e0 sia governata dal principio della concatenazione delle cause, al quale si appella ogni volta che abbandona un progetto o quando non riesce in qualche suo intento. Eucario, all\u2019apparenza schivo e rinunciatario, \u00e8 in realt\u00e0 un uomo d\u2019azione, per quanto non riveli mai nulla delle sue imprese all\u2019amico Luigi e agli altri conoscenti. Una sera, durante un ricevimento, Eucario racconta alcuni episodi accaduti durante la guerra di liberazione combattuta da spagnoli e inglesi nella penisola iberica contro gli invasori francesi. Trascorsi due anni, Eucario riveler\u00e0 di aver avuto un ruolo molto importante in quelle vicende di Spagna."}
{"id": "6254918", "revid": "1354930", "url": "https://it.wikipedia.org/wiki?curid=6254918", "title": "Coppa di Francia 2017 (ciclismo)", "text": "La Coppa di Francia di ciclismo 2017, ventiseiesima edizione della competizione, si svolse dal 29 gennaio al 1\u00ba ottobre 2017, in 15 eventi tutti facenti parte del circuito UCI Europe Tour 2017. La classifica individuale fu vinta dal francese Laurent Pichon della Fortuneo-Oscaro, mentre la classifica a squadre fu vinta dalla stessa Fortuneo-Oscaro."}
{"id": "6254920", "revid": "499020", "url": "https://it.wikipedia.org/wiki?curid=6254920", "title": "Luca Tremolada", "text": "Biografia.\nIl 5 marzo 2013 ha sventato - insieme ai compagni Paolo Marchi, Cesare Ambrosini, Alessandro Micai e Michael Cia - un tentativo di combine da parte di uno scommettitore serbo, denunciando l'accaduto alla Procura Federale.\nCaratteristiche tecniche.\nIn possesso di un\u2019ottima visione di gioco, trova la sua collocazione ideale nel ruolo di trequartista alle spalle degli attaccanti.\nHa iniziato la carriera da esterno destro, salvo poi accentrare il proprio raggio d'azione nel corso degli anni. All'occorrenza \u00e8 stato impiegato anche come regista.\nCarriera.\nClub.\nCresciuto nell', che lo preleva dalla scuola calcio del Lorenteggio, viene aggregato alla prima squadra a partire dalla stagione 2009-2010, nella quale viene incluso nelle liste per la Champions League.\nIl 30 giugno 2010 l'Inter ne comunica il passaggio in compartecipazione al , in Serie B. Esordisce tra i professionisti il 14 agosto 2010 contro il in Coppa Italia. Il 22 agosto esordisce da titolare nella serie cadetta contro il . Inizialmente schierato titolare come ala destra totalizza 8 presenze in campionato.\nRiscattato alle buste dall'Inter, il 3 agosto 2011 passa in prestito con diritto di riscatto al , in Lega Pro Prima Divisione. Debutta con i nerazzurri il 7 agosto successivo nella vittoria 3-0 sul Bacoli Sibilla Flegrea valida per il primo turno di Coppa Italia. La settimana successiva, nella sconfitta 3-2 in casa del valida per il secondo turno di Coppa Italia, segna il suo primo gol in carriera.\nSuccessivamente passa in compropriet\u00e0 al . Debutta con i biancoblu il 19 agosto 2012 nella vittoria per 4-2 in casa del , partita in cui segna il quarto gol dei comaschi. Con i lariani disputa una stagione positiva e la compropriet\u00e0 viene rilevata dal con cui torna a giocare in Serie B. Disputa la sua prima gara con i biancorossi nella vittoria per 1-0 sul valida per il primo turno di Coppa Italia. La settimana successiva nel secondo turno vinto ai tiri di rigore contro la segna la sua prima rete per i varesini. Totalizza 15 presenze e una rete nel campionato 2013-2014, terminato con la salvezza ai play-out, e una presenza nella stagione successiva quando sul finire della sessione estiva di mercato viene ceduto in prestito alla , di nuovo in Lega Pro. Esordisce con gli emiliani il 7 settembre 2014 nella vittoria per 2-1 sull'. Segna il suo primo gol per i granata il 2 novembre nella sconfitta per 3-1 in casa del . La stagione in Emilia \u00e8 altalenante, anche a causa di un infortunio alla spalla, e al termine del campionato non viene riscattato; alle buste n\u00e9 Inter n\u00e9 Varese presentano offerte, Tremolada rimane, quindi, in forza alla squadra biancorossa.\nA seguito del fallimento del Varese, il 27 luglio 2015 passa a parametro zero all'. Fa il suo esordio con i toscani alla prima giornata di campionato nel pareggio 1-1 in casa del ; la prima rete con gli amaranto arriva l'8 novembre in occasione del pareggio 1-1 in casa del . Sotto la guida di Ezio Capuano, che gli costruisce la squadra attorno, si rende autore di un'ottima annata condita da 10 goal e 8 assist.\nIl 24 giugno 2016 viene tesserato dalla , con cui torna a giocare in Serie B. Debutta con i liguri il 7 agosto 2016 nella vittoria per 2-0 sull'Ancona valida per il secondo turno di Coppa Italia. Il 1\u00ba ottobre segna la sua prima rete in Serie B nella vittoria per 4-1 sul Vicenza. Il 18 maggio, in occasione dell'ultima giornata di campionato mette a segno una doppietta nella vittoria 4-1 contro il Cittadella. Nel corso dell'annata, nella quale viene alternato con Ammari, anche a causa di problemi fisici, segna 5 reti e serve 10 assist decisivi in 39 presenze in campionato, oltre a 2 presenze senza reti in Coppa Italia.\nIl 25 agosto 2017 passa in prestito annuale con diritto di riscatto alla militante anch'essa in Serie B; il giorno successivo fa il suo debutto con gli umbri nel pareggio 1-1 contro l'. Segna il suo primo gol in maglia rossoverde nella giornata seguente nel pareggio esterno giunto per 3-3 contro la . \nIl 7 aprile 2018 realizza la sua prima tripletta in carriera nella partita interna vinta per 5-1 contro il Cittadella. Al termine della stagione, nella quale la Ternana retrocede in Serie C nonostante le sue 12 reti segnate e 8 assist in 42 presenze, fa ritorno all\u2019Entella che, a sua volta, lo cede al . Fa il suo debutto con i lombardi il 5 agosto nella partita contro la valida per il secondo turno di Coppa Italia vinta per 4-1 dopo i calci di rigore. Segna la prima rete con le \"rondinelle\" il 7 ottobre 2018 nella partita vinta 4-1 contro il . Il 1\u00ba maggio 2019, con la vittoria per 1-0 in casa contro l', conquista matematicamente la promozione in Serie A, la giornata successiva, con il pareggio 0-0 in casa della , il Brescia vince matematicamente il campionato di serie B con una giornata di anticipo. A livello personale, colleziona 4 reti e 5 assist in 18 presenze di campionato e 2 presenze, senza reti, in Coppa Italia. Rimasto al Brescia anche la stagione successiva, fa il suo debutto in Serie A il 31 agosto 2019 nella partita persa per 1-0 in trasferta contro il .\nIl 31 gennaio 2020 passa a titolo definitivo al . Fa il suo debutto con i neroverdi l'8 febbraio seguente giocando da titolare la partita pareggiata per 2-2 contro il . Il 31 luglio successivo, nell'ultima giornata di campionato, segna su calcio di rigore la prima rete con i friulani, nell'incontro pareggiato per 2-2 sul campo della Cremonese. Termina la met\u00e0 di stagione in neroverde, culminata con l'eliminazione dei friulani in semifinale play-off per mano del , totalizzando una rete in 12 presenze di campionato, a cui si aggiunge una rete in 2 presenze nei play-off. Rimasto a Pordenone anche all'inizio della stagione successiva, viene posto sostanzialmente fuori rosa, giocando con la formazione Primavera.\nIl 13 gennaio 2021 viene ceduto in prestito al . Al debutto con i rossobl\u00f9, tre giorni dopo, firma il gol del definitivo 2-2 esterno contro il Monza. Il 1\u00ba maggio successivo, nella partita vinta per 3-0 contro il , segna la sua prima doppietta con i calabresi. Con i silani totalizza 5 reti e 4 assist in 21 presenze di campionato, ininfluenti per evitare la retrocessione in Serie C dei rossobl\u00f9. Terminato il prestito fa ritorno al Pordenone.\nIl 31 agosto 2021 viene ufficializzato il suo trasferimento a titolo definitivo al Modena, squadra militante in Serie C, con cui firma un contratto biennale. Fa il suo debutto con i canarini il 6 settembre successivo nella partita pareggiata per 1-1 contro la Reggiana. Segna la sua prima rete con gli emiliani il 7 settembre 2021 nella partita vinta per 2-1 sul campo del .\nNazionale.\nHa giocato nelle nazionali giovanili con Under-18, Under-19 e Under-20 tra il 2009 e il 2011, totalizzando globalmente 21 presenze e 4 reti. Ha giocato anche due partite nella fase finale del campionato europeo di calcio Under-19 2010.\nStatistiche.\nPresenze e reti nei club.\n\"Statistiche aggiornate al 28 febbraio 2022.\""}
{"id": "6254927", "revid": "729019", "url": "https://it.wikipedia.org/wiki?curid=6254927", "title": "Vestre", "text": "Vestre (in croato Ve\u0161tar), detto anche Muresera o scoglio Muresera, \u00e8 un isolotto disabitato della Croazia, situato lungo la costa occidentale dell'Istria, a sud del canale di Leme e a sudest di punta Corrente (\"rt Kurent\").\nAmministrativamente appartiene alla citt\u00e0 di Rovigno, nella regione istriana.\nGeografia.\nVestre si trova all'ingresso dell'insenatura di porto Vestre (\"luka Ve\u0161tar\"), nei pressi di punta del Babo (\"rt Babo\"). Nel punto pi\u00f9 ravvicinato dista 215\u00a0m dalla terraferma.\nVestre \u00e8 un isolotto dalla forma rotonda che misura 165\u00a0m di diametro. Ha una superficie di 0,020\u00a0km\u00b2 e uno sviluppo costiero di 0,523\u00a0km. Al centro, raggiunge un'elevazione massima di 8,7\u00a0m s.l.m."}
{"id": "6254929", "revid": "287204", "url": "https://it.wikipedia.org/wiki?curid=6254929", "title": "Francesco Fontani", "text": "Biografia.\nNato da una famiglia di condizioni modeste, entr\u00f2 nel collegio eugeniano, collegio che serviva all'istruzione dei chierici del Duomo e che era stato fondato nel 1435 da Eugenio IV. Qui ricevette una prima formazione in grammatica e retorica da Gaspare Bertelli. In seguito studi\u00f2 teologia.\nA ventiquattro anni, nel 1772, ricevette l'ordinazione sacerdotale. Subito dopo si trasfer\u00ec a Roma per insegnare grammatica latina e greca nel collegio fiorentino fondato da Bartolomeo Bandinelli. A Roma entr\u00f2 in contatto con Winckelmann, Agostino Antonio Giorgi, Giovanni Battista Visconti, il padre di Ennio Quirino.\nNel 1774 era a Firenze, chiamatovi su sollecitazione di Scipione de' Ricci. Qui altern\u00f2 l'insegnamento con l'incarico di segretario di Ricci. \nA Firenze svolse attivit\u00e0 di studioso frequentando la biblioteca Medicea Laurenziana e la biblioteca Riccardiana.\nAlla Riccardiana prese il posto che era stato di Giovanni Lami. Decise quindi di continuare le \"Deliciae eruditorum\", una raccolta di documenti riguardanti principalmente il passato della Toscana, che Lami aveva pubblicato dal 1736 al 1769. Le \"Novae Deliciae eruditorum\" furono pubblicate tra il 1785 e il 1793.\nNello stesso periodo, nel 1789 pubblic\u00f2 l\"Elogio del d. Giovanni Lami\", a difesa del suo predecessore.\nQuando la Toscana fu invasa dai francesi, Fontani appoggi\u00f2 le nuove idee e ader\u00ec alla Societ\u00e0 patriottica fiorentina. Divenne anche massone. \nContribu\u00ec alla Accademia della Crusca di cui divenne accademico nel 1812, bibliotecario nel 1818 e di \"massaio\" dal 1815 al 1817.\nNel 1811 la situazione economica dei Riccardi li spinse alla vendita all'asta della loro biblioteca. Riusc\u00ec a farla rimanere a Firenze: la biblioteca pass\u00f2 al comune e in seguito allo stato. Nel 1815 gli fu rinnovato l'incarico di bibliotecario, che mantenne fino alla morte."}
{"id": "6254959", "revid": "767487", "url": "https://it.wikipedia.org/wiki?curid=6254959", "title": "Vactor Tousey Chambers", "text": "Biografia.\nAssieme a James Brackenridge Clemens pu\u00f2 essere considerato uno dei pionieri dello studio dei Lepidoptera Tineina negli Stati Uniti. Descrisse diverse nuove specie."}
{"id": "6254964", "revid": "1354930", "url": "https://it.wikipedia.org/wiki?curid=6254964", "title": "Ciclismo Cup 2017", "text": "La Ciclismo Cup 2017 \u00e8 stata l'11\u00aa edizione (la 1\u00aa con la nuova denominazione) della Ciclismo Cup, circuito ciclistico nazionale italiano, organizzato dalla Lega del Ciclismo Professionistico. La manifestazione, costituita da 16 prove, si \u00e8 aperta il 5 febbraio 2017 con il GP Costa degli Etruschi e si \u00e8 conclusa il 5 ottobre 2017 con la Milano-Torino.\nIl circuito prevedeva tre classifiche, due individuali (assoluta e giovani Under-25) ed una a squadre, vinte rispettivamente da Diego Ulissi, Egan Bernal e dall'Androni-Sidermec-Bottecchia. Come da regolamento quest'ultima, mediante tale successo, ha ottenuto in premio la wild card per poter partecipare al Giro d'Italia 2018.\nNuovo format.\nNel febbraio 2017, con l'avvento della nuova stagione sportiva, il presidente della Lega del Ciclismo Professionistico Enzo Ghigo ha reso noti gli accordi riguardanti la Coppa Italia di ciclismo e il cambio di denominazione. Nel concreto la Lega Professionisti ha ceduto i diritti di produzione, distribuzione e commercializzazione della Ciclismo Cup a PMG Sport di Scandiano (RE), azienda con la quale \u00e8 stato condiviso l'obiettivo di innovare il modo di raccontare il ciclismo sulle piattaforme televisive, web e social. Oltre ad una classica distribuzione sui canali televisivi italiani (Rai Sport, Bike Channel) ed europei, la visione delle corse della Ciclismo Cup 2017 \u00e8 stata resa accessibile agli appassionati di tutto il mondo, grazie al simulcast multipiattaforma, che ha permesso di vivere in diretta prima, e on demand poi, il racconto delle corse nel web e nei canali social.\nSquadre.\nLe squadre che vi partecipano sono cinque:\nCalendario.\nGli organizzatori hanno inserito 16 prove.\nClassifiche.\n\"Risultati finali\"."}
{"id": "6254965", "revid": "305330", "url": "https://it.wikipedia.org/wiki?curid=6254965", "title": "Agnes Morgan", "text": "Fu per lungo tempo a capo del corso di economia domestica presso l'Universit\u00e0 della California. Il suo programma era fortemente radicato nella scienza e gli studenti frequentanti dovevano dimostrare di possedere un livello di conoscenza scientifica superiore agli analoghi programmi di economia domestica del tempo. Morgan fu una delle prime professoresse sposate negli Stati Uniti.\nLaureatasi presso l'Universit\u00e0 di Chicago, Morgan tenne breve docenze nelle scuole inferiori prima di conseguire un dottorato ed essere assunta a Berkeley. Nel laboratorio di Morgan vennero condotte significative ricerche sulla composizione nutrizionale degli alimenti e della biochimica delle vitamine, ed in particolare dell'acido pantotenico (vitamina B5). Il suo lavoro permise di correlare la diminuzione della densit\u00e0 ossea (osteoporosi) con l'aumentare dell'et\u00e0 e elevati livelli sierici di colesterolo con l'assunzione di grassi alimentari.\nMorgan rimase ad insegnare a Berkeley per oltre 50 anni e, anche se si ritir\u00f2 nel 1954, rimase attiva nel suo campo fino a poco prima della morte. L\"'American Chemical Society\" le confer\u00ec la medaglia Garvan-Olin per le sue ricerche. A Berkeley, il laboratorio di nutrizione del campus \u00e8 chiamato in suo onore. "}
{"id": "6254969", "revid": "297059", "url": "https://it.wikipedia.org/wiki?curid=6254969", "title": "Agnes Fay Morgan", "text": ""}
{"id": "6254970", "revid": "1429175", "url": "https://it.wikipedia.org/wiki?curid=6254970", "title": "Cristiano Bodo", "text": "Biografia.\n\u00c8 nato a Vercelli, sede vescovile dell'omonima arcidiocesi, il 30 luglio 1968.\nFormazione e ministero sacerdotale.\nHa conseguito il baccalaureato nel 1993 e poi la licenza in teologia alla Facolt\u00e0 teologica dell'Italia settentrionale di Padova; nel 2014 ha conseguito il dottorato in teologia con una tesi sul diaconato permanente presso la stessa facolt\u00e0.\n\u00c8 stato ordinato presbitero dall'allora arcivescovo di Vercelli Tarcisio Bertone il 29 maggio 1993.\nDopo l'ordinazione \u00e8 stato parroco in varie parrocchie fra cui, per 18 anni, quella della \"Beata Vergine Assunta\" del rione Cappuccini di Vercelli. A livello diocesano, \u00e8 stato vicario episcopale per il mondo giovanile dal 2005 e per la pastorale dal 2015; \u00e8 stato inoltre vicario generale dell'arcidiocesi dal 2007 al 2015.\nMinistero episcopale.\nIl 17 dicembre 2016 \u00e8 stato nominato vescovo di Saluzzo da papa Francesco; ha ricevuto la consacrazione episcopale nel Duomo di Vercelli il 25 marzo 2017 da Marco Arnolfo, arcivescovo metropolita di Vercelli, coconsacranti Enrico Masseroni, arcivescovo emerito di Vercelli, e Giuseppe Guerrini, suo predecessore a Saluzzo. Ha preso possesso canonico della diocesi il 2 aprile 2017 nel Duomo di Saluzzo.\nAl momento della nomina, ricevuta all'et\u00e0 di 48 anni, era il vescovo pi\u00f9 giovane d'Italia.\nGenealogia episcopale.\nLa genealogia episcopale \u00e8:"}
{"id": "6254973", "revid": "327773", "url": "https://it.wikipedia.org/wiki?curid=6254973", "title": "Ammorbidente", "text": "Un ammorbidente \u00e8 un preparato che si aggiunge al detersivo per rendere morbidi i tessuti nel bucato domestico, tipicamente durante il ciclo di risciacquo della lavatrice. Un ammorbidente, che ha anche propriet\u00e0 antistatiche, agisce legandosi alla superficie delle fibre tessili e impedendo loro di appiccicarsi tra loro durante la fase dell'asciugatura. Questi preparati sono disponibili sia come soluzioni sia come solidi e possono essere impregnati nelle salviette per l'asciugatrice, che li rilasciano sotto l'azione del calore prodotto dalla macchina. Con lo stesso termine, nell'industria tessile si designa una sostanza impiegata nel trattamento dei tessuti prima della tessitura per renderli pi\u00f9 morbidi e pi\u00f9 soffici.\nVariet\u00e0.\nMolte lavatrici moderne hanno un erogatore che aggiunge automaticamente l'ammorbidente liquido al risciacquo finale. Per chi usa le lavanderie automatiche, pu\u00f2 essere necessario aggiungerlo manualmente. Alcune marche di detersivo in polvere hanno l'ammorbidente mescolato, il che, secondo i produttori, \u00e8 pi\u00f9 conveniente rispetto all'acquisto separato di detersivo in polvere e ammorbidente. Alcuni produttori affermano anche che i loro prodotti rendono pi\u00f9 facile la stiratura o l'asciugatura dei tessuti. Tutti gli ammorbidenti liquidi si mescolano all'acqua \u2014 o aggiungendoli direttamente all'acqua del risciacquo finale o mediante diluizione acqua-ammorbidente in proporzione 2:1 in un erogatore automatico. Anche l'ammorbidente diluito per\u00f2 pu\u00f2 macchiare il bucato quando si versa direttamente sui capi, e pu\u00f2 rovinarli.\nGli ammorbidenti per asciugatrice sono forniti normalmente sotto forma di salviette trattate che si aggiungono all'asciugatrice per ammorbidire i tessuti e prevenire l'addensamento dell'elettricit\u00e0 statica nei tessuti delicati. Molti utilizzatori sostengono che le salviette per l'asciugatrice possono avere anche usi alternativi, ad esempio per rimuovere la polvere o i peli dagli abiti.\nMeccanismo di azione.\nGli ammorbidenti rivestono la superficie di un tessuto di composti chimici che sono carichi elettricamente, facendo \"alzare\" i fili dalla superficie cos\u00ec che il tessuto sia pi\u00f9 morbido e soffice. Gli ammorbidenti cationici si legano per attrazione elettrostatica ai gruppi carichi negativamente sulla superficie delle fibre e neutralizzano la loro carica. Le lunghe catene alifatiche si allineano quindi verso l'esterno della fibra, aumentandone la viscosit\u00e0.\nLe sostanze chimiche ammorbidenti elettricamente conduttive impediscono anche l'addensamento delle cariche statiche nelle asciugatrici. Altri vantaggi che i produttori attribuiscono agli ammorbidenti comprendono il minore attrito durante la stiratura, l'accresciuta resistenza alle macchie, il ridotto raggrinzimento e infeltrimento e il minor tempo per l'asciugatura. Gli ammorbidenti cationici si aggiungono durante il ciclo di risciacquo piuttosto che in quello di lavaggio, perch\u00e9 possono inteferire con l'azione detergente. Oltre alle sostanze chimiche ammorbidenti, i preparati possono comprendere acidi o basi per mantenere il pH ottimale per l'assorbimento, agenti antischiuma a base di silicone, emulsionanti e colori; la maggior parte di essi contengono anche fragranze.\nComposizione.\nI primi ammorbidenti per cotone erano tipicamente basati su un'emulsione acquosa di sapone e olio di oliva, olio di semi di mais od olio di sego. I composti ammorbidenti differiscono per l'affinit\u00e0 ai vari tessuti. Alcuni funzionano meglio sulle fibre a base di cellulosa (cio\u00e8 il cotone), altri hanno maggiore affinit\u00e0 con i materiali idrofobici come il nylon, il polietilene tereftalato, il poliacrilonitrile, ecc. I nuovi composti a base di silicone, come il polidimetilsilossano, funzionano lubrificando le fibre. I produttori usano pure derivati con gruppi funzionali contenenti amine o amidi. Questi gruppi migliorano il legame dell'ammorbidente con i tessuti.\nPoich\u00e9 gli ammorbidenti sono spesso idrofobici, si presentano comunemente sotto forma di emulsione. Nelle prime formulazioni, i produttori usavano i saponi come emulsionanti. Le emulsioni di solito sono fluidi opachi, lattiginosi. Tuttavia, ci sono microemulsioni, dove le goccioline della fase idrofobica sono sostanzialmente pi\u00f9 piccole. Le microemulsioni offrono il vantaggio dell'accresciuta capacit\u00e0 delle particelle pi\u00f9 piccole di penetrare nelle fibre. I produttori spesso usano come emulsionante una miscela di surfattanti cationici e non ionici. Un altro approccio \u00e8 l'uso di una rete polimerica, un polimero emulsionante.\nAmmorbidenti cationici.\nNegli anni 1950, i produttori introdussero il distearildimetilammonio cloruro (DHTDMAC) come ammorbidente, inizialmente per contrastare la sensazione di ruvidezza che la lavatrice conferiva ai pannolini di stoffa. Tuttavia il suo uso \u00e8 cessato perch\u00e9 il catione biodegrada troppo lentamente. Gli ammorbidenti contemporanei sono per la maggior parte a base di sali di cationi di ammonio quaternario in cui l'acido grasso \u00e8 collegato al centro quaternario mediante legami esterei; questi sono comunemente indicati come esteri della betaina e sono suscettibili di degradazione, ad esempio, per idrolisi. Tipicamente, i cationi contengono uno o due lunghe catene alchiliche derivate da acidi grassi legati ad un sale di ammonio etossilato. Altri composti cationici possono essere derivati da sali di ammonio dell'imidazolo o della guanidina.\nAmmorbidenti anionici.\nGli ammorbidenti anionici e gli agenti antistatici possono essere, ad esempio, sali di monoesteri e diesteri di acido fosforico e gli alcoli grassi. Questi si usano spesso insieme agli ammorbidenti cationici convenzionali. Gli ammorbidenti cationici sono incompatibili con i surfattanti anionici nei detergenti, perch\u00e9 si combinano con loro per formare un precipitato solido. Per questo occorre che essi siano aggiunti nel ciclo di risciacquo. Gli ammorbidenti anionici possono combinarsi direttamente con i surfattanti anionici. Altri ammorbidenti possono essere basati sulle argille smectiche. Alcuni composti, come gli esteri fosfati etossilati, hanno propriet\u00e0 ammorbidenti, antistatiche e surfattanti.\nRischi.\nAl pari dei saponi e dei detergenti, gli ammorbidenti possono causare dermatiti irritanti da contatto. I produttori producono ammorbidenti senza coloranti e profumi per il rischio di irritazione della pelle. L'uso eccessivo dell'ammorbidente pu\u00f2 rendere gli abiti pi\u00f9 infiammabili, a causa della natura a base di grassi della maggior parte degli ammorbidenti. Parecchie morti sono state attribuite a questo fenomeno, e i produttori di ammorbidenti raccomandano di non usarli su abiti etichettati come infiammabili."}
{"id": "6254974", "revid": "38120", "url": "https://it.wikipedia.org/wiki?curid=6254974", "title": "Walk a Little Straighter", "text": "Walk a Little Straighter \u00e8 il singolo di debutto del cantante statunitense Billy Currington pubblicato il 21 aprile 2003. Il singolo ha anticipato l'uscita del suo album di debutto omonimo intitolato con il suo nome.\nSuccesso internazionale.\nIl singolo ottenne grande successo negli Stati Uniti."}
{"id": "6254981", "revid": "1123217", "url": "https://it.wikipedia.org/wiki?curid=6254981", "title": "Impero Ming", "text": ""}
{"id": "6254984", "revid": "287204", "url": "https://it.wikipedia.org/wiki?curid=6254984", "title": "I Got a Feeling", "text": ""}
{"id": "6254987", "revid": "767487", "url": "https://it.wikipedia.org/wiki?curid=6254987", "title": "Seaforth", "text": "Seaforth \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254988", "revid": "110157", "url": "https://it.wikipedia.org/wiki?curid=6254988", "title": "Vesta (Minnesota)", "text": "Vesta \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254990", "revid": "38120", "url": "https://it.wikipedia.org/wiki?curid=6254990", "title": "I Got a Feelin' (Billy Currington)", "text": "I Got a Feelin' \u00e8 un singolo del cantante statunitense Billy Currington pubblicato il 5 gennaio 2004 come secondo ed ultimo estratto dal suo album di debutto intitolato con il suo nome.\nSuccesso internazionale.\nIl singolo ottenne grande successo negli Stati Uniti."}
{"id": "6254991", "revid": "767487", "url": "https://it.wikipedia.org/wiki?curid=6254991", "title": "Wabasso (Minnesota)", "text": "Wabasso \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254995", "revid": "767487", "url": "https://it.wikipedia.org/wiki?curid=6254995", "title": "Wanda (Minnesota)", "text": "Wanda \u00e8 un comune degli Stati Uniti d'America, situato nello Stato del Minnesota, nella Contea di Redwood."}
{"id": "6254996", "revid": "686936", "url": "https://it.wikipedia.org/wiki?curid=6254996", "title": "Josh Harris", "text": "Biografia.\nAtlanta Falcons.\nAl college, Harris gioc\u00f2 a football con gli Auburn Tigers vincendo il campionato NCAA nel 2010. Dopo non essere stato scelto nel Draft NFL 2012 firm\u00f2 con gli Atlanta Falcons. Durante la pre-stagione si guadagn\u00f2 il posto di long snapper titolare al posto del veterano Joe Zelenka. Fece il suo debutt\u00f2 professionistico nel primo turno della stagione contro i Kansas City Chiefs.\nNel 2021 Harris fu convocato per il suo primo Pro Bowl e inserito nel Second-team All-Pro."}
{"id": "6254997", "revid": "110157", "url": "https://it.wikipedia.org/wiki?curid=6254997", "title": "Danube (Minnesota)", "text": "Danube \u00e8 un comune degli Stati Uniti d'America, situato nello Stato del Minnesota, nella contea di Renville."}
{"id": "6254998", "revid": "767487", "url": "https://it.wikipedia.org/wiki?curid=6254998", "title": "Franklin (Minnesota)", "text": "Franklin \u00e8 un comune degli Stati Uniti d'America, situato nello Stato del Minnesota, nella contea di Renville."}
{"id": "6255000", "revid": "120637713", "url": "https://it.wikipedia.org/wiki?curid=6255000", "title": "Morton (Minnesota)", "text": "Amen \u00e8 un comune degli Stati Uniti d'America, situato nello Stato del Minnesota, nella contea di Renville."}
{"id": "6255002", "revid": "110157", "url": "https://it.wikipedia.org/wiki?curid=6255002", "title": "Renville", "text": "Renville \u00e8 un comune degli Stati Uniti d'America, situato nello Stato del Minnesota, nella contea di Renville."}
{"id": "6255005", "revid": "767487", "url": "https://it.wikipedia.org/wiki?curid=6255005", "title": "Sacred Heart (Minnesota)", "text": "Sacred Heart \u00e8 un comune degli Stati Uniti d'America, situato nello Stato del Minnesota, nella contea di Renville."}
{"id": "6255031", "revid": "767487", "url": "https://it.wikipedia.org/wiki?curid=6255031", "title": "Stretto di Vitiaz", "text": "Lo stretto di Vitiaz \u00e8 un braccio di mare compreso tra la Nuova Britannia e la penisola di Huon, nella parte settentrionale della Nuova Guinea. Mette in comunicazione il Mare di Bismarck, a nord, con il Mare delle Salomone, a sud, entrambi facenti parte dell'oceano Pacifico.\nDenominazione.\nLo stretto di Vitiaz ha ricevuto la sua attuale denominazione dall'esploratore e etnologo russo Nikolaj Miklucho-Maklaj che lo chiam\u00f2 cos\u00ec in onore della corvetta russa \"Vitiaz\" sulla quale navig\u00f2 nell'ottobre del 1870 dal Sud America verso le isole del Pacifico, fino a raggiungere la baia dell'Astrolabio nel settembre del 1871."}
{"id": "6255032", "revid": "106908", "url": "https://it.wikipedia.org/wiki?curid=6255032", "title": "Dundas (Minnesota)", "text": "Dundas \u00e8 un comune degli Stati Uniti d'America, situato nello Stato del Minnesota, nella contea di Rice.\nStoria.\nNel 1857, i fratelli Archibald, John Sidney (1815\u20131875) e Edward Tracy (1827\u20131913), insieme al cugino George Archibald arrivarono dal Canada in cerca di un luogo adatto per impiantare una nuova industria per la macinatura dei cereali. Qui, sul fiume Cannon trovarono la forza dell'acqua, la terra fertile e la vicinanza ai mercati di cui avevano bisogno. Comprarono il terreno e crearono il loro villaggio, chiamandolo come la loro regione di origine, la contea di Dundas in Ontario, che a sua volta prendeva nome dal politico scozzese Henry Dundas, I visconte Melville.\nGli Archibald costruirono dei mulini su entrambe le sponde del fiume. I resti del mulino Archibald del 1870 si possono vedere ancora oggi sulla riva occidentale del fiume Cannon. L'industria della molitura contribu\u00ec grandemente al successo di Dundas nel XIX secolo.\nNel ventunesimo secolo Dundas \u00e8 principalmente una citt\u00e0 dormitorio per la vicina Northfield e per l'area metropolitana di Minneapolis-Saint Paul."}
{"id": "6255034", "revid": "767487", "url": "https://it.wikipedia.org/wiki?curid=6255034", "title": "Nerstrand", "text": "Nerstrand \u00e8 un comune degli Stati Uniti d'America, situato nello Stato del Minnesota, nella contea di Rice."}
{"id": "6255035", "revid": "767487", "url": "https://it.wikipedia.org/wiki?curid=6255035", "title": "Beaver Creek (Minnesota)", "text": "Beaver Creek \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255036", "revid": "767487", "url": "https://it.wikipedia.org/wiki?curid=6255036", "title": "Hardwick (Minnesota)", "text": "Hardwick \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255037", "revid": "1444345", "url": "https://it.wikipedia.org/wiki?curid=6255037", "title": "Must Be Doin' Somethin' Right", "text": "Must Be Doin' Somethin' Right \u00e8 un singolo del cantante statunitense Billy Currington pubblicato come primo estratto dal suo secondo album in studio \"Doin' Somethin' Right\".\nSuccesso internazionale.\nIl singolo ottenne grande successo negli Stati Uniti."}
{"id": "6255039", "revid": "110157", "url": "https://it.wikipedia.org/wiki?curid=6255039", "title": "Hills (Minnesota)", "text": "Hills \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255043", "revid": "110157", "url": "https://it.wikipedia.org/wiki?curid=6255043", "title": "Kenneth (Minnesota)", "text": "Kenneth \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255045", "revid": "15756", "url": "https://it.wikipedia.org/wiki?curid=6255045", "title": "Stato Nuovo di Siena", "text": "Lo Stato Nuovo di Siena (o Ducato di Siena) fu uno Stato autonomo del Granducato di Toscana, esistente dal 1559 fino alle riforme di Pietro Leopoldo del XVIII secolo.\nStoria.\nAl termine delle Guerre d'Italia del XVI secolo, quando l'Impero spagnolo ed il Regno di Francia si combatterono ininterrottamente per 65 anni su gran parte del suolo europeo, la vittoria degli spagnoli ed il Trattato di Cateau-Cambr\u00e9sis sancirono il nuovo ordine continentale.\nAll'interno di questo ampio conflitto le ripercussioni si riverberarono anche sull'esito della Guerra di Siena. Gi\u00e0 il 3 luglio 1557, pochi anni dopo la sconfitta nella Battaglia di Scannagallo (1553) ad opera della compagine imperiale di Carlo V e della resa per fame di Siena (1555), l'Imperatore concesse a Cosimo I de' Medici il feudo nobile rappresentato dalla citt\u00e0 e dal suo territorio. Cateau-Cambr\u00e9sis sanc\u00ec poi ufficialmente nell'aprile del 1559, per decreto, l'estinzione della Repubblica di Siena che, nel frattempo, si era riparata in Montalcino ed il suo passaggio in blocco a Cosimo stesso, con l'unica esclusione dello Stato dei Presidi che rimase sotto il controllo della Corona spagnola e delegato al Vicer\u00e9 di Napoli per meglio controllare i protettorati italiani degli ispanici.\nCosimo and\u00f2 di conseguenza a controllare personalmente e direttamente due Stati: lo Stato \u201cVecchio\u201d di Firenze e lo Stato \u201cNuovo\u201d di Siena, separati nelle strutture politiche ed istituzionali, ma riuniti sotto la sua persona (unione personale). Questa situazione ambigua venne risolta il 27 agosto 1569, quando Cosimo ottenne da Papa Pio V il titolo di Granduca di Toscana, che and\u00f2 quindi a confermare il potere di Cosimo sui due Ducati.\nLo Stato Nuovo di Siena ottenne quindi proprie magistrature e proprie istituzioni (Concistoro, Gonfalonieri dei Terzieri, Capitano del Popolo, Consiglio Generale, Biccherna, ecc.), sebbene fosse amministrato da un governatore generale-luogotenente di diretta nomina del sovrano che continu\u00f2 a mantenere il titolo di Duca.\nLa capitale fu Siena stessa, circondata dal suo contado suddiviso nelle Masse di Siena, e nei corrispondenti Terzi di Citt\u00e0, Porta Camollia e San Martino. Dalla sede governativa senese dipendevano le attuali province di Siena e di Grosseto, con esclusione delle piccole porzioni di Follonica, Scarlino, Buriano (appartenenti al principato di Piombino), di Castiglione della Pescaia e Giglio dipendenti fino al 1766 dalla provincia pisana ed infine dello Stato dei Presidi, continuando ad amministrare le citt\u00e0 di Chiusi, Grosseto, Massa Marittima, Sovana, Pienza, Montalcino. Ripartizione amministrativa verso la met\u00e0 del XVIII secolo:\nL'amministrazione non sub\u00ec modifiche sostanziali neanche con l'estinzione per mancanza di eredi della dinastia medicea ed il passaggio del Granducato di Toscana alla casata degli Asburgo-Lorena, fino alle grandi riforme di Leopoldo I, che applicando una politica pi\u00f9 accentratrice di governo elimin\u00f2 i due Ducati di Siena e Firenze e costitu\u00ec una nuova suddivisione in province. Nel 1766 quindi lo Stato Nuovo di Siena venne dichiarato estinto ed al suo posto create due nuove entit\u00e0 amministrative: la Provincia di Siena superiore e la Provincia di Siena inferiore."}
{"id": "6255046", "revid": "486946", "url": "https://it.wikipedia.org/wiki?curid=6255046", "title": "Al-Ahli Dubai F.C.", "text": ""}
{"id": "6255047", "revid": "1889177", "url": "https://it.wikipedia.org/wiki?curid=6255047", "title": "Palazzo di Giustizia (Bruxelles)", "text": "Il Palazzo di Giustizia (in francese \"Palais de Justice\", in olandese \"Justitiepaleis\") di Bruxelles \u00e8 un grande edificio in stile eclettico costruito tra 1866 e 1883. Fu progettato da Joseph Poelaert ed \u00e8 situato nell'omonima piazza. Si tratta del pi\u00f9 grande edificio del genere al mondo e del maggiore edificio costruito nel XIX secolo. Per la sua mole imponente che domina sul profilo della citt\u00e0, \u00e8 stato considerato da alcuni critici un ecomostro \"ante litteram\"."}
{"id": "6255050", "revid": "767487", "url": "https://it.wikipedia.org/wiki?curid=6255050", "title": "Magnolia (Minnesota)", "text": "Magnolia \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255051", "revid": "110157", "url": "https://it.wikipedia.org/wiki?curid=6255051", "title": "Steen (Minnesota)", "text": "Steen \u00e8 un comune degli Stati Uniti d'America, situato nello Stato del Minnesota, nella contea di Rock."}
{"id": "6255054", "revid": "767487", "url": "https://it.wikipedia.org/wiki?curid=6255054", "title": "Badger (Minnesota)", "text": "Badger \u00e8 un comune degli Stati Uniti d'America, situato nello Stato del Minnesota, nella Contea di Roseau."}
{"id": "6255057", "revid": "124123", "url": "https://it.wikipedia.org/wiki?curid=6255057", "title": "Joseph Poelaert", "text": "Architetto della citt\u00e0 di Bruxelles a partire dal 1856, la sua pi\u00f9 grande opera fu il Palazzo di Giustizia di Bruxelles, costruito tra 1866 e 1883 in stile eclettico. Tra gli altri lavori si ricordano la Colonna del Congresso, la chiesa di Santa Caterina e quella di Nostra Signora di Laeken ed il restauro del teatro La Monnaie/De Munt."}
{"id": "6255058", "revid": "767487", "url": "https://it.wikipedia.org/wiki?curid=6255058", "title": "Roosevelt (Minnesota)", "text": "Roosevelt \u00e8 un comune degli Stati Uniti d'America, situato nello Stato del Minnesota, diviso tra la contea di Roseau e la contea di Lake of the Woods."}
{"id": "6255060", "revid": "1793900", "url": "https://it.wikipedia.org/wiki?curid=6255060", "title": "Strathcona (Stati Uniti d'America)", "text": "Strathcona \u00e8 un comune degli Stati Uniti d'America, situato nello Stato del Minnesota, nella Contea di Roseau."}
{"id": "6255063", "revid": "1444345", "url": "https://it.wikipedia.org/wiki?curid=6255063", "title": "Good Directions", "text": "Good Directions \u00e8 un singolo del cantante statunitense Billy Currington pubblicato il 25 settembre 2006 come terzo ed ultimo estratto dal suo secondo album in studio \"Doin' Somethin' Right\".\nSuccesso internazionale.\nIl singolo ottenne grande successo negli Stati Uniti ed in Canada."}
{"id": "6255064", "revid": "767487", "url": "https://it.wikipedia.org/wiki?curid=6255064", "title": "Elko New Market", "text": "Elko New Market \u00e8 un comune degli Stati Uniti d'America, situato nello Stato del Minnesota, nella contea di Scott."}
{"id": "6255067", "revid": "767487", "url": "https://it.wikipedia.org/wiki?curid=6255067", "title": "Clear Lake (Minnesota)", "text": "Clear Lake \u00e8 un comune degli Stati Uniti d'America, situato nello Stato del Minnesota, nella Contea di Sherburne."}
{"id": "6255068", "revid": "111330866", "url": "https://it.wikipedia.org/wiki?curid=6255068", "title": "Colonna del Congresso", "text": "La colonna del Congresso (in francese C\"olonne du Congr\u00e8s\", in olandese \"Congreskolom\") \u00e8 una colonna monumentale di Bruxelles situata nella piazza del Congresso che commemora la promulgazione della prima Costituzione da parte del Congresso nazionale del Belgio.\nVenne eretta fra 1850 e 1859 su proposta di Charles Rogier e progetto di Joseph Poelaert ispirato alla Colonna Traiana a Roma. In cima al monumento si trova una statua del primo re del paese Leopoldo I, mentre alla sua base la tomba del milite ignoto."}
{"id": "6255069", "revid": "287204", "url": "https://it.wikipedia.org/wiki?curid=6255069", "title": "Green Isle", "text": "Green Isle \u00e8 un comune degli Stati Uniti d'America, situato nello Stato del Minnesota, nella Contea di Sibley."}
{"id": "6255073", "revid": "767487", "url": "https://it.wikipedia.org/wiki?curid=6255073", "title": "New Auburn (Minnesota)", "text": "New Auburn \u00e8 un comune (\"city\") degli Stati Uniti d'America della contea di Sibley nello Stato del Minnesota. La popolazione era di 456 persone al censimento del 2010.\nGeografia fisica.\nSecondo lo United States Census Bureau, ha un'area totale di 0,69 miglia quadrate (1,79\u00a0km\u00b2).\nStoria.\nNew Auburn \u00e8 stata pianificata nel 1856, e deve il suo nome alla citt\u00e0 di Auburn nello Stato di New York. Un ufficio postale chiamato New Auburn \u00e8 stato in funzione dal 1857.\nSociet\u00e0.\nEvoluzione demografica.\nSecondo il censimento del 2010, c'erano 456 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 91,4% di bianchi, il 6,8% di altre razze, e l'1,8% di due o pi\u00f9 etnie. Ispanici o latinos di qualunque razza erano il 12,5% della popolazione."}
{"id": "6255074", "revid": "767487", "url": "https://it.wikipedia.org/wiki?curid=6255074", "title": "Biwabik", "text": "Biwabik \u00e8 un comune degli Stati Uniti d'America, situato nello Stato del Minnesota, nella contea di St. Louis.\nStazione sciistica specializzata nello sci nordico, \u00e8 attrezzata con pista da sci di fondo."}
{"id": "6255078", "revid": "767487", "url": "https://it.wikipedia.org/wiki?curid=6255078", "title": "Brookston (Minnesota)", "text": "Brookston \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6255080", "revid": "61051", "url": "https://it.wikipedia.org/wiki?curid=6255080", "title": "Chinese Football Association", "text": ""}
{"id": "6255081", "revid": "1444345", "url": "https://it.wikipedia.org/wiki?curid=6255081", "title": "Tangled Up (Billy Currington)", "text": "Tangled Up \u00e8 un singolo del cantante statunitense Billy Currington pubblicato il 25 giugno 2007 ed incluso all'interno della sua raccolta Icon pubblicata nel 2011.\nSuccesso internazionale.\nIl singolo ottenne grande successo negli Stati Uniti."}
{"id": "6255084", "revid": "174925", "url": "https://it.wikipedia.org/wiki?curid=6255084", "title": "Mahoraga", "text": "Con il sostantivo maschile sanscrito mahoraga (devan\u0101gar\u012b: \u092e\u0939\u094b\u0930\u0917; lett.: Grande (\"mah\") serpente (\"uraga\"); cinese: \u6469\u777a\u7f85\u4f3d, \"m\u00f3h\u00f3ulu\u00f3qi\u00e9\"; giapponese: \" magoraga\"; coreano: \ub9c8\ud6c4\ub77c\uac00 \"mahuraga\"; vietnamita: \" ma h\u1ea7u la gi\u00e0\"; tibetano: \"lto \u2019phy e chen po\") si indica, nella mitologia buddhista, una classe di \"grandi serpenti\" che vivono nelle profondit\u00e0 della terra causando terremoti con il loro scuotimento. Iconograficamente vengono rappresentati con la parte superiore del loro corpo in forma umana, mentre quella inferiore assume la forma di serpente o drago. \nNei \"s\u016btra\" buddhisti vengono spesso citati, al pari degli altri appartenenti alla classe degli \"a\u1e63\u1e6dasen\u0101\", durante le assemblee del Buddha a cui partecipano, offrendo la loro protezione al Dharma buddhista."}
{"id": "6255091", "revid": "929200", "url": "https://it.wikipedia.org/wiki?curid=6255091", "title": "Gran Premio di Cecoslovacchia voiturette 1934", "text": ""}
{"id": "6255097", "revid": "929200", "url": "https://it.wikipedia.org/wiki?curid=6255097", "title": "Velocit\u00e0 (automobilismo)", "text": ""}
{"id": "6255099", "revid": "1457659", "url": "https://it.wikipedia.org/wiki?curid=6255099", "title": "Ducato di Siena", "text": ""}
{"id": "6255100", "revid": "562053", "url": "https://it.wikipedia.org/wiki?curid=6255100", "title": "Cattedrale di Santa Maria Nascente (Milano)", "text": ""}
{"id": "6255106", "revid": "38120", "url": "https://it.wikipedia.org/wiki?curid=6255106", "title": "Icon (Billy Currington)", "text": "Icon \u00e8 il primo album raccolta del cantante statunitense Billy Currington, pubblicato il 22 marzo 2011. La compilation comprende tutti i maggiori successi dell'artista."}
{"id": "6255113", "revid": "174925", "url": "https://it.wikipedia.org/wiki?curid=6255113", "title": "Ki\u1e43nara", "text": "Con il sostantivo maschile sanscrito \"ki\u1e43nara\" ((devan\u0101gar\u012b: \u0915\u093f\u0902\u0928\u0930; p\u0101li: \"kinnara\"; cinese: \u7dca\u90a3\u7f85, \"j\u01d0nn\u00e0lu\u00f3\"; giapponese:\"kinnara\"; coreano: \uae34\ub098\ub77c, \"kinnara\"; vietnamita: \"kh\u1ea9n na la\"; tibetano: \"mi \u2019am ci\") si indica, nelle mitologie buddhista e hind\u016bista una classe di meravigliosi e divini musici celesti, posti sotto i \"gandharva\". Iconograficamente vengono descritti con il corpo umano e la testa di un cavallo, oppure come uccelli con la testa umana.\nNei s\u016btra buddhisti vengono spesso citati, al pari degli altri appartenenti alla classe degli \"a\u1e63\u1e6dasen\u0101\", durante le assemblee del Buddha a cui partecipano, offrendo la loro protezione al Dharma buddhista."}
{"id": "6255114", "revid": "262457", "url": "https://it.wikipedia.org/wiki?curid=6255114", "title": "J\u01d0nn\u00e0lu\u00f3", "text": ""}
{"id": "6255130", "revid": "30445", "url": "https://it.wikipedia.org/wiki?curid=6255130", "title": "Hoplopterus spinosus", "text": ""}
{"id": "6255136", "revid": "1543377", "url": "https://it.wikipedia.org/wiki?curid=6255136", "title": "D\u00e9sir\u00e9 (baritono)", "text": "Biografia.\nFiglio di padre ignoto e di una cuoca, studi\u00f2 fagotto presso il Conservatorio di Lille. Nel 1845 inizi\u00f2 ad esibirsi come cantante in provincia e nei Paesi Bassi. A Marsiglia fu scoperto da Jacques Offenbach e gli fu offerto un impiego al Th\u00e9\u00e2tre des Bouffes-Parisiens, dove debutt\u00f2 il 16 maggio 1857 nell'operetta \"Vent-du-Soir ou l'Horrible Festin\".\nLa sua esuberanza e il suo naturale senso dell'umorismo fecero rapidamente di D\u00e9sir\u00e9 un idolo del pubblico, e Offenbach pertanto lo incluse nella maggior parte delle sue opere, dove D\u00e9sir\u00e9 fece spesso coppia con l'attore L\u00e9once. Durante la sua carriera lavor\u00f2 anche al Th\u00e9\u00e2tre du Palais-Royal, al Th\u00e9\u00e2tre de la Renaissance, al Th\u00e9\u00e2tre des Nouveaut\u00e9s e al Th\u00e9\u00e2tre de l'Ath\u00e9n\u00e9e-Louis-Jouvet. Agli inizi del 1873 fu costretto a ritirarsi per malattia (molto probabilmente la gotta). Mor\u00ec il 7 settembre dello stesso anno, a quarantanove anni, nella sua casa di Courbevoie."}
{"id": "6255137", "revid": "1444345", "url": "https://it.wikipedia.org/wiki?curid=6255137", "title": "Let Me Down Easy (Sheppard)", "text": "Let Me Down Easy \u00e8 un singolo del gruppo musicale australiano Sheppard, pubblicato il 26 gennaio 2015 come quarto estratto dal primo album in studio \"Bombs Away\".\nIl brano \u00e8 anche la prima traccia del primo EP del gruppo \"Sheppard\" del 2012.\nSuccesso commerciale.\nIl singolo ha ottenuto successo a livello mondiale."}
{"id": "6255139", "revid": "113377018", "url": "https://it.wikipedia.org/wiki?curid=6255139", "title": "Moto Guzzi Airone", "text": "L'Airone \u00e8 una motocicletta Moto Guzzi in produzione tra il 1939 ed il 1957.\nDescrizione.\nPresentata a fine 1939 come erede della P.E. 250, la nuova quarto di litro mandellese era dotata di cambio a quattro rapporti (contro i tre dell'antenata) e motore portato a 246 cm\u00b3 (9,5\u00a0CV di potenza massima, 95\u00a0km/h). Inizialmente dotata di telaio in tubi, poco dopo la commercializzazione questo fu rimpiazzato da uno realizzato in lamiera stampata, pi\u00f9 economico da produrre.\nRimessa in produzione nel 1945, dopo la seconda guerra mondiale, nel 1947 fu aggiornata nelle sospensioni con l'adozione di una forcella telescopica ideata da Carlo Guzzi in persona e di una coppia di ammortizzatori idraulici posteriori, mentre a fine 1948 fu introdotta una testata in alluminio con organi della distribuzione racchiusi.\nNel 1949 fu commercializzato l'Airone Sport, con motore potenziato a 13,5\u00a0CV (120\u00a0km/h di velocit\u00e0 massima) grazie ad un nuovo albero a camme, un carburatore Dell'Orto SS 25 e una camera di scoppio pi\u00f9 raccolta. Rivista anche la ciclistica, con la parte posteriore del telaio in tubi, freni a tamburo in alluminio di diametro maggiorato, parafanghi di disegno alleggerito e ammortizzatori posteriori a compasso regolabili. Dal 1951 telaio, sospensioni posteriori e freni dello Sport furono utilizzati anche sulla versione turistica.\nNel 1954 fu introdotta una nuova marmitta, pi\u00f9 silenziosa della precedente: le prestazioni dello Sport ne risentirono, scendendo a 12\u00a0CV e 110\u00a0km/h. Nel 1956 lo Sport usc\u00ec di produzione, mentre rest\u00f2 a listino ancora un anno (soprattutto per le forniture militari, per le quali la Moto Guzzi aveva approntato nel 1952 una versione ad hoc dell'Airone) la versione Turismo. "}
{"id": "6255143", "revid": "57342", "url": "https://it.wikipedia.org/wiki?curid=6255143", "title": "Sebastiano Vincelli", "text": "Biografia.\nDopo aver conseguito la licenza media superiore ha intrapreso subito la carriera politica. In seguito consegue la .\nDal 1958 al 1983 \u00e8 stato ininterrottamente parlamentare (deputato per quattro legislature e una al Senato). Ha ricoperto la carica di Sottosegretario di Stato ai trasporti e all'aviazione civile dal 1968 al 1972, sotto i governi Leone II, Rumor II, Rumor III, Colombo ed Andreotti I.\nInoltre nel biennio 1972-1974 \u00e8 stato Sottosegretario alla Presidenza del Consiglio dei ministri negli esecutivi Andreotti II, Rumor IV e Rumor V."}
{"id": "6255148", "revid": "201640", "url": "https://it.wikipedia.org/wiki?curid=6255148", "title": "Museo dell'infanzia di guerra", "text": "Il Museo dell'infanzia di guerra (in bosniaco: \"Muzej ratnog djetinjstva\"; in inglese \"War Childhood Museum\") \u00e8 un museo storico aperto nel 2017 a Sarajevo per presentare le esperienze dei bambini che sono cresciuti durante la guerra in Bosnia.\nNel 2010 Jasminko Halilovi\u0107, poi fondatore del museo, raccoglie i ricordi d'infanzia dei suoi coetanei durante la guerra civile. Con tali racconti in forma breve compila un libro, poi pubblicato nel 2013, da cui prende forma il progetto del museo.\nLa collezione del museo comprende tutti i tipi di memorie tangibili della guerra in Bosnia che i bambini hanno conservato.\nQueste includono diari, fotografie, giocattoli e lettere. A queste si aggiunge testimonianze video da parte dei proprietari degli oggetti. \nIl museo ha circa 3.000 oggetti, e l'esposizione permanente ne mostra circa 50.\nUna parte della collezione \u00e8 stato temporaneamente esposta nella primavera del 2016 al Museo Storico della Bosnia-Erzegovina. \nIl 28 gennaio 2017 il museo \u00e8 stato inaugurato, ha aperto il giorno dopo le sue porte al pubblico.\nIl tennista bosniaco Damir D\u017eumhur, nato durante l'assedio di Sarajevo, \u00e8 dal settembre 2016 \"ambasciatore\" del museo."}
{"id": "6255149", "revid": "287204", "url": "https://it.wikipedia.org/wiki?curid=6255149", "title": "Busswil bei Buren", "text": ""}
{"id": "6255150", "revid": "104458", "url": "https://it.wikipedia.org/wiki?curid=6255150", "title": "Busswil bei Bueren", "text": ""}
{"id": "6255152", "revid": "38120", "url": "https://it.wikipedia.org/wiki?curid=6255152", "title": "I Got the Feeling", "text": ""}
{"id": "6255153", "revid": "1444345", "url": "https://it.wikipedia.org/wiki?curid=6255153", "title": "I Got the Feelin'", "text": ""}
{"id": "6255154", "revid": "599013", "url": "https://it.wikipedia.org/wiki?curid=6255154", "title": "Tim Raines", "text": "Carriera.\nRaines gioc\u00f2 nella MLB dal 1979 al 2002 per i Montreal Expos, i Chicago White Sox, i New York Yankees, gli Oakland Athletics, i Baltimore Orioles e chiuse la carriera con i Florida Marlins. Le sue migliori annate le disput\u00f2 tra il 1979 e il 1990 con gli Expos, venendo convocato per sette All-Star Game consecutivi dal 1981 al 1987. \u00c8 considerato uno dei migliori battitori iniziali e uno dei migliori giocatori a rubare le basi della storia del baseball. In carriera vinse per due volte le World Series come giocatore, nel 1996 e nel 1998 con gli Yankees, e una volta come assistente allenatore dei White Sox nel 2005."}
{"id": "6255157", "revid": "70647", "url": "https://it.wikipedia.org/wiki?curid=6255157", "title": "Gran Premio di Modena 1934", "text": "Il Circuito di Modena 1934 \u00e8 stato un Gran Premio di automobilismo della stagione 1934.\nRiservato a vetture di Formula Grand Prix e Voiturette con cilindrata entro 1,5 litri, si disput\u00f2 il 14 ottobre 1934 sul circuito stradale di Modena. Vinse Tazio Nuvolari su Alfa Romeo P3. Nello stesso giorno si corse anche il \"Circuito di Modena junior\", riservato a vetturette con cilindrata entro 1,1 litri, vinto da Raffaele Cecchini su MG K3.\nVetture.\nVetture iscritte alla gara.\nGara.\nRisultati.\nRisultati finali della gara.\nAltre gare.\nGran Premio di Modena junior.\nIl Circuito di Modena junior 1934 (nome ufficiale \"III Circuito di Modena Junior\") \u00e8 stata una corsa automobilistica di velocit\u00e0 in circuito per voiturette con cilindrata entro 1100cc disputata il 14 ottobre 1934, lo stesso giorno del \"Circuito di Modena\" e sul medesimo tracciato da ripetere 25 volte."}
{"id": "6255158", "revid": "1186766", "url": "https://it.wikipedia.org/wiki?curid=6255158", "title": "Nihon Teria", "text": ""}
{"id": "6255159", "revid": "1186766", "url": "https://it.wikipedia.org/wiki?curid=6255159", "title": "Terrier giapponese", "text": ""}
{"id": "6255160", "revid": "1186766", "url": "https://it.wikipedia.org/wiki?curid=6255160", "title": "Nippon terrier", "text": ""}
{"id": "6255162", "revid": "371529", "url": "https://it.wikipedia.org/wiki?curid=6255162", "title": "Twistin' the Night Away", "text": "Twistin' the Night Away \u00e8 un brano musicale del cantante statunitense Sam Cooke incluso nell'omonimo album. Pubblicato come singolo il 9 gennaio 1962, il brano ha raggiunto la nona posizione nella Billboard Hot 100 e la prima posizione nella classifica Billboard R&amp;B. Ha inoltre raggiunto la sesta posizione nella UK Singles Chart. In Italia la canzone \u00e8 utilizzata dalla stagione 2015-2016 come colonna sonora del programma televisivo \"Che tempo che fa\"."}
{"id": "6255187", "revid": "729019", "url": "https://it.wikipedia.org/wiki?curid=6255187", "title": "Altamont Corridor Express", "text": "L'Altamont Corridor Express \u00e8 il servizio ferroviario suburbano a servizio della Silicon Valley e dell'area settentrionale della valle di San Joaquin, nello Stato della California. Composto da una sola linea che collega le citt\u00e0 di Stockton e San Jose, \u00e8 gestito dall'azienda Herzog Transit Services per conto della San Joaquin Regional Rail Commission.\nPossiede interscambi con la metropolitana Bay Area Rapid Transit, con il servizio ferroviario suburbano Caltrain, con la rete tranviaria di San Jose e con diversi servizi Inter-city dell'Amtrak.\nIl servizio.\nAl momento dell'attivazione, il 19 ottobre 1998, il servizio si componeva di 2 corse giornaliere andata e ritorno. Nel maggio del 2001 venne introdotta una terza corsa e nell'ottobre 2012 ne fu introdotta una quarta. Attualmente le 4 corse giornaliere andata e ritorno sono distribuite nelle ore di punta."}
{"id": "6255190", "revid": "729019", "url": "https://it.wikipedia.org/wiki?curid=6255190", "title": "Battaglia di Murche-Khort", "text": "La battaglia di Murche-Khort, fu una battaglia combattuta tra le forze dell'Impero safavide capeggiate dal generale Nadir e quelle della dinastia Hotak (col supporto dall'Impero ottomano). Ashraf Hotak aveva fallito nel suo tentativo di arrestare l'avanzata di Nadir verso Isfahan al passo di Khwar dove la sua trappola venne scoperta e venne inseguito. La battaglia venne combattuta in maniera non convenzionale dagli afghani che tentarono in malomodo di replicare la tattica usata dai persiani contro di loro sino a quel punto. La vittoria finale dei persiani apr\u00ec loro la strada verso la capitale Isfahan e sanc\u00ec il ritorno dei safavidi per alcuni anni prima che lo stesso Nadir non li detronizzasse.\nAntefatto.\nI fatti di Isfahan.\nL'arrivo di Ashraf ad Isfahan venne anticipato dalla notizia del massacro di 3000 persiani tra aristocratici e uomini del clero portato avanti in maniera fredda e calcolatrice per via della sua catastrofica sconfitta a Mihmandoost che incoraggi\u00f2 una rivolta nella citt\u00e0 di Isfahan.\nAshraf si dedic\u00f2 dunque a rimuovere ogni possibile sobillatore di rivolta ad Isfahan ma nel contempo si premur\u00f2 di non cadere nelle mani n\u00e9 dell'esercito persiano a nord n\u00e9 degli insorgenti a sud. Questa purga venne portata avanti con particolare brutalit\u00e0, con la distruzione ed il saccheggio del bazar locale portando avanti una nomea del periodo del governo afghano in Persia come uno dei peggio e pi\u00f9 barbari della storia iraniana.\nIl supporto ottomano.\nDopo le schiaccianti vittorie di Nadir contro gli afghani Ghilzai nella Persia settentrionale egli scrisse una lettera agli ottomani chiedendo il loro immediato ritiro dalle terre storicamente possedimento dei safavidi che avevano acquisito da Ashraf in virt\u00f9 del trattato di Hamadan. In realt\u00e0 gli ottomani continuarono a dare supporto ad Ashraf contro i persiani in quanto preferivano di gran lunga il governo di un vicino fedele ed alleato della Sublime Porta anzich\u00e9 i safavidi da sempre loro opposti. La richiesta di aiuto di Ashraf fu essenzialmente incentrata su pezzi d'artiglieria e cannonieri di cui gli afghani erano completamente sprovvisti ed in cui invece gli ottomani eccellevano. Il 31 ottobre 1729, avendo aumentato sostanzialmente la sua portata di fuoco, Ashraf usc\u00ec da Isfahan per andare incontro al nemico.\nLa battaglia.\nI preparativi.\nMuovendosi verso nord gli afghani raggiunsero una posizione adeguatamente difendibile presso Murche-Khort a circa 55 chilometri a nord di Isfahan. Il 13 novembre 1729 l'esercito di Nadir venne avvistato in loro. Osservando la potenza della posizione prescelta da Ashraf per trincerarsi, Nadir tent\u00f2 di adescarlo all'esterno dapprima con colpi d'artigliera e poi marciando attorno alla fortificazione e verso Isfahan. Questa tecnica in un primo tempo non ebbe successo.\nAshraf era ormai troppo astuto e avveduto sulle tecniche di Nadir per cadere nel tranello ed infatti resistette. Riconoscendo per\u00f2 che ogni attacco ai persiani sarebbe stato un fallimento, anche col supporto ottomano, Ashraf decise di impiegare la propria artiglieria in maniera circolare attorno alla sua fanteria trincerata e con la cavalleria intorno.\nLo scontro.\nNadir impieg\u00f2 dunque i suoi \"Jaz\u0101yerchi\" (moschettieri) in linea alle forze trincerate nemiche. Invi\u00f2 un contingente di cavalleria al comando di Haj Beg Afshar per minacciare il fianco destro degli afghani e mantenne il resto della cavalleria di riserva di modo da rendere vano ogni tentativo di Ashraf di fiancheggiare o irrompere nelle file dei suoi moschettieri. L'uniforme avanzata degli \"Jaz\u0101yerchi\" ebbe comunque poco effetto sui moschettieri ed il fuoco degli afghani che continuavano a trincerarsi in difesa delle loro posizioni.\nAshraf non fece alcuno sforzo per cercare di levare la pressione dalla sua fanteria al centro e le molte cariche mosse da lui contro i persiani vennero intercettate e battute dalla riserva di cavalleria di Nadir. Il centro dell'esercito afghano venne dissolto e Ashraf venne costretto alla fine ad una schiacciante sconfitta, fuggendo a Isfahan prima di Nader.\nConseguenze.\nIl panico inizi\u00f2 ad impadronirsi delle truppe di Ashraf ed il suo entourage si spost\u00f2 a Isfahan attraversando i cancelli della citt\u00e0 nel pomeriggio dopo la sconfitta a Murche-Khort. Caricarono tutto ci\u00f2 che riuscirono a caricare fuggirono alla volta di Shiraz. Tutta l'artiglieria ottomana cadde nelle mani di Nadir che permise ai prigionieri catturati di ritornare alle loro case."}
{"id": "6255193", "revid": "22475", "url": "https://it.wikipedia.org/wiki?curid=6255193", "title": "Nobunaga no yab\u014d", "text": " \u00e8 una serie di videogiochi strategici a turni. Ambientata nel periodo Sengoku, ha come protagonista il daimy\u014d Oda Nobunaga, sebbene nel corso dei giochi sia possibile impersonare altri personaggi.\nIl primo videogioco della serie \u00e8 stato realizzato in BASIC nel marzo 1983. \u00c8 stato successivamente esteso, convertito per numerose piattaforme tra cui le console Super Nintendo e Sega Mega Drive e tradotto in inglese nel 1986 con il titolo di \"Nobunaga's Ambition\". Le modalit\u00e0 di gioco ricordano quelle di \"Sangokushi\", altro videogioco prodotto da Koei.\nDal videogioco originale sono stati tratti numerosi seguiti e spin-off, molti dei quali pubblicati esclusivamente in Giappone. Per PlayStation 2 e PlayStation 3 sono stati distribuiti \"Nobunaga's Ambition: Rise to Power\" e \"Nobunaga's Ambition: Iron Triangle\", mentre per Microsoft Windows, oltre ai titoli precedenti, \u00e8 disponibile \"Nobunaga's Ambition: Sphere of Influence\". \u00c8 stato inoltre realizzato un crossover con la serie \"Pok\u00e9mon\" per Nintendo DS dal titolo \"Pok\u00e9mon Conquest\"."}
{"id": "6255195", "revid": "104458", "url": "https://it.wikipedia.org/wiki?curid=6255195", "title": "Osservatorio di Ependes", "text": "L'osservatorio di Ependes (in francese \"observatoire d'\u00c9pendes\", in tedesco \"Sternwarte Ependes\") \u00e8 un osservatorio astronomico svizzero situato presso l'omonima localit\u00e0 nel Canton Friburgo, a 700 m s.l.m.. Il suo codice \"MPC\" \u00e8 A13 Observatoire Naef, Marly. \u00c8 noto anche come osservatorio Naef dal nome della \"Fondazione Robert Adolf Naef\" che lo gestisce.\nL'osservatorio fu edificato a partire dal 1983, su un terreno donato due anni prima dal comune di Ependes, ad opera della Fondazione Naef costituita nel 1977 con il compito di agire per la divulgazione dell'astronomia. L'inaugurazione avvenne il 19 maggio 1984. Dal 1988 collabora con l'Universit\u00e0 del Canton Friburgo. Nel 1992 la struttura \u00e8 stata ampliata. La strumentazione, cresciuta nel tempo, conta oggi cinque strumenti principali.\nL'osservatorio \u00e8 accreditato dal Minor Planet Center della scoperta di ventitr\u00e9 asteroidi effettuate tra il 2005 e il 2006."}
{"id": "6255196", "revid": "287204", "url": "https://it.wikipedia.org/wiki?curid=6255196", "title": "Muntschemier", "text": ""}
{"id": "6255197", "revid": "158913", "url": "https://it.wikipedia.org/wiki?curid=6255197", "title": "Dicerorhinus sumatrensis harrissoni", "text": "Il rinoceronte del Borneo (\"Dicerorhinus sumatrensis harrissoni\" (Groves, 1965)), conosciuto anche come rinoceronte di Sumatra orientale, \u00e8 una delle tre sottospecie di rinoceronte di Sumatra.\nTassonomia.\nIl nome \"Dicerorhinus sumatrensis harrissoni\" \u00e8 stato assegnato in onore dell'inglese Tom Harrisson, il quale ha lavorato esaustivamente in Borneo con propositi zoologici e antropologici durante gli anni sessanta.\nDescrizione.\nIl rinoceronte del Borneo \u00e8 marcatamente pi\u00f9 piccolo rispetto alle altre due sottospecie. Il peso di un individuo adulto \u00e8 compreso tra i 600 e i 950\u00a0kg; l'altezza al garrese \u00e8 circa 1-1,5\u00a0m e la lunghezza totale \u00e8 di 2-3\u00a0m. Il rinoceronte del Borneo presenta una colorazione pi\u00f9 scura rispetto a quella delle altre sottospecie di rinoceronte di Sumatra e il pelo nei cuccioli \u00e8 molto pi\u00f9 denso, ma tende a diventare pi\u00f9 scarso con l'et\u00e0. Questo rinoceronte ha le orecchie orlate di peli e rughe intorno agli occhi. Come il rinoceronte nero possiede labbra prensili; mentre le differenze con il rinoceronte di Sumatra occidentale sono principalmente genetiche.\nDistribuzione e habitat.\nL'areale storico ricopriva quasi l'intero Borneo, ma oggi \u00e8 stato drasticamente ridotto. Un tempo l'intera popolazione conosciuta si trovava in Sabah principalmente nella riserva naturale di Tabin. Ad ogni modo oggi si crede che questa popolazione sia estinta. Un esemplare catturato recentemente e evidenze video da telecamere nascoste hanno confermato l'esistenza di una popolazione nel Kalimantan Orientale, che si crede sia l'ultima popolazione rimasta allo stato selvatico. Rapporti di animali avvistati in Sarawak non sono confermati.\nBiologia.\nIl rinoceronte del Borneo, come molti altri rinoceronti, \u00e8 un animale solitario che vive nella densa foresta pluviale e nelle paludi. Questi animali mangiano circa 50\u00a0kg di vegetazione al giorno e acquisiscono i minerali da depositi di sale, sono ottimi nuotatori e riescono a manovrare bene nelle ripide pendenze. Segnano il proprio territorio con gli escrementi e piegando alberi sottili.\nConservazione.\nAll'inizio del XX secolo i rinoceronti del Borneo erano comuni in tutto il loro areale, ma la popolazione \u00e8 calata fino alla cifra attuale di 15 individui.\nQuesti animali sono gravemente minacciati dalla caccia, la perdita dell'habitat e per avere una piccola e frammentata popolazione.\nDurante gli anni trenta una grande ondata di caccia da parte dei nativi, che in seguito esportavano le corna degli animali in Cina, ridusse notevolmente la popolazione di rinoceronte. Nella tradizione cinese si crede che le corna di rinoceronte abbiano poteri medicinali; nonostante molti studi abbiano provato che ci\u00f2 \u00e8 falso, il contrabbando di corna di rinoceronti ha continuato a decimare la popolazione di rinoceronti del Borneo. Utilizzando le strade secondarie costruite per raggiungere postazioni minerarie e luoghi di disboscamento i bracconieri sono facilitati nel rintracciare i rinoceronti, infatti i bracconieri sono uno dei pi\u00f9 grandi pericoli per il rinoceronte del Borneo e per proteggere la popolazione rimanente nel novembre 2015 sono state aumentate le guardie forestali.\nDagli anni sessanta la deforestazione a grande scala per il consumo internazionale ha degradato notevolmente o in alcuni casi abbattuto buona parte della foresta pluviale del Borneo. Nel 2013 \u00e8 stato scoperto che l'80% della foresta del Borneo malese \u00e8 stata danneggiata dal disboscamento. Negli anni novanta l'olio di palma divent\u00f2 una grande industria in Borneo, ci\u00f2 ebbe una grande influenza nelle specie native, infatti molti animali possono sopravvivere in foreste semi disboscate, ma la piantagioni di palme da olio non possono sostenere popolazioni animali e ci\u00f2 impedisce agli animali di continuare a vivere nei loro territori originari.\nLa distruzione dell'habitat e la caccia hanno rapidamente lasciato la popolazione di rinoceronte de Borneo troppo frammentata per la ripopolazione. Essendo animali estremamente timidi e solitari la frammentazione della popolazione rende quasi impossibile per questi animali trovare un partner per riprodursi; molti tra gli individui selvatici identificati lo scorso decennio erano molto distanti l'uno dall'altro, infatti si crede che i 15 individui rimanenti siano divisi in tre popolazioni isolate.\nNel 2008 \u00e8 stato stimato che rimanessero circa 50 individui in Sabah, questa cifra cal\u00f2 fino a 10 nel 2013. Nell'aprile del 2015 il rinoceronte del Borneo \u00e8 stato dichiarato estinto in Sabah e di conseguenza estinto in natura.\nNel 2013 un individuo fu identificato nel Kalimantan orientale tramite delle impronte e un'immagine scattata dalle fotocamere nascoste nella foresta, ma si pens\u00f2 che si trattava di un individuo solitario e che la popolazione si era estinta, in seguito nel marzo 2016 fu annunciato che erano stati identificati quindici esemplari nella zona e allo stesso tempo dei ricercatori del World Wildlife Fund (WWF) avevano catturato un individuo. L'animale fu identificato come una femmina di et\u00e0 compresa tra i quattro e i cinque anni, questa scoperta prov\u00f2 che la sottospecie esisteva ancora in natura e che ce n'era un numero sufficiente da rendere possibile la ripopolazione. I ricercatori sperano di trovare almeno altri dieci individui.\nIl WWF pianifica di creare un santuario dei rinoceronti del Borneo in 200 ha dei 4561 ha della foresta protetta del Kelian e portare li i rimanenti esemplari selvatici per creare una popolazione riproduttiva pi\u00f9 grande. Una femmina di rinoceronte (chiamata Najaq) \u00e8 stata catturata con questo proposito, mor\u00ec a pochi giorni dalla cattura per un'infezione alla gamba, che si crede sia stata provocata da una ferita causata da trappole dei bracconieri.\nCattivit\u00e0.\nIl rinoceronte del Borneo \u00e8 estremamente raro in cattivit\u00e0, solo tre individui (un maschio e due femmine) vivono in queste condizioni nel \"Borneo Rhinoceros Sanctuary\" in Sabah. La possibilit\u00e0 di riproduzione in cattivit\u00e0 \u00e8 minacciata dall'incapacit\u00e0 degli esemplari in cattivit\u00e0 di riprodursi, le due femmine non godono di una salute sufficiente da allevare cuccioli e il maschio ha una bassa produzione di sperma. Per salvare la sottospecie \u00e8 stato proposto che una femmina di rinoceronte di Sumatra occidentale potrebbe essere usata per questo fine."}
{"id": "6255198", "revid": "104458", "url": "https://it.wikipedia.org/wiki?curid=6255198", "title": "Muentschemier", "text": ""}
{"id": "6255199", "revid": "104458", "url": "https://it.wikipedia.org/wiki?curid=6255199", "title": "Monsmier", "text": ""}
{"id": "6255201", "revid": "1573940", "url": "https://it.wikipedia.org/wiki?curid=6255201", "title": "Shooting Star Lens", "text": " \u00e8 un manga \"sh\u014djo\" scritto e disegnato da Mayu Murata. Ha iniziato la sua serializzazione sulla rivista \"Ribon\" della Sh\u016beisha nel 2011 e si \u00e8 concluso il 3 luglio 2014, con un totale di 10 volumi pubblicati. In Italia i diritti sono stati acquistati da Star Comics, che lo ha pubblicato tra il 24 settembre 2015 e il 26 aprile 2017. Il manga \u00e8 stato adattato in un OAV di 18 minuti da Kinema Citrus nel 2012."}
{"id": "6255205", "revid": "287204", "url": "https://it.wikipedia.org/wiki?curid=6255205", "title": "Oberwil bei Buren", "text": ""}
{"id": "6255206", "revid": "104458", "url": "https://it.wikipedia.org/wiki?curid=6255206", "title": "Oberwil bei Bueren", "text": ""}
{"id": "6255211", "revid": "767487", "url": "https://it.wikipedia.org/wiki?curid=6255211", "title": "9804 Shrikulkarni", "text": "9804 Shrikulkarni \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,6692141\u00a0UA e da un'eccentricit\u00e0 di 0,1176326, inclinata di 13,50733\u00b0 rispetto all'eclittica.\nL'asteroide, scoperto presso l'osservatorio Wise in Israele, \u00e8 dedicato all'astronomo statunitense Shrinivas Kulkarni."}
{"id": "6255222", "revid": "1341034", "url": "https://it.wikipedia.org/wiki?curid=6255222", "title": "Stazione di Senorb\u00ec", "text": "La stazione di Senorb\u00ec \u00e8 una stazione ferroviaria al servizio del comune di Senorb\u00ec, lungo la ferrovia Cagliari-Isili.\nStoria.\nLa storia della stazione ha origine negli anni ottanta dell'Ottocento e coincide con la costruzione delle prime ferrovie pubbliche a scartamento ridotto sarde, realizzate per conto della Societ\u00e0 italiana per le Strade Ferrate Secondarie della Sardegna. Il tracciato di una di queste linee, la Cagliari-Isili, si sarebbe sviluppato lambendo la parte est di Senorb\u00ec, alla cui periferia fu quindi costruito uno scalo ferroviario attivato, insieme alla ferrovia, il 15 febbraio 1888.\nLe SFSS gestirono la stazione sino al 1921, quando la concessione ferroviaria pass\u00f2 alla Ferrovie Complementari della Sardegna, a cui seguirono nel 1989 le Ferrovie della Sardegna (dal 2008 come ARST Gestione FdS). Nel corso degli anni la stazione venne sottoposta a vari interventi che portarono ad una riduzione del numero di binari (compresi quelli dello scalo merci dell'impianto, la cui area fu riconvertita a deposito per gli autobus delle autolinee aziendali). L'ultimo di questi interventi risale al 2010, anno in cui in occasione della sostituzione dell'armamento lungo la linea si giunse alla riconfigurazione del piazzale della stazione a due binari (pi\u00f9 due tronchini) che da allora \u00e8 in uso. Gli interventi interessarono inoltre la realizzazione di nuove banchine ferroviarie (in luogo delle precedenti) ed altri interventi legati all'illuminazione dell'area viaggiatori. Sempre nel 2010 la stazione \u00e8 passata sotto la gestione dell'ARST.\nStrutture e impianti.\nLa stazione, che \u00e8 ubicata nella periferia est di Senorb\u00ec, \u00e8 di tipo passante ed in seguito ai lavori di inizio anni dieci comprende due binari passanti, di cui uno di corsa e l'altro d'incrocio, aventi scartamento da 950 mm e dotati ciascuno di una propria banchina, queste ultime poste in posizione perimetrale rispetto al sedime. Da ciascuno dei due binari ha inoltre origine un tronchino, uno in direzione Isili ed uno in direzione Monserrato, che portano a quattro il numero di binari attivi nell'impianto.\nIn precedenza lo scalo presentava un diverso schema ferroviario, data la presenza di tre binari passanti (uno di corsa e due di incrocio), a cui si aggiungevano altrettanti tronchini: uno di essi, diramandosi dal binario di corsa nella parte settentrionale dell'impianto, attraversava la piattaforma girevole presente in stazione (ancora installata sebbene isolata dai binari) terminando sul lato nord del fabbricato viaggiatori; da questo binario ne aveva inoltre origine un ulteriore, sempre tronco, avente il fine corsa in uscita dallo scalo in direzione Isili.\nNella parte meridionale dell'impianto si diramava invece il tronchino che afferiva allo scalo merci della stazione, comprendente anche un piano caricatore, un magazzino merci ed un piazzale, quest'ultimo in buona parte trasformato in area di deposito per gli autobus delle concessionarie ferroviarie, dal 2010 in uso all'ARST.\nAdiacente al magazzino merci \u00e8 posto il fabbricato viaggiatori della fermata, edificio a pianta rettangolare con sviluppo su due piani pi\u00f9 terrazzino (che ha sostituito l'originario tetto a falde) dotato di quattro accessi sul lato binari, caratterizzato nella parte esterna da un rivestimento in mattoncini rossi realizzato durante la gestione FCS e comune ad altre stazioni della linea. Presente anche un ulteriore edificio comprendente le ritirate dello scalo.\nMovimento.\nCon riferimento all'orario del primo semestre 2017 la stazione \u00e8 servita dai treni dell'ARST in esercizio lungo la porzione della Cagliari-Isili aperta al traffico ferroviario tra gli scali di San Gottardo a Monserrato ed Isili. Complessivamente sono effettuate otto corse in direzione nord e nove verso sud nei giorni feriali, mentre non vengono espletate relazioni per il servizio di trasporto pubblico nei festivi.\nInterscambi.\nLa stazione, che ospita anche i locali depositi dei mezzi delle autolinee dell'ARST, presenta nel suo parcheggio esterno una fermata per varie relazioni di varie relazioni su gomma colleganti lo scalo con altri centri del circondario e con Cagliari."}
{"id": "6255246", "revid": "72396", "url": "https://it.wikipedia.org/wiki?curid=6255246", "title": "Monitoraggio del credito", "text": "Il Monitoraggio del credito o Monitoraggio della reportistica del credito \u00e8 il monitoraggio della cronologia del credito per rilevare qualsiasi attivit\u00e0 sospetta o cambiamento.\nLe imprese offrono questo servizio in forma di abbonamento, garantendo un regolare accesso ad una cronologia del credito, avvisando di cambiamenti critici e con altri servizi aggiuntivi. Questa attivit\u00e0 pu\u00f2 aiutare a rilevare una frode correlata al credito ed al furto d'identit\u00e0."}
{"id": "6255248", "revid": "54354", "url": "https://it.wikipedia.org/wiki?curid=6255248", "title": "Monitoraggio della reportistica del credito", "text": ""}
{"id": "6255250", "revid": "287204", "url": "https://it.wikipedia.org/wiki?curid=6255250", "title": "Ruti bei Buren", "text": ""}
{"id": "6255251", "revid": "104458", "url": "https://it.wikipedia.org/wiki?curid=6255251", "title": "Rueti bei Bueren", "text": ""}
{"id": "6255252", "revid": "767487", "url": "https://it.wikipedia.org/wiki?curid=6255252", "title": "Aist\u0117 Pilvelyt\u0117", "text": "Aist\u0117 ha studiato canto e direzione di coro a Vilnius a partire dal 1996, per poi intraprendere gli studi alla Facolt\u00e0 di Scienze della Comunicazione all'Universit\u00e0 di Vilnius.\nAist\u0117 ha tentato di rappresentare la Lituania all'Eurovision Song Contest dieci volte a partire dal 1999, arrivando vicina alla vittoria in varie occasioni. La sua discografia include due album, nonch\u00e9 vari singoli sia in lingua lituana che in lingua inglese.\nCarriera.\nLa carriera musicale di Aist\u0117 \u00e8 iniziata nel 1990 come parte del gruppo pop per bambini Pagalv\u0117l\u0117s. Ai suoi studi ha alternato la partecipazione a varie competizioni canore in Europa: a \u00c7e\u015fme, in Turchia, nel 1997, dove ha vinto un premio come nuovo talento pi\u00f9 promettente; a Mahil\u00eb\u016d, in Bielorussia, nel 1998, dove si \u00e8 piazzata terza; e a Malta, nel 1999, dove ha vinto come migliore cantante.\nIl debutto da solista di Aist\u0117 \u00e8 avvenuto nel 1999, quando ha tentato di rappresentare la Lituania all'edizione dell'Eurovision di quell'anno con la canzone \"Nubudusi \u0161irdis\", ma non \u00e8 risultata fra i quattro pi\u00f9 votati nella finale nazionale. L'anno successivo ha visto la pubblicazione su etichetta Jam Records del suo album di debutto, intitolato \"Aist\u0117\", su CD e cassetta. Nel 2002 ha ideato e presentato il programma \"Mokykla \u0161iandien\" per LRT, l'ente radiotelevisivo pubblico lituano.\nNel 2004 Aist\u0117 ha tentato nuovamente di rappresentare la Lituania all'Eurovision, questa volta con la canzone \"Amor (te quiero aqu\u00ed)\". Si \u00e8 piazzata undicesima su 18 partecipanti, ottenendo un punto dalla giuria e uno dal televoto. Ci ha riprovato l'anno successivo, con \"I'll Let You Fly\", risultando la nona pi\u00f9 televotata su 20 partecipanti con 651 voti, e ancora nel 2006, con \"Just for Fun\", arrivata sesta su 16 con 4307 televoti. Il suo quinto tentativo per rappresentare la Lituania all'Eurovision \u00e8 avvenuto nel 2007, con il brano \"Emotional Crises\". Nel primo round di televoto \u00e8 risultata la seconda pi\u00f9 votata su 11, aggiudicandosi la superfinale, dove \u00e8 finita terza su 3. \"Just for Fun\" ed \"Emotional Crises\" sono state incluse nel secondo album di Aist\u0117, intitolato \"Meil\u0117 dar gyva\" e uscito nel 2007 su etichetta discografica Monaco Music. L'album include sia composizioni originali che cover di canzoni di successo dell'Eurovision, come \"Invincible\" di Carola H\u00e4ggkvist (Svezia 2006) e \"HaSheket SheNish'ar\" di Shiri Maimon (Israele 2005), tradotte in lingua lituana.\nAist\u0117 ha partecipato alla selezione nazionale lituana per l'Eurovision Song Contest 2008 con il brano operatico \"Troy on Fire\", finendo seconda su 14 e perdendo il biglietto per Belgrado per poco pi\u00f9 di 400 televoti. Dopo un anno di pausa, Aist\u0117 \u00e8 tornata alla selezione lituana per l'Eurovision nel 2010 con \"Melancolia\", che \u00e8 arrivata seconda sia nel televoto che nel voto della giuria.\nIl 2014 ha marcato l'ottavo tentativo di Aist\u0117 Pilvelyt\u0117 di rappresentare la Lituania all'Eurovision. Questa volta, il format della selezione nazionale lituana \u00e8 marcatamente diverso: come in un talent show, gli artisti cantano cover nelle settimane a tema, e ai finalisti verr\u00e0 assegnata la canzone preferita dal pubblico e dalla giuria. Aist\u0117 \u00e8 stata eliminata durante la quarta settimana di questo show, piazzandosi decima su 20. Nel 2016 ha partecipato nuovamente alla selezione nazionale con la ballad \"You Bet\". Dopo aver vinto molti degli show iniziali, nella finale si \u00e8 piazzata quinta su 6. Per il suo decimo tentativo, questa volta per l'Eurovision Song Contest 2017, Aist\u0117 ha scelto una canzone scritta e prodotta dalla lettone Aminata Savadogo, una veterana dell'Eurovision. Il brano, intitolato \"I'm Like a Wolf\", si \u00e8 piazzato secondo nella selezione.\nVita privata.\nAist\u0117 Pilvelyt\u0117 vive a Vilnius. Nel 2005 ha sposato l'uomo d'affari Vlad Motieka, con il quale ha avuto una figlia, Ugn\u0117, nata ad agosto 2009. La coppia si \u00e8 separata nel 2010."}
{"id": "6255256", "revid": "1468869", "url": "https://it.wikipedia.org/wiki?curid=6255256", "title": "Alphonsine Plessis", "text": ""}
{"id": "6255259", "revid": "1468869", "url": "https://it.wikipedia.org/wiki?curid=6255259", "title": "Alphonsine Rose Plessis", "text": ""}
{"id": "6255260", "revid": "287204", "url": "https://it.wikipedia.org/wiki?curid=6255260", "title": "Schupfen", "text": ""}
{"id": "6255261", "revid": "104458", "url": "https://it.wikipedia.org/wiki?curid=6255261", "title": "Schuepfen", "text": ""}
{"id": "6255281", "revid": "69794", "url": "https://it.wikipedia.org/wiki?curid=6255281", "title": "NBA All-Star Weekend 2017", "text": "L'NBA All-Star Weekend 2017 si \u00e8 disputato presso lo Smoothie King Center di New Orleans da venerd\u00ec 17 febbraio a domenica 19 febbraio 2017. La manifestazione ha previsto vari eventi cestistici, e si \u00e8 concluso con il 66\u00ba All-Star Game della NBA.\nVenerd\u00ec.\nAll-Star Celebrity Game.\nIl primo evento del weekend \u00e8 l'All-Star Celebrity Game, per ragioni di sponsorizzazione noto come \"Sprint NBA All-Star Celebrity Game\". L'evento prevede una partita tra squadre di miste, composte da personaggi dello spettacolo ed ex giocatori NBA. Per questa edizione si sono affrontati il \"Team East\", guidato dal giornalista ESPN Jemele Hill, composto dagli attori Nick Cannon, Ansel Elgort, Caleb McLaughlin e Kris Wu, dal musicista Win Butler, dagli ex giocatori Oscar Schmidt, Jason Williams e Brandon Armstrong, dalla giocatrice WNBA Lindsay Whalen, dalle personalit\u00e0 TV Peter Rosenberg e Rachel DeMita, e dal proprietario dei Milwaukee Bucks Marc Lasry; contro il \"Team West\" guidato dal giornalista ESPN Michael Smith, composto dagli attori Thomas Cavanagh, Jiang Jinfu, Anthony Mackie, Lil' Romeo e Hasan Minhaj, dai cantanti Andy Grammer, Miles Brown e Master P, dal personaggio televisivo Aar\u00f3n Sanchez, dall'ex giocatore Baron Davis, dalla giocatrice WNBA Candace Parker, e dal proprietario dei Dallas Mavericks Mark Cuban.\nNBA Rising Stars Challenge.\nIl secondo evento del venerd\u00ec \u00e8 l'NBA Rising Stars Challenge, una sfida tra due squadre miste di \"rookies\" e \"sophomores\" della stagione NBA 2016-2017. I giocatori sono stati selezionati dai vice allenatori delle squadre NBA. Le due rose sono state divise tra i giocatori statunitensi, guidati da Jay Larra\u00f1aga, vice-allenatore dei Boston Celtics; e quelli provenienti dal resto del mondo allenati da Mike Brown, vice-allenatore dei Golden State Warriors. MVP della partita \u00e8 stato eletto Jamal Murray, dei Denver Nuggets.\nSabato.\nDurante l'NBA All-Star Saturday Night si disputano: lo Skills Challenge, il Three-Point Contest e lo Slam Dunk Contest.\nSkills Challenge.\nIl \"Taco Bell Skills Challenge\" \u00e8 una sfida di abilit\u00e0, disputata tra giocatori NBA in attivit\u00e0.\nThree-Point Contest.\nIl \"Foot Locker Three Point Contest\" \u00e8 la gara tra i migliori tiratori da 3 punti.\nSlam Dunk Contest.\nAl \"Verizon Slam Dunk\" partecipano i migliori schiacciatori del campionato."}
{"id": "6255286", "revid": "466539", "url": "https://it.wikipedia.org/wiki?curid=6255286", "title": "Slim Khezri", "text": "Biografia.\nArtista pluripremiato e premiato residente a Los Angeles, California, \u00e8 meglio conosciuto per il suo lavoro come artista, cantante, scrittore, produttore, regista e attore nel cinema, in televisione , animazione motion-capture, videogiochi e voiceover. Ma anche conosciuto come un ex professionista Michael Jackson Impersonator. Va anche dai nomi di scena Slim K, o Kazree, e talvolta accreditato in musica con il suo nome completo, stilizzato come una sola parola \"Slimkhezri\".\nAlcuni dei suoi lavori pi\u00f9 importanti, includono film come Avengers: Infinity War, Angels &amp; Demons, Pirati dei Caraibi: Alla fine del mondo, Jurassic World, Solo: Una storia di Star Wars, Bumblebee, Mowgli: Legend of the Jungle, Una stella Nasce, Godzilla: King of the Monsters e spettacoli televisivi come \"Die Rudi Carrell Show, 1000 modi per morire, Navy Seals: America's Secret Warriors, Sbloccare antichi segreti della Bibbia, The Kominsky Method, SEAL Team, The Mandalorian.\nFoodie autoproclamato, avido cuoco, conoscitore del vino e appassionato viaggiatore del mondo. Un educatore, che \u00e8 affascinato dalla societ\u00e0 e dall'esperienza umana. Media, religione, ambiente, storia, arte e politica sono solo alcune delle aree che ha studiato. Educato in Germania e in Tunisia. Parla 4 lingue: inglese, tedesco, francese, arabo e conversazionale turco. Artist presso Sony Music Entertainment, Double Power (Sony Music Entertainment GmbH) e Founder / CEO presso Doubajen Group Ltd. e Doubajen Records (Independent Music and Film Company.)\nPrima di entrare nel mondo dello spettacolo, Slim Khezri ha ottenuto il consenso della critica all'inizio degli anni '90, come il numero 1 di Michael Jackson Impersonator nel mondo, facendo tourn\u00e9e per oltre 10 anni in tutto il mondo. Nel 2000, ha poi continuato a scrivere, dirigere, produrre, montare e recitare in numerosi film, produzioni televisive, video musicali e collaborato con innumerevoli produttori musicali, DJ, artisti discografici e molti talenti indipendenti provenienti da tutto il mondo. Ha anche lavorato con successo a molti progetti legati alla musica e alle arti concettuali, incl. sfilate di moda e eventi di beneficenza da tutto il mondo, ha anche collaborato con alcuni dei pi\u00f9 grandi nomi del settore come Michael Jackson, Justin Timberlake (Nsync), Fall Out Boy, Snoop Dogg, Britney Spears, Krs-One, Mark Owen ( Take That), Sean Kingston, Kshmr, Lifehouse, Haddaway, AJ McLean (Backstreet Boys), Esercito degli amanti, Worlds Apart, No Angels, Lutricia McNeal, Leee John (Immaginazione), Panico! Alla discoteca, Capitan Hollywood, Dephree, Cover Your Tracks, Lil Dicky, Chris Brown, The Reasn, Sarah Connor, Akon, Dr. Alban e molti altri.\nCome attore, Khezri ha lavorato negli anni a film con Tom Hanks, Matt Damon, George Clooney, Mel Gibson, Tom Cruise, Ewan McGregor, Julia Roberts, Ben Affleck, John Turturro, Bradley Cooper, Jim Carey, Nicole Kidman, Chris Pratt, Tommy Lee Jones, Johnny Depp, John Lithgow, Nicolas Cage, Mickey Rourke, Josh Brolin, Bencio Del Toro, Dolph Lundgren, Danny Trejo, Terrence Stamp, Harvey Keitel, James Franco, Channing Tatum, Bruce Willis, Scarlett Johansson, JK Simmons, ed \u00e8 stato diretto da artisti del calibro di Ron Howard, Clint Eastwood, Ridley Scott, Danny Boyle, Jodie Foster, Andy Serkis, Roland Emmerich, Colin Trevorrow, Ben Stiller, Gore Verbinski, Jerry Zucker, Ava DuVernay, Seth MacFarlane, Ethan Coen &amp; Joel Coen, Angela Basset, F. Gary Gray e molti altri.\nVita privata.\nNata a L\u00fcbeck Hansestadt, nello Schleswig-Holstein, in Germania, la pi\u00f9 antica di tre figli di una famiglia di discendenza mediterranea, la Tunisia. Slim Khezri \u00e8 sposato con l'artista poli internazionale, artista di palcoscenico e ballerino Phoenix Kazree. Hanno un figlio insieme."}
{"id": "6255287", "revid": "1001457", "url": "https://it.wikipedia.org/wiki?curid=6255287", "title": "Luis Quiles (Gunsmithcat)", "text": ""}
{"id": "6255292", "revid": "203575", "url": "https://it.wikipedia.org/wiki?curid=6255292", "title": "Victor L\u00f6wenfelt", "text": ""}
{"id": "6255293", "revid": "329581", "url": "https://it.wikipedia.org/wiki?curid=6255293", "title": "Francisco Mendoza de Bobadilla", "text": ""}
{"id": "6255296", "revid": "729019", "url": "https://it.wikipedia.org/wiki?curid=6255296", "title": "Virginia Railway Express", "text": "Il Virginia Railway Express \u00e8 il servizio ferroviario suburbano a servizio della Virginia settentrionale, parte dell'area metropolitana di Washington. Si compone di due linee, Manassas e Fredericksburg, gestite dalla Keolis per conto della Northern Virginia Transportation Commission e della Potomac and Rappahannock Transportation Commission.\nLa prima linea del Virginia Railway Express ad entrare in servizio fu la linea Manassas, attivata il 22 giugno 1992. Un mese dopo, il 20 luglio, entr\u00f2 invece in servizio la linea Fredericksburg. Il 16 novembre 2015, la linea Fredericksburg \u00e8 stata prolungata fino alla nuova stazione di Spotsylvania.\nLa rete.\nNei giorni feriali entrambe le linee si compongono di 16 corse, 8 per direzione, per un totale di 32 corse giornaliere. Durante i fine settimana le corse sono dimezzate a un totale di 16, 8 sulla linea Fredericksburg e 8 sulla linea Manassas."}
{"id": "6255298", "revid": "113176532", "url": "https://it.wikipedia.org/wiki?curid=6255298", "title": "Croce al Valore (Danimarca)", "text": "La Croce al Valore \u00e8 il massimo riconoscimento al valor militare concesso dalla Danimarca a partire dalla data della sua istituzione, 14 novembre 2011, avvenuta per volont\u00e0 di Margherita II, Regina di Danimarca.\nDescrizione.\nLa decorazione \u00e8 costituita da una croce patente/teutonica in smalto nero, con incise sulle braccia le scritte, viste in senso orario dal braccio superiore, \"FOR\", \"TAP\", \"PER\" ed \"HED\" formanti insieme il motto \"FOR TAPPERHED\" che, dal danese, prende significato in \"AL VALORE\", sovrastata nel centro da un tondo dorato recante il monogramma reale di Margherita II posto sopra l'incisione dell'anno 2010.\nIl retro della medaglia invece, nel tondo, presenta l'incisione del nominativo e del grado di colui al quale \u00e8 conferita l'onorificenza con anche anno e luogo del conferimento.\nIl nastro della meglia \u00e8 formato da una banda rossa centrale in campo bianco, ornata dalla presenza della stessa placca posta al centro della medaglia stessa."}
{"id": "6255589", "revid": "47767", "url": "https://it.wikipedia.org/wiki?curid=6255589", "title": "Sauna gay", "text": "Una sauna gay (in inglese: \"gay bathhouse\") \u00e8 un club privato o locale commerciale con sauna, bagno turco e altri servizi tipici delle spa, frequentato principalmente da un pubblico di persone omosessuali di sesso maschile, volto al relax e allo svolgimento di altre attivit\u00e0 ricreative. Il luogo, soprattutto nei paesi ove le attivit\u00e0 sessuali tra maschi non sono socialmente accettate o sono vietate dalla legge, \u00e8 generalmente utilizzato per avere rapporti sessuali.\nStoria.\nEt\u00e0 moderna e il XIX secolo.\nCi sono gi\u00e0 tracce di incontri sessuali tra uomini ai bagni o alle terme gi\u00e0 nell'Antica Grecia e Roma. In et\u00e0 moderna le persecuzioni \"anti-sodomia\" a Firenze del 1492 si concentrarono nelle taverne, nei casini e nei bagni, il che lascia intendere che essi venissero gi\u00e0 usati come luoghi per incontri omosessuali; l'11 aprile 1492 gli Otto di Guardia e Balia ordinarono al proprietario di un bagno di proibire l'ingresso a giovani sospettati di essere prostituti. Nello stesso anno dopo la conquista di Granada Isabella di Castiglia ordin\u00f2 la chiusura di bagni pubblici perch\u00e9 sospetti di facilitare attivit\u00e0 omosessuali.\nNel 1876 i bagni parigini di Bains de Gymnase a Rue du Faubourg-Poissonni\u00e8re subirono un raid dalla polizia che port\u00f2 all'arresto di sei uomini tra i quattordici e i ventidue anni per offese alla moralit\u00e0 pubblica e del proprietario con due impiegati per aver facilitato la pederastia.\nIntanto a New York nascevano gli Everard Baths quando nel 1888 una chiesa fu convertita in bagni, che negli anni venti e trenta del ventesimo secolo furono frequentati prevalentemente da una clientela omosessuale e cos\u00ec rimase fino alla sua chiusura nel 1986.\nIl XX e il XXI secolo.\nNumerose \"gay bathhouses\" si svilupparono a New York dalla fine del diciannovesimo secolo e divennero talmente note per le attivit\u00e0 omosessuali che si svolgevano in esse da attirare l'attenzione della polizia. Il 21 febbraio 1903 la polizia condusse un raid nella sauna dell'Ariston Hotel, che port\u00f2 all'arresto di ventisei uomini e alla condanna di sette. Altre saune gay molto note erano i Produce Exchange Baths e, in particolare, i Lafayette Bath (gestiti dal 1916 da Ira e George Gershwin), immortalati dal pittore Charles Demuth, un loro assiduo frequentatore, nel dipinto \"Bagno turco con autoritratto\". Come gli spogliatoi e le docce degli YMCA, le saune divennero presto un assiduo luogo di incontri e adescamenti per gli omosessuali newyorchesi, come testimoniano i diari del compositore Charles Griffes.\nIntanto le \"bathhouses\" frequentate da una clientela prevalentemente omosessuale prolificavano anche in Europa, come bagni pubblici e bagni turchi. Nel 1910 aprirono al numero 92 di Jermyn Street di Londra i bagni turchi Savoy, che attiravano una clientela di anziani omosessuali e giovani prostituti. La sauna rimase aperta fino al settembre 1975 e nel corso della sua storia attir\u00f2 anche una clientela famosa (seppur in incognito), tra cui Rock Hudson.\nLe prime vere e proprie saune gay - intese come club o locali privati per una clientela esclusivamente omosessuale bisessuale - nacquero negli Stati Uniti negli anni cinquanta, come posti in cui uomini gay potessero esplorare la loro sessuale in sicurezza senza temere attacchi omofobi. Allo stesso modo, offriva un'alternativa pi\u00f9 sicuro del sesso all'aperto. Negli anni sessanta, settanta e ottanta le saune gay si diffusero negli Stati Uniti, Australia e Regno Unito, prima di diffondersi anche in tutta Europa. Dato che offrivano opportunit\u00e0 per sesso anonimo e sicurezza, le saune gay venivano frequentate anche da celebrit\u00e0 che non potevano parlare e vivere pubblicamente la propria sessualit\u00e0 in pubblico. Truman Capote, per esempio, si recava spesso agli Everard Baths di New York durante gli anni sessanta e settanta, cos\u00ec come Gore Vidal, mentre Michel Foucault frequent\u00f2 saune in California e Manhattan; anche Freddie Mercury e Rudol'f Nureev frequentarono saune gay a New York. Justin Fashanu, il primo calciatore dichiaratamente gay in Gran Bretagna, trascorse l'ultima notte prima del suo suicidio in una sauna gay a Sud di Londra.\nA partire dagli anni duemila e 2010, quando l'omosessualit\u00e0 \u00e8 stata accettata pi\u00f9 ampiamente nel mondo occidentale, le saune gay hanno perso in parte la loro funzione di luogo sicuro in cui esprimere una sessualit\u00e0 proibita e perseguitata nel resto dei posti, diventando prevalentemente un luogo di svago - sessuale e non - ma anche un posto per accertarsi della propria salute fisica, dato che dopo la crisi dell'AIDS molte saune cominciarono ad offrire servizi di test per le malattie venere pi\u00f9 diffuse e pericolose, in primo luogo l'HIV.\nNella cultura di massa.\nLe abitudini, lo stile di vita e i servizi offerti all'interno delle gay bathhouse sono stati portati in scena nell'opera teatrale \"The Ritz\" (1975) e nel suo successivo adattamento cinematografico \"Il vizietto americano\" (1976)."}
{"id": "6255592", "revid": "1169491", "url": "https://it.wikipedia.org/wiki?curid=6255592", "title": "Inondazione di San Felice", "text": "L'inondazione di San Felice (in olandese \"Sint-Felixvloed\"), avvenuta il 5 novembre 1530, interess\u00f2 le zone costiere del Mare del Nord in seguito ad una mareggiata che colp\u00ec le coste degli attuali Paesi Bassi e Belgio e, in particolare, della foce della Schelda. Prende il nome da San Felice di Valois, festeggiato il 5 novembre. L'inondazione caus\u00f2 l'allagamento di vasti territori e la morte di un numero stimato di persone.\nLe zone interessate furono le aree costiere delle Flandre e, soprattutto, della Zelanda nelle isole di Noord-Beveland, Zuid-Beveland e Schouwen-Duiveland. La regione a est di Yerseke, conosciuta col nome di Oost-Watering, fu completamente sommersa. La citt\u00e0 di Reimerswaal, che si trovava a una quota leggermente superiore delle aree circostanti, si trov\u00f2 circondata dalle acque in un isolotto e diciotto villaggi che la circondavano furono spazzati via dalla furia delle acque. \nAlcuni territori rimasero per sempre sommersi e la ripresa dell'area fu lenta; il primo polder fu prosciugato nel Noord-Beveland quasi 70 anni dopo l'inondazione."}
{"id": "6255593", "revid": "1573940", "url": "https://it.wikipedia.org/wiki?curid=6255593", "title": "Columba bollii", "text": "La colomba di Bolle (Columba bollii ) \u00e8 un uccello della famiglia Columbidae, endemico delle isole Canarie.\nDistribuzione e habitat.\nL'areale di questa specie \u00e8 ristretto alle isole di Tenerife, La Palma, La Gomera ed El Hierro."}
{"id": "6255598", "revid": "640277", "url": "https://it.wikipedia.org/wiki?curid=6255598", "title": "Gay bathhouse", "text": ""}
{"id": "6255600", "revid": "1573940", "url": "https://it.wikipedia.org/wiki?curid=6255600", "title": "Phylloscopus canariensis", "text": "Il lu\u00ec piccolo delle Canarie (Phylloscopus canariensis ()) \u00e8 un uccello passeriforme della famiglia Phylloscopidae, endemico delle isole Canarie."}
{"id": "6255604", "revid": "1573940", "url": "https://it.wikipedia.org/wiki?curid=6255604", "title": "Cyanistes teneriffae", "text": "La cinciarella delle Canarie (Cyanistes teneriffae ()) \u00e8 un uccello della famiglia Paridae.\nDistribuzione e habitat.\nOltre che nelle isole Canarie, da cui prende il nome, la specie \u00e8 ampiamente diffusa nel Nord Africa (Marocco, Algeria, Tunisia e Libia).\nTassonomia.\nSono state descritte le seguenti sottospecie:"}
{"id": "6255612", "revid": "122246", "url": "https://it.wikipedia.org/wiki?curid=6255612", "title": "Nazionale Under-19 di pallavolo femminile della Bulgaria", "text": "La nazionale Under-19 di pallavolo femminile della Bulgaria \u00e8 una squadra europea composta dalle migliori giocatrici di pallavolo della Bulgaria con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Bulgaria.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6255615", "revid": "247222", "url": "https://it.wikipedia.org/wiki?curid=6255615", "title": "Nar\u00e7izoid", "text": "Nar\u00e7izoid (\"Narcisoido\" in italiano) \u00e8 il primo singolo della cantante albanese Adelina Tahiri, estratto dall'album \"Eliksir\" nel 2007.\nIl video \u00e8 stato girato dal regista A.Muja e le riprese sono state realizzate in Valona nel 2006."}
{"id": "6255621", "revid": "380453", "url": "https://it.wikipedia.org/wiki?curid=6255621", "title": "Nazionale Under-19 di pallavolo femminile della Bielorussia", "text": "La nazionale Under-19 di pallavolo femminile della Bielorussia \u00e8 una squadra europea composta dalle migliori giocatrici di pallavolo della Bielorussia con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Bielorussia.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6255625", "revid": "1573940", "url": "https://it.wikipedia.org/wiki?curid=6255625", "title": "Chalcides sexlineatus", "text": "Lo scinco di Gran Canaria (Chalcides sexlineatus ) \u00e8 un sauro della famiglia degli Scincidi endemico di Gran Canaria."}
{"id": "6255627", "revid": "123819958", "url": "https://it.wikipedia.org/wiki?curid=6255627", "title": "Accordo del Plaza", "text": "L'accordo del Plaza fu un accordo sui tassi di cambio sottoscritto il 22 settembre 1985 al vertice dell\u2019Hotel Plaza di New York dai ministri delle finanze e dai banchieri centrali dei Paesi dell\u2019allora G5 (Francia, Giappone, Regno Unito, Repubblica Federale Tedesca e Stati Uniti), oltre al Canada, con l'obiettivo di contrastare attraverso interventi coordinati sul mercato dei cambi il persistente apprezzamento del dollaro registrato nella prima met\u00e0 degli anni ottanta.\nAntefatti.\nTra il 1980 e il 1985 il dollaro si era apprezzato di circa il 50% nei confronti dello yen, del marco tedesco, del franco francese e della sterlina inglese, le valute delle quattro pi\u00f9 grandi economie dopo gli Stati Uniti d'America. Ci\u00f2 aveva causato notevoli difficolt\u00e0 all'industria americana, che aveva cominciato a esercitare una forte attivit\u00e0 di lobbying, in gran parte non ascoltata dal governo Reagan, che si era opposta a interventi sul mercato dei cambi, in linea con un approccio di politica economica marcatamente liberista. Il settore finanziario era stato in grado di trarre profitto dal dollaro in aumento, e un deprezzamento sarebbe stato in contrasto con i piani dell'amministrazione di Ronald Reagan per abbattere l'inflazione.\nUna grande alleanza di produttori, fornitori di servizi e agricoltori ha iniziato a orchestrare una campagna sempre pi\u00f9 di alto profilo per chiedere protezione contro la concorrenza straniera. Gli attori principali furono gli esportatori di grano, i produttori di automobili, le societ\u00e0 di ingegneria come la Caterpillar, cos\u00ec come le aziende high-tech tra cui IBM e Motorola. Nel 1985 la loro campagna aveva portato il Congresso di iniziare a considerare l'approvazione di leggi protezionistiche. La prospettiva di restrizioni commerciali spinse quindi la Casa Bianca ad avviare i negoziati che avrebbero portato all'accordo del Plaza.\nLa giustificazione per la svalutazione del dollaro era duplice: da un lato sarebbe servita a ridurre il disavanzo delle partite correnti degli Stati Uniti, che aveva raggiunto il 3,5% del PIL, mentre dall'altro avrebbe aiutato l'economia a stelle e strisce ad uscire da una grave recessione che ha avuto inizio nei primi anni ottanta. Il sistema della Federal Reserve sotto Paul Volcker aveva fermato la crisi di stagflazione degli anni 1970 aumentando i tassi di interesse, ma questo aveva portato il dollaro a rafforzarsi, con effetti negativi sulla competitivit\u00e0 dell'industria statunitense (in particolare l'industria automobilistica) rispetto al mercato mondiale.\nEffetti.\nA differenza di alcune crisi finanziarie simili, come la crisi finanziaria messicana del 1994 e la crisi finanziaria argentina del 2001, questa svalutazione venne pianificata, messa in atto in maniera ordinata e non port\u00f2 al panico sui mercati finanziari.\nIl valore del tasso di cambio del dollaro nei confronti dello yen diminu\u00ec del 51% dal 1985 al 1987. La maggior parte di questa svalutazione venne ottenuta grazie all'utilizzo di 10 miliardi di dollari da parte delle banche centrali partecipanti. La speculazione monetaria caus\u00f2 poi una continua discesa del dollaro, che prosegu\u00ec anche dopo la fine degli interventi coordinati. L'accordo del Plaza ebbe successo nel tentativo di ridurre il deficit commerciale degli Stati Uniti con le nazioni dell'Europa occidentale, ma non fu altrettanto efficace nel realizzare il suo obiettivo primario, che consisteva nell'alleviare il deficit commerciale con il Giappone. Questo deficit era dovuto a condizioni strutturali che erano insensibili alla politica monetaria, in particolare le condizioni di commercio. I manufatti statunitensi, diventati pi\u00f9 competitivi, non erano ancora in grado di avere successo sul mercato domestico giapponese a causa di vincoli strutturali del Giappone sulle importazioni.\nLa firma dell'accordo del Plaza riconobbe \"de facto\" anche la definitiva emersione del Giappone come un attore principale nella gestione del sistema monetario internazionale. Tuttavia gli effetti recessivi del rafforzamento dello yen su un'economia fortemente dipendente dalle esportazioni come quella giapponese cre\u00f2 un incentivo all'attuazione di politiche monetarie espansive, che portarono alla bolla dei prezzi delle attivit\u00e0 giapponese della fine degli anni ottanta, il che ha poi portato durante gli anni novanta a un periodo prolungato di deflazione e bassa crescita, il cosiddetto decennio perduto.\nConclusione.\nL'accordo del Louvre, firmato nel febbraio del 1987, sanc\u00ec la fine del continuo declino del dollaro americano."}
{"id": "6255629", "revid": "729019", "url": "https://it.wikipedia.org/wiki?curid=6255629", "title": "Battaglia del Big Hole", "text": "La battaglia del Big Hole \u00e8 un episodio chiave della guerra dei Nasi Forati e si colloca, all'interno del quadro generale del conflitto, tra il breve scontro di Fort Fizzle e la battaglia di Camas Creek. \u00c8 stata combattuta nella contea di Beaverhead in Montana, tra il 9 e il 10 agosto del 1877. Durante la battaglia del Big Hole entrambi gli eserciti, sia quello degli Stati Uniti comandato da John Gibbon, sia quello dei Nasi Forati comandato da Capo Giuseppe e Looking Glass, hanno registrato numerose perdite.\nCome in altri episodi della guerra dei Nasi Forati, anche in questo caso la disputa vedeva scontrarsi un esercito in fuga, quello dei Nasi Forati, e un esercito inseguitore, quello degli Stati Uniti d'America.\nAntefatti.\nDopo la battaglia di Clearwater i capi dei Nasi Forati, che puntavano a raggiungere il Canada, per mantenere la distanza dalle truppe del generale Howard decisero di dirigersi verso il Montana, e per farlo dovettero attraversare il Passaggio di Lolo. Poco dopo il loro ingresso in Montana, i Nasi Forati furono rallentati vicino Lolo a Fort Fizzle, dove combatterono una breve battaglia contro l'esercito statunitense il 28 luglio del 1887.\nDopo il breve scontro, i Nasi Forati si diressero verso la valle di Bitterroot: l'idea era di attraversare la valle sperando che i coloni della zona non opponessero resistenza, dal momento che i Nasi Forati non avevano intenzioni ostili nei confronti degli abitanti,e non volevano farsi coinvolgere in altre battaglie per non sprecare tempo e per evitare di essere raggiunti dall'esercito nemico che li stava inseguendo.\nIn questo clima non ostile, i Nasi Forati effettuarono diversi scambi con i coloni della zona, ritrovandosi alla fine con 260 fucili, munizioni in quantit\u00e0, e provviste a sufficienza per accamparsi e per continuare la loro fuga. Venne segnalato solo un saccheggio da parte di alcuni membri dei Nasi Forati ai danni di un ranch vicino Ross Hole.\nLooking Glass, che nel frattempo aveva superato Capo Giuseppe nelle gerarchie dei Nasi Forati, convinse i suoi uomini del fatto che le truppe del Generale Howard fossero lontane. I membri dei Nasi Forati, anche in virt\u00f9 del clima di relativa tranquillit\u00e0 che regnava in quel momento, rallentarono cos\u00ec la loro corsa, abbassarono le varie misure di sicurezza prese sino a quel momento, e smisero di inviare truppe di ricognizione per controllare la situazione circostante. I Nasi Forati lasciarono cos\u00ec la valle di Bitterroot e si accamparono nel bacino del Big Hole.\nI preparativi dell'esercito degli Stati Uniti.\nI Nasi Forati erano convinti di essere ad una certa distanza dalle truppe di Howard, ma non sapevano che in realt\u00e0 erano stati seguiti dal colonnello Gibbon. Il 28 luglio del 1877 John Gibbon part\u00ec da Fort Shaw e su diresse verso Missoula, dove arriv\u00f2 sette giorni dopo passando dal fiume Blackfoot. Il giorno successivo Gibbon prepar\u00f2 i carri e, con i suoi 15 ufficiali e altri 146 soldati, si diresse sulle tracce dei nasi forati.\nArrivato a Stevensville, Gibbon si mise in contatto col generale Howard nella speranza di farsi inviare 100 soldati, ma Howard era troppo indietro rispetto a lui. Gibbon decise cos\u00ec di arruolare pi\u00f9 persone possibili tra gli abitanti della valle di Bitterroot, facendo anche leva sull'episodio del saccheggio del ranch vicino Ross Hole.\nNonostante alcuni inconvenienti incontrati nel tragitto, in particolare durante la scalata di una collina in direzione del Big Hole, Gibbon era convinto di essere in prossimit\u00e0 del campo dei Nasi Forati. La sua preoccupazione principale una volta cos\u00ec vicino, comunque, era di non essere scoperto, per evitare che i Nasi Forati accelerassero la loro fuga o, ancora peggio, decidessero di rispondere al fuoco, anche in virt\u00f9 del numero di uomini di gran lunga superiore. I Nasi Forati, infatti, potevano contare tra le loro file circa 200 guerrieri e quasi 800 civili, e grazie ai buoni rapporti commerciali instauratisi con i coloni della valle di Bitterroot potevano vantare anche un buon equipaggiamento. Il piano di Gibbon, dunque, prevedeva di localizzare il campo dei Nasi Forati e di tendergli un'imboscata.\nDurante la notte del 7 agosto, Gibbon invi\u00f2 un gruppo di 60 uomini circa in avanscoperta. Furono il sottotenente James H. Bradley e un altro paio di soldati ad individuare il campo dei Nasi Forati. Guidati da una scia di resti di alberi tagliati, e seguendo il rumore delle asce Bradley e i suoi uomini individuarono il campo dei Nasi Forati in una vallata ai piedi di una montagna. Bradley e gli altri uomini inviati in avanscoperta si accamparono a circa 3km di distanza, il sottotenente invi\u00f2 poi immediatamente alcuni soldati da Gibbon per segnalargli la posizione dell'accampamento indiano, avvertendolo per\u00f2 del fatto che i Nasi Forati avevano sicuramente visto il loro accampamento, ma aggiungendo anche che era convinto che non lo avrebbero comunque attaccato.\nGibbon, una volta ricevuta la notizia, si diresse all'accampamento dei ricognitori con tutto il suo esercito, e lo raggiunse al tramonto dell'8 di agosto. Una volta l\u00ec, Gibbon spieg\u00f2 ai soldati che avrebbero attaccato il campo indiano la mattina seguente, e dette ad ognuno di loro 90 munizioni. Nonostante l'idea dell'attacco a sorpresa, per\u00f2, Gibbon era convinto che i Nasi Forati fossero a conoscenza delle sue intenzioni che gli avessero preparato una trappola.\nAlle 11 di notte Gibbon lasci\u00f2 una ventina di uomini a guardia dell'accampamento, e si diresse verso il campo dei Nasi Forati con 149 soldati, circa 35 volontari, e un obice. Una volta arrivati l\u00ec vicino, Gibbon invi\u00f2 una manciata di ricognitori sul campo, avvisandoli di muoversi con cautela e di dare il via all'assalto all'alba, e che per segnalare il momento della partenza avrebbero dovuto dare fuoco a delle tende.\nLa battaglia.\nIl campo dei nasi forati era composto da 89 teepee, disposte lungo il ruscello ai piedi della vallata; le truppe di ricognizione arrivavano dall'alto della montagna, coperti dalla vegetazione presente sul pendio. Un mandriano dei Nasi Forati si stava dirigendo, nel frattempo, in quella direzione; avvistando delle sagome nella vegetazione scese da cavallo per controllare. Fu raggiunto da una scarica di proiettili sparata da un gruppo di volontari. Una volta partiti i colpi, il resto delle truppe mandate in ricognizione si diressero verso il centro del campo sfruttando l'effetto sorpresa, e iniziarono a sparare colpi a raffica in direzione di tutto ci\u00f2 che si muovesse e a dare fuoco alle tende.\nSentiti gli spari, Gibbon dette l'ordine di spingere gli indiani al di fuori dell'accampamento, per separarli in questo modo dai cavalli e dalle armi che tenevano nelle varie tende. Dette inoltre ordine di non fare prigionieri, sia tra i civili sia tra i soldati.\nL'effetto sorpresa iniziale, dovuto al fatto che la maggior parte degli indiani presenti sul campo stava dormendo, spinse gli indiani a fuggire alla cieca in direzioni diverse. Vedendo gli indiani scappare, gli uomini di Gibbon continuarono a sparare contro la gente che correva per il campo e contro le tende, nella speranza di colpire quegli indiani che volevano rispondere al fuoco prelevando le armi che si trovavano al loro interno.\nAlcuni indiani riuscirono a rispondere al fuoco, uccidendo in questo modo il sottotenente Bradley, che si trovava al comando dell'ala sinistra dell'esercito di Gibbon. Gli uomini di Bradley, ritrovatisi senza il loro leader, smisero di spingere in avanti, allentando cos\u00ec la pressione sulla parte nord del campo, e dando ai Nasi Forati un corridoio per accedere ad una parte del campo non ancora raggiunta dagli americani. I leader indiani Looking Glass e White Bird incitarono i propri guerrieri a coprire la fuga dei civili verso quella parte del campo.\nNel frattempo Gibbon non si era accorto del fatto che gli indiani stessero correndo tutti, seppur in maniera disorganizzata, nella direzione di Looking Glass e White Bird. Pensando cos\u00ec di trovarsi di fronte ad una fuga disorganizzata, dette ordine ai suoi uomini di smetterla di inseguire i nasi forati, per evitare di dividere le proprie unit\u00e0, secondo lui in evidente svantaggio numerico nei confronti di quelle dei nasi forati. Dette ordine allora di dare fuoco a tutte le tende, nella speranza di tagliare i rifornimenti agli indiani che si stavano accampando nella parte nord del campo. Gli indiani nella parte nord del campo, per\u00f2, approfittando del fatto che i soldati americani stavano incontrando difficolt\u00e0 a bruciare le tende per colpa dell'umidit\u00e0 della notte precedente, iniziarono a fare fuoco dalla distanza sulle truppe di Gibbon, uccidendo molti soldati americani e colpendo, tra gli altri, Gibbon stesso ad una gamba. La parte nord del campo era ben protetta e Gibbon, rendendosi conto di essere in una posizione sfavorevole e di non poter raggiungere da l\u00ec la postazione dei nasi forati rimasti, decise di battere in ritirata verso un'area poco fuori del villaggio, nella speranza di poter sfruttare i ripari naturali l\u00ec presenti per colpire gli indiani dalla distanza.\nL'obice portato da Gibbon venne utilizzato per coprire la ritirata delle truppe americane, ma non riusc\u00ec a sparare pi\u00f9 di un paio di colpi inefficaci. I nasi forati, eccellenti tiratori dalla distanza, uccisero dalla loro posizione quasi tutti gli operatori del cannone; i pochi superstiti fuggirono, abbandonando l'arma senza per\u00f2 smontarla. I soldati americani abbandonarono vari rifornimenti e molte munizioni per fucili springfield vicino all'obice, e i Nasi Forati ne approfittarono e distribuirono tutto quanto tra i vari guerrieri.\nGibbon nel frattempo, per paura di essere ormai sopraffatto dai Nasi Forati, decise di ingaggiare con loro un duello a distanza, nella speranza di poter mantenere la posizione fino all'arrivo delle truppe del generale Howard, che sapeva essere sulle sue tracce. I nasi forati posizionarono circa 60 guerrieri intorno alla posizione degli americani, schiacciandoli con del fuoco di sbarramento per il tempo necessario per consentire a Capo Giuseppe, probabilmente la figura principale del popolo dei Nasi Forati, di far fuggire tutti i superstiti in direzione di Lake Creek. Gli indiani cercarono anche di dare fuoco alla posizione dei soldati di Gibbon per tenerli ulteriormente a distanza, ma il vento e l'umidit\u00e0 della notte non resero possibile questa manovra.\nLa fine della battaglia.\nLe truppe di Gibbon, schiacciate dagli indiani, si ritrovarono quella notte con poche munizioni, senza cibo e senz'acqua. Tra gli uomini di Gibbon inoltre c'erano molti feriti, compreso egli stesso. In queste circostanze, quasi tutti i volontari civili superstiti deciso di scappare. Gibbon prov\u00f2 allora ad inviare di nascosto dei messaggeri verso Howard, per incitarlo ad accelerare il passo per venire a soccorrerli.\nLa mattina seguente, met\u00e0 dei nasi forati rimasti per impedire l'avanzata degli americani vennero mandati verso il nuovo campo di Lake Creek, mentre l'altra met\u00e0 rimase per sicurezza a controllare la situazione. Accortisi del fatto che le truppe di Gibbon non cercavano alcun tipo di offensiva, i Nasi Forati rimasti abbandonarono nella notte il campo di battaglia, dirigendosi anche loro al campo di Lake Creek.\nLe truppe di Howard raggiunsero la posizione di Gibbon solamente il giorno dopo, l'11 agosto.\nLe vittime.\nLa battaglia del Big Hole \u00e8 ricordata come uno dei momenti pi\u00f9 sanguinari della guerra dei Nasi Forati. Entrambe le parti in causa poterono contare molte vittime e altrettanti feriti.\nLe vittime per l'esercito degli stati uniti furono 23, ma oltre a loro morirono anche 6 volontari, per un totale di 29 vittime complessive (31, se si aggiungono anche 2 feriti morti pochi giorni dopo). I feriti complessivamente furono 40: 36 soldati e 4 volontari.\nNon esistono invece numeri precisi per quanto riguarda le perdite dei Nasi Forati. Il numero di vittime si aggira sulle 90, perlopi\u00f9 donne e bambini. I numeri per quanto riguarda la morte dei guerrieri sono contrastanti: Yellow Wolf, uno dei comandanti dei nasi forati, dichiara che i guerrieri caduti in battaglia non fossero pi\u00f9 di una dozzina; l'esercito degli stati uniti, invece, riferisce di averne contati pi\u00f9 di 30. \u00c8 difficile effettuare una stima precisa, perch\u00e9 nel momento del caos iniziale alcuni civili, tra cui molte donne, imbracciarono le armi e provarono a difendersi dagli aggressori, rientrando cos\u00ec probabilmente nel conteggio finale dei guerrieri.\nNon esiste invece una stima dei feriti: si sa solo che alcuni dei leader dei Nasi Forati vennero feriti durante l'assedio, tra questi anche Capo Giuseppe, ma nessuno di loro \u00e8 morto durante l'assedio."}
{"id": "6255630", "revid": "1389251", "url": "https://it.wikipedia.org/wiki?curid=6255630", "title": "Ahmes (regina)", "text": ""}
{"id": "6255633", "revid": "1124164", "url": "https://it.wikipedia.org/wiki?curid=6255633", "title": "Giacomo Busca", "text": ""}
{"id": "6255635", "revid": "287204", "url": "https://it.wikipedia.org/wiki?curid=6255635", "title": "Koripallon miesten SM-sarjakausi 1998-1999", "text": "La Koripallon miesten SM-sarjakausi 1998-1999 \u00e8 stata la 59\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6255636", "revid": "92723", "url": "https://it.wikipedia.org/wiki?curid=6255636", "title": "Jean R\u00e9sal", "text": "\u00c8 considerato il pi\u00f9 grande progettista di ponti metallici della fine del XIX secolo.\nBiografia.\nAssunto presto nel Servizio dei ponti e delle strade del dipartimento della Loira Atlantica (1878), fu successivamente chiamato nel Servizio della Navigazione di Parigi (1892), succedendo ad Alfred-Aim\u00e9 Flamant nella cattedra di Resistenza dei materiali della Scuola nazionale dei ponti e delle strade.\nSpecialista in ponti metallici, R\u00e9sal attir\u00f2 l'attenzione dei costruttori sull'importanza della duttilit\u00e0 degli acciai e della loro resilienza nella resistenza delle opere d'arte e mostr\u00f2 l'insufficienza della nozione di limite di elasticit\u00e0 nei calcoli di dimensionamento. Egli critic\u00f2 gli esperimenti di W\u00f6hler sulla fatica degli acciai mettendo in evidenza le insufficienze nelle misure dello sforzo aplicato nei cicli di sollecitazione.\nR\u00e9sal intervenne come esperto in molti progetti dal 1890: nella costruzione del ponte Faidherbe, a Saint-Louis nel Senegal (1893); nel controllo delle costruzioni metalliche del Grand Palais di Parigi, in preparazione dell'Esposizione universale di Parigi del 1900 (che gli valse il conferimento della onorificenza di Ufficiale della Legion d'onore); per l'aggiudicazione del ponte degli Amidonniers di Tolosa (1901), ove scart\u00f2 l'offerta \"meno distante\" sulla base di considerazioni tecniche; l'impostazione dei lavori subfluviali per la linea 4 della Metropolitana di Parigi, con l'impiego di cassoni ad aria compressa; la perizia sui sinistri verificatisi nei lavori di scavo del traforo del L\u00f6tschberg (Svizzera, 1908).\nEgli presiedette la Commissione del cemento armato, che redasse il primo regolamento francese del cemento armato (9 febbraio 1906), cos\u00ec come la Commissione dei ponti metallici, dalla quale usc\u00ec il secondo regolamento francese sui ponti metallici (8 gennaio 1915).\nOpere.\nEgli concep\u00ec numerosi ponti metallici in Francia:"}
{"id": "6255638", "revid": "31886", "url": "https://it.wikipedia.org/wiki?curid=6255638", "title": "Hogna nimia", "text": "Hogna nimia \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore nero; la parte frontale \u00e8 ricoperta da una peluria grigio-biancastra.\nL'olotipo femminile rinvenuto ha lunghezza totale \u00e8 di 28\u00a0mm; la lunghezza del cefalotorace \u00e8 di 13\u00a0mm e quella dell'opistosoma \u00e8 di 15\u00a0mm.\nDistribuzione.\nLa specie \u00e8 stata reperita nella Tanzania settentrionale: nelle steppe dei Masai.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255639", "revid": "122246", "url": "https://it.wikipedia.org/wiki?curid=6255639", "title": "Nazionale Under-19 di pallavolo femminile della Croazia", "text": "La nazionale Under-19 di pallavolo femminile della Croazia \u00e8 una squadra europea composta dalle migliori giocatrici di pallavolo della Croazia con un'et\u00e0 inferiore di 19 anni ed \u00e8 posta sotto l'egida della Federazione pallavolistica della Croazia.\nRosa.\nSegue la rosa delle giocatrici convocate per il campionato europeo Under-19 2016."}
{"id": "6255653", "revid": "31886", "url": "https://it.wikipedia.org/wiki?curid=6255653", "title": "Hogna optabilis", "text": "Hogna optabilis \u00e8 un ragno appartenente alla famiglia Lycosidae.\nCaratteristiche.\nLo sterno e la coxae sono di colore nero; gli altri segmenti delle zampe sono di un color giallo ruggine e striati.\nL'olotipo femminile rinvenuto ha lunghezza totale \u00e8 di 12\u00a0mm; la lunghezza del cefalotorace \u00e8 di 5,5\u00a0mm e quella dell'opistosoma \u00e8 di 6,5\u00a0mm.\nDistribuzione.\nLa specie \u00e8 stata reperita nella Repubblica Democratica del Congo meridionale: lungo il corso del fiume Kankunda, affluente di sinistra del fiume Lupiala, e subaffluente di destra del fiume Lufira, all'interno del Parco nazionale di Upemba.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255654", "revid": "367445", "url": "https://it.wikipedia.org/wiki?curid=6255654", "title": "Baetulo", "text": "Baetulo (in precedenza la iberica \"Baitolo\") era il nome della citt\u00e0 fondata dai Romani su un terreno sopraelevato vicino al mare intorno all'anno 100 a.C., dove ora sorge la citt\u00e0 spagnola di Badalona. La cinta muraria delimitava un'area di circa 11 ettari e la citt\u00e0 faceva parte di un sistema di fondazioni realizzate lungo la costa del Mar Mediterraneo. Il sito archeologico di Baetulo \u00e8 stato dichiarato bene culturale d'interesse nazionale (BCIN) dallo stato spagnolo nel 1999.\nStoria.\nLa citt\u00e0 venne fondata \"ex novo\" sull'altura di Ros\u00e9s, tra i torrenti Canyet e Matamoros e il mare. La data di fondazione si stima attorno all'anno 100 a.C., in base agli studi stratigrafici, con l'individuazione della fase di livellamento del suolo e di preparazione del terreno per la costruzione; in base alla datazione dei resti archeologici, prevalentemente ceramiche di colore nero provenienti da scavi pi\u00f9 antichi e privi del contesto stratigrafico, e infine per le tecniche costruttive usate per la cinta muraria. La citt\u00e0 \u00e8 comunque menzionata nella \"De Chorographia\" di Pomponio Mela, databile negli anni 43-44 e nella \"Naturalis Historiae\" di Plinio il Vecchio, del I secolo d.C.\nDisegnata con una pianta a distribuzione ortogonale, viene definita da Plinio come \"oppidum civium romanorum\" (\"citt\u00e0 fortificata di cittadini romani\"), il che ha portato a dedurre che la fondazione avvenne a partire da una colonia di immigranti italici. Oltre che come opera difensiva urbana, il centro sorse anche nel contesto della riforma dell'esercito operata da Mario, che prevedeva la distribuzione di terreni ai legionari veterani. La divisione tra coloni assegnava propriet\u00e0 di piccole o medie dimensioni e la colonizzazione dell'intero territorio di Baetulo risulta quindi abbastanza frazionata. Nel corso degli anni la citt\u00e0 venne dotata anche di una cinta muraria.\nLa citt\u00e0 fu molto dinamica, specie nel periodo di massima prosperit\u00e0, sotto l'imperatore Augusto, con una economia agricola specializzata nella produzione ed esportazione del vino, che proseguit\u00e0 per buona parte del I secolo d.C. Si presume che fu proprio in questo periodo che si port\u00f2 a compimento un abbellimento generale della citt\u00e0 e un rinnovo degli antichi edifici.\nA partire dalla fine del I secolo d.C. e per tutto il II secolo, avvennero dei cambiamenti importanti, con il progressivo disuso delle canalizzazioni e delle fognature, cos\u00ec come alcune case benestanti della parte alta della citt\u00e0 furono riconvertite a nuovi impieghi di tipo artigianale, industriale o commerciale o semplicemente ad abitazioni popolari, mentre le famiglie pi\u00f9 ricche si trasferirono nelle varie \"villae\" sparse nei dintorni. Tuttavia nello stesso periodo, precisamente alla fine del I secolo d.C., Baetulo venne promossa a \"municipium\" sotto lo \"ius latii\" ed \u00e8 partire da questo momento che si trovano documentazioni epigrafiche delle sue istituzioni e dei suoi magistrati.\nNonostante la decadenza continuata nel III secolo, l'analisi stratigrafica ha evidenziato la presenza di insediamenti abitativi nella parte bassa della citt\u00e0 fino alla fine del V secolo-inizio del VI secolo, con diverse fasi costruttive e cronologiche.\nPrincipali campagne archeologiche di scavo.\nGli scavi archeologici di Baetulo iniziarono in modo regolare nel XX secolo. Prima della guerra civile spagnola, fu l'Agrupaci\u00f3 Excursionista di Badalona, fondata nel 1925, a farsi carico della sezione di archeologia e storia cittadina. Durante la guerra, tra il 1934 e il 1936, Joaquim Font i Cuss\u00f3 realizz\u00f2 gli scavi nell'area della Torre Vella, un terreno non edificato fin dai tempi del medioevo, portando alla luce numerosi reperti, tra cui una statuetta marmorea nota come \"Venere di Badalona\" e frammenti della cinta muraria. Nello stesso periodo venne costituito un primo museo, di propriet\u00e0 dell'associazione stessa. Alla fine della guerra civile, nel 1940, molti reperti furono trasferiti a Barcellona e l'associazione venne sciolta.\nDopo la guerra, gli scavi dei resti romani ripresero sotto la guida di Josep Maria Cuy\u00e0s, che per\u00f2 dovette procedere in modo saltuario fino al 1954, quando venne nominato Commissario per gli scavi locali di Badalona e i lavori divennero cos\u00ec pi\u00f9 numerosi, rivelando ritrovamenti pi\u00f9 importanti. Nel 1955 Cuy\u00e0s scopr\u00ec le terme di Baetulo, in uno stato di conservazione talmente buono che fu impossibile per le autorit\u00e0 chiedere di risotterrarle o ignorarle. Nello stesso anno avvenne la posa della prima pietra del Museo di Badalona, ubicato proprio sopra alle terme e che venne inaugurato nel 1966.\nNel 1979 nell'area della Torre Vella fu costruito un edificio abitativo, che per\u00f2, una volta terminato, venne dichiarato illegale dal Tribunale Superiore di Giustizia e venne quindi demolito. L'area divebbe quindi di propriet\u00e0 pubblica e ripresero in modo estensivo gli scavi archeologici, con ulteriori ritrovamenti rilevanti, tanto che il Comune e il Museo decisero di mantenere l'area come zona archeologica.\nSempre tra gli anni settanta e ottanta inizi\u00f2 una disputa per riportare a Badalona i reperti che erano stati trasferiti al Museo Archeologico di Barcellona. Nel 1981 fu restituita la \"Venere di Badalona\", a cui si aggiunsero in seguito la \"Tabula hospitalis\", la stele iberica di Can Peixau e i frammenti delle mura.\nAltri ritrovamenti e scavi furono realizzati anche a Badalona, nel quartiere di Dalt de la Vila, che hanno fatto emergere resti di varie \"villae\", alcune non pi\u00f9 conservate, che erano anche centri di produzione agricola e di allevamento, dato che all'epoca si trovavano in zone rurali.\nGli scavi proseguono e continuano ad arricchire sia i reperti che la ricostruzione del patrimonio storico di Badalona. Nel corso dei lavori di realizzazione della stazione della metropolitana Badalona-Pompeu Fabra furono rinvenute una serie di anfore e altri resti minori che vennero trasferiti al museo, mentre il giacimento non \u00e8 stato cosnervato per completare i lavori della metropolitana.\nAd inizio 2017, durante i lavori di ampliamento della strada statale C-31, vennero alle luce i resti di una villa romana, in particolare un mosaico di fattura raffinata dell'epoca di Augusto in ottimo stato di conservazione e ritenuto opera di artisti italici per la sua qualit\u00e0 realizzativa, che \u00e8 stato rimosso dal sito per essere trasportato nel museo. Il sito \u00e8 stato poi ricoperto, per completare i lavori stradali, tuttavia, trovandosi al di sotto del piano stradale, rimane conservato per il futuro per eventuali ulteriori scavi. La villa presenta una serie di caratteristiche che indicano chiaramente che faceva parte integrante del tessuto urbano di Baetulo e che non fosse quindi una villa rurale, il che porta, vista la collocazione dei resti, a ipotizzare che la citt\u00e0 antica avesse un'estensione pi\u00f9 ampia di quanto si pensasse prima di tale ritrovamento."}
{"id": "6255658", "revid": "30445", "url": "https://it.wikipedia.org/wiki?curid=6255658", "title": "Yumurtal\u0131k", "text": ""}
{"id": "6255659", "revid": "367445", "url": "https://it.wikipedia.org/wiki?curid=6255659", "title": "Baitolo", "text": ""}
{"id": "6255661", "revid": "30445", "url": "https://it.wikipedia.org/wiki?curid=6255661", "title": "Yumurtalik", "text": ""}
{"id": "6255662", "revid": "287204", "url": "https://it.wikipedia.org/wiki?curid=6255662", "title": "Caserta (disambigua)", "text": ""}
{"id": "6255667", "revid": "44876", "url": "https://it.wikipedia.org/wiki?curid=6255667", "title": "Unione Sportiva Castrovillari Calcio 1998-1999", "text": "Questa voce raccoglie le informazioni riguardanti l'Unione Sportiva Castrovillari Calcio nelle competizioni ufficiali della stagione 1998-1999."}
{"id": "6255684", "revid": "1513836", "url": "https://it.wikipedia.org/wiki?curid=6255684", "title": "RuPaul's Drag Race (nona edizione)", "text": "La nona edizione di \"RuPaul's Drag Race\" \u00e8 andata in onda negli Stati Uniti a partire dal 24 marzo 2017. A differenza degli anni precedenti, il programma \u00e8 stato trasmesso sulla rete televisiva VH1 e non pi\u00f9 su Logo TV. Per questa edizione sono state selezionate quattordici concorrenti.\nL'edizione ha visto il ritorno nella competizione di Cynthia Lee Fontaine, concorrente dell'ottava edizione e seconda, nella storia del programma, ad aver partecipato due volte, dopo Shangela.\nSasha Velour, vincitrice della nona edizione, ha guadagnato come premio , una fornitura di cosmetici \"Anastasia Beverly Hills Cosmetics\" e una corona di \"Fierce Drag Jewels\".\nAja prender\u00e0 parte alla terza edizione di \"RuPaul's Drag Race All Stars\", Farrah Moan, Trinity Taylor e Valentina alla quarta, Shea Coule\u00e9 alla quinta , mentre Eureka prender\u00e0 parte alla sesta edizione.\nConcorrenti.\nLe quattordici concorrenti che hanno preso parte al reality show sono state:\nTabella eliminazioni.\nLegenda:\nRiassunto episodi.\nEpisodio 1 - \"Oh. My. Gaga!\".\nLa puntata si apre con l'ingresso di tutti i concorrenti partendo con Peppermint e finendo con Aja. I concorrenti pensano di essere tutti fino a quando non entra un altro concorrente, il quale viene scambiato per un imitatore di Lady Gaga. Alcuni per\u00f2 iniziano ad avere dei dubbi e pensano che sia davvero molto simile alla famosa cantante. Il concorrente misterioso si rivela essere la \"vera\" Lady Gaga. La cantante spende del tempo con i concorrenti. \nGiudice ospite della puntata \u00e8 Lady Gaga che si unisce a RuPaul, Michelle Visage, Ross Matthews e Carson Kressley. Una volta che i concorrenti hanno sfilato con i due outfit, RuPaul annuncia i tre migliori che sono Eureka, Nina Bo'nina Brown e Sasha Velour. Il vincitore della puntata \u00e8 Nina Bo'nina Brown. Al termine delle congratulazioni per\u00f2 RuPaul richiede silenzio in quanto annuncia di aver deciso di portare un quattordicesimo concorrente all'interno della competizione. Il concorrente sale sul palco e viene inquadrato di spalle, senza che il suo volto venga mostrato alle telecamere.\nEpisodio 2 - \"She Done Already Done Brought It On\".\nLa puntata si apre con la scena conclusiva della puntata precedente quando RuPaul richiede silenzio in quanto annuncia di aver deciso di portare un quattordicesimo concorrente all'interno della competizione. Il concorrente sale sul palco e viene inquadrato di spalle, senza che il suo volto venga mostrato alle telecamere. Il concorrente si mostra all'improvviso rivelando di essere Cynthia Lee Fontaine, proveniente dalla precedente stagione.\nEpisodio 3 - \"Draggily Ever After\".\nTodrick Hall e Cheyenne Jackson sono i giudici ospiti della puntata che si uniscono a RuPaul, Michelle Visage e Carson Kressley. Trinity Taylor \u00e8 la migliore della puntata, Aja e Kimora Blac sono i peggiori mentre gli altri sono salvi.\nEpisodio 4 - \"Good Morning Bitches\".\nI giudici ospiti della puntata sono Jeffrey Bowyer-Chapman e Naya Rivera. Il tema della sfilata \u00e8 \"Notte Focosa\" dove i concorrenti devono presentarsi con delle vesti da notte.\nEpisodio 5 - \"Reality Stars: The Musical\".\nTodrick Hall e Meghan Trainor sono i giudici ospiti della puntata che si uniscono a RuPaul, Michelle Visage e Carson Kressley. Il tema per la sfilata \u00e8 \"Pellicce\". \nShea Coule\u00e9 \u00e8 la migliore della puntata, mentre Cynthia Lee Fontaine e Farrah Moan sono i peggiori mentre gli altri sono salvi.\nEpisodio 6 - \"Snatch Game\".\nGiudici ospiti della puntata sono Denis O'Hare e Candis Cayne. Il tema per la sfilata \u00e8 \"Le 1000 notti di Madonna\" in cui i concorrenti dovranno indossare un outfit ispirato ad uno dei look indossati da Madonna.\nPeppermint e Cynthia Lee Fontaine sono le peggiori della puntata, Sasha viene criticata in modo positivo per la sua performance. Alexis Michelle \u00e8 la migliore della puntata mentre gli altri sono salvi.\nEpisodio 7 - \"9021-HO\".\nGiudici ospiti della puntata sono Jennie Garth e Tori Spelling. Il tema per la sfilata \u00e8 \"Grandi Capelli\" in cui i concorrenti devono indossare un outfit con delle parrucche enormi.\nAja e Nina Bo'nina Brown sono le peggiori della puntata, Trinity Taylor \u00e8 la migliore della puntata mentre gli altri sono salvi.\nEpisodio 9 - \"Your Pilot's On Fire\".\nI giudici ospiti della puntata sono Lisa Robertson &amp; Noah Galvin. Il tema per la sfilata \"Club Kidz Couture\", in cui i concorrenti devono sfilare con dei look da Club Kid, ovvero molto esagerati e stravaganti.\nEpisodio 10 - \"Makeovers: Crew Better Work\".\nGiudici ospiti della puntata sono Kesha e Zaldy. \nTrinity vince la sfida, mentre Shea e Nina sono le peggiori, invece Alexis, Sasha e Peppermint sono salve.\nEpisodio 11 - \"Gayest Ball Ever\".\nGiudici ospiti della puntata sono Andie MacDowell e Joan Smalls.\n- \"Outfit Arcobaleno\": I concorrenti devono realizzare un outfit ispirato alla bandiera arcobaleno, simbolo della comunit\u00e0 LBGT;\n- \"Sexy Unicorn\": I concorrenti devono realizzare un outfit che mostrasse la loro visione di un unicorno;\n- \"Village People Eleganza Extravaganza\": I concorrenti devono realizzare un outfit ispirandosi ad uno dei componenti della famosa band dei Village People.\nAlexis e Peppermint sono le peggiori, Shea \u00e8 la migliore mentre le altre sono salve.\nEpisodio 12 - \"Category Is\".\nMichelle Visage entra nel backstage e annuncia ai quattro finalisti che per questa ultima puntata ogni concorrente dovr\u00e0 scrivere e registrare un pezzo che far\u00e0 parte del remix del singolo di RuPaul, intitolato \"Category Is\". Dovranno poi esibirsi con la canzone sul palcoscenico del programma, eseguendo una coregrafia e dovranno anche prendere parte ad un podcast con RuPaul e Michelle Visage.\nUna volta scritto il pezzo, ogni concorrente va nella sala registrazione, dove Todrick Hall d\u00e0 loro consigli e aiuto per la registrazione del pezzo. Per la realizzazione del balletto sul palcoscenico principale i concorrenti incontrano nuovamente Todrick che insegna loro la coreografia. Nel frattempo uno ad uno i concorrenti prendono parte al podcast, dove RuPaul e Michelle Visage fanno domande sulla loro esperienza in questa edizione di \"America's Next Drag Queen\".\nIn questa puntata i giudici sono RuPaul, Michelle Visage, Ross Mathews e Carson Kressley. I concorrenti si esibiscono con il remix di \"Category Is\" e successivamente sfilano con uno dei loro migliori outfit. Tutti i concorrenti vengono giudicato positivamente sia per l'outfit sia per la performance. RuPaul chiede ad ogni concorrente il motivo per cui debba essere scelto proprio lui come vincitore e non gli altri. Per decidere chi eliminare i concorrenti si devono esibirsi in playback sulle note di \"U Wear It Well\" di RuPaul. Dopo l'esibizione RuPaul decide di non eliminare nessuno e che tutti e quattro i concorrenti prenderanno parte al Gran Finale.\nEpisodio 13 - \"Reunited\".\nIn questo episodio tutti i concorrenti si riuniscono insieme a RuPaul per parlare della loro esperienza nello show: discutendo di quali sono stati i loro momenti migliori, delle sfide pi\u00f9 difficili e delle scelte di stile effettuate delle concorrenti durante lo show. Inoltre, a differenza degli ultimi anni in cui Miss Simpatia veniva annunciata al Gran Finale, RuPaul comunica che Miss Simpatia verr\u00e0 eletta in questa puntata. A vincere il premio \u00e8 Valentina.\nEpisodio 14 - \"Grand Finale\".\nNell'episodio finale della stagione, per la prima volta nella storia del programma, i quattro finalisti dovranno esibirsi in playback chiamati \"Lipsync For The Crown\" in cui due concorrenti dovranno scontarsi in un playback ed, alla fine, i concorrenti che hanno superato i playback dovranno esibirsi in un playback finale e da l\u00ec sar\u00e0 proclamato il vincitore della stagione. Queste esibizioni saranno decise da una ruota della fortuna, ed un concorrente dovr\u00e0 decidere con chi competere, e quelli non scelti dovranno esibirsi fra di loro nel secondo playback.\nMa prima, RuPaul, come ha fatto per tutte le stagioni precedenti, fa delle domande ai finalisti e di come il programma ha cambiato gli ha cambiato la vita, poi ci furono delle sorprese per tutte e quattro le finaliste, che ricevettero dei video da delle persone famose, Peppermint ricevette un video di Laverne Cox; Sasha ricevette un video di Katy Perry; Shea ricevette un video di Blac Chyna; Trinity ricevette un video di Bobby Moynihan, poi fu menzionato il fatto che Chris Pine l'ha nominata nello show SNL (\"Saturday Night Live\"), e, lei ricevette un altro video da un'altra celebrit\u00e0, Amanda Lepore, che lei interpret\u00f2 come personaggio nello \"Snatch Game\", ma non fu mandato in onda.\nDopo le interviste, la ruota dei playback scelse il nome di Trinity, che scelse di andare contro Peppermint, e, quindi, Sasha e Shea dovettero andare insieme nel secondo playback. Peppermint e Trinity Taylor si dovettero esibire in playback con la canzone \"Stronger\" di Britney Spears, usata gi\u00e0 in passato nella prima edizione. Infine, Peppermint riusc\u00ec a passare alla sessione finale, e Trinity Taylor fu eliminata. Sasha Velour e Shea Coule\u00e9 si dovettero esibire in playback con la canzone \"So Emotional\" di Whitney Houston. Durante l'esibizione Sasha si tolse la parrucca facendo cadere molti petali di rosa nascosti al suo interno, mandando in estasi il pubblico, ed infine, Sasha Velour riusc\u00ec a passare alla sessione finale, e Shea Coule\u00e9 fu eliminata.\nNel lip-synch finale, si scontrarono Sasha Velour e Peppermint nella canzone \"It's Not Right but It's Okay\" di Whitney Houston. Qui fu annunciato il vincitore della nona stagione, che fu Sasha Velour."}
{"id": "6255686", "revid": "87010910", "url": "https://it.wikipedia.org/wiki?curid=6255686", "title": "Centristi per l'Italia", "text": ""}
{"id": "6255693", "revid": "933835", "url": "https://it.wikipedia.org/wiki?curid=6255693", "title": "Sovrani dell'Impero seleucide", "text": ""}
{"id": "6255697", "revid": "610572", "url": "https://it.wikipedia.org/wiki?curid=6255697", "title": "Appio Latino Metronio Associazione Sportiva 1978-1979", "text": ""}
{"id": "6255712", "revid": "610572", "url": "https://it.wikipedia.org/wiki?curid=6255712", "title": "Civitavecchia Calcio 1920 1978-1979", "text": ""}
{"id": "6255715", "revid": "1543377", "url": "https://it.wikipedia.org/wiki?curid=6255715", "title": "Sikhara", "text": "Shikhara (\"\u015aikhara\") \u00e9 un termine sanscrito che significa \"picco montuoso\" e si riferisce alle torri dei templi ind\u00f9 dell'India del Nord. Le torri Shikhara sono costruite sul sancta sanctorum, dove la divinit\u00e0 dedicataria risulta pi\u00f9 evidente e visibile in un tempio ind\u00f9 dell'India del nord.\nNell'India del Sud il termine equivalente a \"shikhara\" \u00e8 \"vimana\".\nQueste torri non devono essere confuse con le elaborate torri dei templi indiani del sud, chiamate \"Gopuram\" che sono le caratteristiche di spicco della maggior parte di quei templi.\nStili principali.\nTra i diversi stili di shikhara presenti nell'architettura ind\u00f9 dei templi, i tre pi\u00f9 comuni sono:\nIn ogni stile shikhara/vimana, le strutture culminano in un \"\"Kalasha\",\" un ricettacolo sacro in ottone dorato in cima alla torre.\nNello stile \"vesara\" la cupola tende ad essere altamente ornata ed emerge dal \"Sukanasa\" o \u00e8 riccamente scolpita orizzontalmente.\nUrushringa.\nIn origine i shikhara erano omogenei, ma con il tempo, i shikhara secondari (a volte chiamati urushringa), pi\u00f9 piccoli e pi\u00f9 stretti, sono stati inseriti sui lati del shikhara principale: essi sono shikhara eterogenei.\nAlcuni shikhara terziari si trovano, a volte, in prossimit\u00e0 delle estremit\u00e0 dei lati o negli angoli.\nUno dei pi\u00f9 notevoli esempi di shikhara eterogeneo \u00e8 quello del Tempio Ka\u1e47\u1e0d\u0101riy\u0101 Mah\u0101deva di Khajuraho."}
{"id": "6255721", "revid": "1386850", "url": "https://it.wikipedia.org/wiki?curid=6255721", "title": "Episodi di Powerless", "text": "La prima ed unica stagione della serie televisiva Powerless, composta da 12 episodi, \u00e8 stata trasmessa in prima visione negli Stati Uniti dal canale NBC dal 2 febbraio al 20 aprile 2017. Il 25 aprile 2017, la NBC sospende a tempo indeterminato la trasmissione della serie e l'11 maggio 2017 ha annunciato in via ufficiale la sua cancellazione. Gli ultimi tre episodi sono andati in onda in prima visione dal 12 al 26 maggio 2017 sul servizio on demand della televisione pubblica neozelandese TVNZ.\nIl settimo episodio della serie, \"Emergency Punch-Up\", \u00e8 stato trasmesso come nono in quanto all'interno dell'episodio avviene un attacco chimico, simile all'attacco chimico avvenuto in Siria pochi giorni prima della sua programmata messa in onda.\nL'undicesimo episodio, \"Win, Luthor, Draw\", viene rilasciato pubblicamente sul canale DC Entertainment su YouTube il 16 giugno 2017 per ricordare la scomparsa di Adam West, storico attore di Batman e che in questa puntata ha recitato come Guest Star.\nIn Italia la serie \u00e8 stata trasmessa sul canale Joi della piattaforma pay-per-view Mediaset Premium dal 2 al 30 ottobre 2017. In chiaro \u00e8 stata trasmessa dal 15 settembre al 20 ottobre 2018 su Italia 1.\n\"Il team senza potere!\".\nTrama.\nEmily Locke, una ragazza ambiziosa e piena di sogni, viene assunta come nuovo direttore del dipartimento Ricerca e Sviluppo della Wayne Security, un'azienda specializzata in prodotti per la sicurezza dei civili che si ritrovano coinvolti nelle battaglie tra supereroi e supercattivi. Durante il suo primo giorno Emily scopre che lo staff non \u00e8 spronato a dare il meglio di s\u00e9 e che il capo dell'azienda, Van Wayne, vorrebbe essere trasferito a un'altra posizione a Gotham City. Van annuncia ai dipendenti che suo cugino Bruce Wayne \u00e8 intenzionato a chiudere l'azienda a meno che essi non inventino un prodotto di successo. Grazie a un'intuizione di Emily il team di sviluppo crea un prodotto che avvisa della presenza di supercattivi nelle vicinanze. Bruce Wayne approva l'idea e salva cos\u00ec l'azienda."}
{"id": "6255724", "revid": "24989", "url": "https://it.wikipedia.org/wiki?curid=6255724", "title": "Distretto Centro", "text": "Il distretto Centro (in sloveno \"\u010cetrtna skupnost Center\"), o semplicemente \"Centro\", \u00e8 uno dei 17 distretti (\"Mestna \u010detrt\") della citt\u00e0 di Lubiana. "}
{"id": "6255730", "revid": "339392", "url": "https://it.wikipedia.org/wiki?curid=6255730", "title": "Direzione Nazionale Anticorruzione", "text": ""}
{"id": "6255736", "revid": "709565", "url": "https://it.wikipedia.org/wiki?curid=6255736", "title": "RimWorld", "text": "RimWorld \u00e8 un videogioco gestionale appartenente alla categoria CMS (\"construction and management simulation\") sviluppato da Ludeon Studios. \u00c8 stato inizialmente distribuito in versione alpha per Linux, macOS e Windows il 4 novembre 2013; dal 15 luglio 2016 \u00e8 stato reso disponibile su Steam in Early Access ed \u00e8 stato ufficialmente pubblicato con la versione 1.0 il 17 ottobre 2018.\nTrama.\nLa trama verte su diversi personaggi che si ritrovano sperduti su un pianeta isolato dopo che la loro astronave \u00e8 precipitata su di esso. Le caratteristiche psico-fisiche di ognuno sono molto dettagliate: in modo simile a \"Dwarf Fortress\", tutti i coloni possiedono una diversa personalit\u00e0. All'inizio il giocatore pu\u00f2 scegliere quattro diversi inizi, essendo il pi\u00f9 comune quello con tre personaggi rinominabili con diversi caratteri e abilit\u00e0, questi personaggi possono essere, in caso non siano graditi, sostituiti con altri aleatorizzati. \nMan mano che il gioco continua, altri coloni si uniranno ai primi: possono farlo di loro spontanea volont\u00e0 oppure, dopo essere stati fatti prigionieri, convinti ad unirsi alla colonia. I coloni dovranno provvedere al futuro della colonia procurandosi cibo, metalli e armi, difendendosi dagli aggressori, dal freddo, dagli eventi naturali e dalle malattie, ricercando nuove tecnologie, erigendo costruzioni dove dormire, mangiare e sistemare le scorte, e cos\u00ec via.\nIl narratore occasionalmente generer\u00e0 un evento casuale, annunciato da un messaggio su schermo: l'evento pu\u00f2 essere favorevole (ad esempio, un nuovo colono si unisce al gruppo), neutrale (alcuni viaggiatori attraversano l'area di gioco) oppure avverso (una razzia di pirati, un'eruzione solare, ecc...). Ogni evento influenzer\u00e0 in modo pi\u00f9 o meno marcato il gameplay.\nL'elettricit\u00e0 \u00e8 parte centrale del gioco: quasi tutti i dispositivi, dalle armi pesanti ai fornelli per riscaldarsi necessitano di elettricit\u00e0 per funzionare, e pu\u00f2 essere generata attraverso impianti eolici, pannelli fotovoltaici e sfruttando l'energia geotermica. Se viene prodotta pi\u00f9 elettricit\u00e0 di quella al momento necessaria, \u00e8 possibile costruire batterie dove immagazzinarla per poi utilizzarla per le emergenze.\nIl gioco termina quando almeno un colono riesce a fuggire dal pianeta su una navicella spaziale oppure quando tutti periscono a causa di attacchi nemici, ferite, malattie, inedia, ecc.\nTuttavia si pu\u00f2 continuare a giocare e varie espansioni permettono di continuare la storia all'interno della navicella.\nModalit\u00e0 di gioco.\nIspirato dai videogiochi \"Dwarf Fortress\", \"Firefly\", \"Dune\" e \"Warhammer 40.000\", il gioco si presenta con una grafica 2D a visuale dall'alto. Lo scopo principale del gioco \u00e8 mantenere ed espandere una colonia di sopravvissuti ad un incidente spaziale che si ritrovano su pianeta dall'ambiente ostile. Una volta raggiunto un numero sufficiente di risorse, questi potranno scappare dal pianeta. La storia del gioco \u00e8 generata in modo casuale da un narratore virtuale.\nNarratori.\nSono disponibili tre narratori virtuali:\nIn base al narratore cambia il numero massimo di coloni che si possono avere in contemporanea.\nPersonaggi.\nI personaggi possiedono un diverso background a seconda delle capacit\u00e0 professionali divise in due stadi, infanzia ed et\u00e0 adulta. Il background ha un'influenza molto forte sul personaggio e le sue abilit\u00e0. I personaggi inoltre devono soddisfare dei bisogni in modo da non finire preda della pazzia: questi bisogni possono essere semplici (come fame, senso di sicurezza, indossare vestiti adatti) oppure pi\u00f9 complessi (avere un posto dove sedersi per mangiare, avere tempo libero da dedicare a s\u00e9 stessi, ecc...). Se non soddisfatti, i coloni possono impazzire fino al punto da rivoltarsi contro gli altri componenti del gruppo. Dalla versione alpha 13 \u00e8 stato introdotto un nuovo aspetto sociale che lega i diversi personaggi agli altri attraverso rapporti come padre, madre, figlio, sorella, ex-amante, ecc... Queste relazioni possono apportare benefici o aggravi ai bisogni da soddisfare (ad esempio: se un parente di un personaggio muore, sar\u00e0 pi\u00f9 facile che questi cada vittima della pazzia per il dolore).\nAnimali.\nDalla versione alpha 12 del 21 agosto 2015 sono state introdotte diverse meccaniche riguardanti gli animali: \u00e8 possibile addomesticarli, ammaestrarli e farli riprodurre. \u00c8 stato aggiunto loro un fattore per l'intelligenza che determina quali abilit\u00e0 l'animale pu\u00f2 sviluppare: queste abilit\u00e0 vanno dalla capacit\u00e0 di trasportare oggetti ed immagazzinarli al salvataggio e difesa del proprio padrone. Sono stati aggiunti undici animali, tra i quali mucche, galline, elefanti e due razze di cane."}
{"id": "6255739", "revid": "486946", "url": "https://it.wikipedia.org/wiki?curid=6255739", "title": "Rai Sport 1", "text": ""}
{"id": "6255742", "revid": "110157", "url": "https://it.wikipedia.org/wiki?curid=6255742", "title": "SM-koris 1999-2000", "text": "La SM-koris 1999-2000 \u00e8 stata la 60\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio del ."}
{"id": "6255743", "revid": "31886", "url": "https://it.wikipedia.org/wiki?curid=6255743", "title": "Hogna patens", "text": "Hogna patens \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone scuro; la parte frontale \u00e8 ricoperta da una peluria biancastra tendente al grigio.\nL'olotipo femminile rinvenuto ha lunghezza totale \u00e8 di 16\u00a0mm; la lunghezza del cefalotorace \u00e8 di 7\u00a0mm e quella dell'opistosoma \u00e8 di 9\u00a0mm.\nDistribuzione.\nLa specie \u00e8 stata reperita nello Zimbabwe: sugli \"specimen\" degli esemplari reperiti non era specificata alcuna localit\u00e0.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255746", "revid": "125671819", "url": "https://it.wikipedia.org/wiki?curid=6255746", "title": "Vimana (elemento architettonico)", "text": "Vimana (tamil: \u0bb5\u0bbf\u0bae\u0bbe\u0ba9\u0bae\u0bcd) \u00e8 un termine che indica le torri costruite sui Garbhagriha o Sancta sanctorum dei templi ind\u00f9.\nArchitettura.\nUn tipico tempio ind\u00f9 in stile \"dravidico\" pu\u00f2 avere gopuram multipli, in genere costruiti in pi\u00f9 pareti in fila intorno al santuario principale. Le pareti del tempio sono quadrate con quattro gopura, uno ciascuno per ogni lato, esattamente situato al centro di ogni parete. Il sancta sanctorum e il tetto imponente (della divinit\u00e0 centrale del santuario) sono chiamati anche vimana. In generale questi non assumono un significato tanto diverso dai gopuram esterni, con l'eccezione di alcuni templi dove i tetti del sancta sanctorum sono famosi come il complesso del tempio.\nScrigni famosi.\nIl kanaka-sabai (palco dorato) del tempio Thillai Nataraja di Chidambaram \u00e8 un altro esempio. In particolare questo santuario \u00e8 interamente ricoperto di lastre dorate, \u00e8 diverso nella struttura e massiccio in termini di dimensioni rispetto alla maggior parte degli altri vimana. Dati storici evidenziano che nel IX secolo Parantaka Chola I finanzi\u00f2 la copertura dorata di questo vimana e la sua gloria \u00e8 viva ancora oggi.\nIl vimana Ananda Nilayam del Tempio di Venkateswara \u00e8 un famoso esempio in cui il gopuram del santuario principale occupa un posto speciale nella storia e nella dignit\u00e0 del tempio.\nIl Tempio di Meenakshi ha due vimana dorati, il maggiore dedicato a Shiva e l'altro alla sua consorte Meenakshi.\nIl vimana del Tempio Brihadeeswarar a Tanjore \u00e8 un altro esempio, con la sua altezza esagerata. Questa forma non \u00e8 molto comune."}
{"id": "6255753", "revid": "610572", "url": "https://it.wikipedia.org/wiki?curid=6255753", "title": "Associazione Sportiva Montecatini 1978-1979", "text": ""}
{"id": "6255754", "revid": "838137", "url": "https://it.wikipedia.org/wiki?curid=6255754", "title": "Imbert Dupuis", "text": "Biografia.\nNato a Montpellier, era parente, forse nipote, di papa Giovanni XXII. Fu avviato alla carriera ecclesiastica e fu prevosto di Saint-Paul-de-Frogtinan, in diocesi di Maguelonne; in seguito fu protonotario apostolico.\nFu creato cardinale presbitero dei Santi XII Apostoli nel concistoro del 18 dicembre 1327. Partecip\u00f2 al conclave del 1334, che elesse papa Benedetto XII. Fu camerlengo del Sacro collegio dall'11 luglio 1340 fino alla morte; fu poi cardinale protopresbitero dall'agosto 1341. Partecip\u00f2 al conclave del 1342, che elesse papa Clemente VI.\nMor\u00ec in tarda et\u00e0 il 26 maggio 1348 ad Avignone."}
{"id": "6255765", "revid": "31886", "url": "https://it.wikipedia.org/wiki?curid=6255765", "title": "Hogna pauciguttata", "text": "Hogna pauciguttata \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone tendente al nero; la parte frontale \u00e8 ricoperta da una peluria grigia.\nL'olotipo femminile rinvenuto ha lunghezza totale \u00e8 di 20\u00a0mm; la lunghezza del cefalotorace \u00e8 di 8\u00a0mm e quella dell'opistosoma \u00e8 di 12\u00a0mm.\nDistribuzione.\nLa specie \u00e8 stata reperita nel Mozambico meridionale: nei pressi della capitale Maputo (all'epoca del rinvenimento degli esemplari era denominata \"Louren\u00e7o Marques\", in onore dell'esploratore che la fond\u00f2).\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255774", "revid": "633073", "url": "https://it.wikipedia.org/wiki?curid=6255774", "title": "Rhinopoma hardwickei", "text": ""}
{"id": "6255777", "revid": "1855146", "url": "https://it.wikipedia.org/wiki?curid=6255777", "title": "Giuseppe Carignani di Novoli", "text": "Duca di Carignano e di Novoli. Personaggio politico del Regno delle Due Sicilie sotto Gioacchino Murat e poi sotto Ferdinando I delle Due Sicilie.\nPrimo Sindaco di Napoli, Consigliere di Stato, Ministro plenipotenziario e inviato straordinario a Parigi, Ministro degli Esteri, Consigliere di Stato, Ministro delle Finanze e Vicepresidente della Consulta di Stato.\nBiografia.\nNato a Lecce il 13 febbraio del 1759 dal Duca Don Giovanni Carlo Battista e da Ippolita Malvezzi Locatelli Leoni dei Conti della Selva. Sposa nel 1781 Donna Margherita Pignatelli dei Principi di Monteroduni.\nSimpatizzante della causa francese, si schiera con i rivoluzionari durante i moti del 1799. Viene nominato Consigliere di Stato il 4 luglio 1806 e primo Sindaco di Napoli quale Presidente del Corpo della citt\u00e0 di Napoli il 13 agosto 1806. Reggente del Banco delle Due Sicilie nel 1809. Nel marzo del 1812 fu inviato da Gioacchino Murat a Parigi come Ministro plenipotenziario e inviato straordinario del Regno delle Due Sicilie presso Napoleone Bonaparte. Il 20 marzo 1815 viene nominato Ministro degli Esteri. Torna alla scena politica dopo i primi anni della restaurazione borbonica nel 1820, quando viene designato Consigliere di Stato dal Parlamento Nazionale del Regno delle Due Sicilie, partecipando all'attivit\u00e0 costituzionale di quegli anni. Il 10 dicembre 1820 viene nominato Ministro delle Finanze del Governo Costituzionale. Nel 1824 viene nominato Vicepresidente della Consulta di Stato. Nel 1827 viene insignito del titolo di Cavaliere del Real Ordine di San Gennaro. Mor\u00ec a Napoli il 24 novembre 1829.\nOnorificenze.\nGentiluomo di Camera con esercizio di Ferdinando IV di Borbone\nGran Croce dell'Ordine reale delle Due Sicilie sotto Giuseppe Bonaparte\nGran Cordone dell'Insigne e reale ordine di San Gennaro\nGran Cordone Ordine reale delle Due Sicilie da Gioacchino Murat\nGran Croce di Ferro da Napoleone Bonaparte\nGentiluomo di Camera con esercizio di Francesco I di Borbone\nGran Croce del Reale ordine di Francesco I"}
{"id": "6255779", "revid": "1318658", "url": "https://it.wikipedia.org/wiki?curid=6255779", "title": "Monastero di Ter Apel", "text": "Il monastero di Ter Apel (in olandese: \"Klooster Ter Apel\") \u00e8 un ex-monastero del villaggio olandese di Ter Apel (comune di Vlagtwedde), nella provincia di Groninga, fondato intorno al 1465 dall'Ordine della Santa Croce.\nL'edificio, classificato come rijksmonument nr. 37457, \u00e8 inserito dall'UNESCO nella lista dei 100 monumenti pi\u00f9 importanti dei Paesi Bassi.\nStoria.\nLa storia di questo edificio religioso ebbe inizio nel 1464, quando il sacerdote Jacobus Wiltingh don\u00f2 un terreno ai monaci dell'Ordine della Santa Croce per costruirvi un monastero. Il monastero fu consacrato intorno al 1473 con il nome di Domus Novae Lucis.\nNel corso della guerra degli ottant'anni, il monastero assunse una funzione strategica, diventando una sorta di fortezza per gli ufficiali delle truppe olandesi.\nIn seguito, nel 1593, dopo che Ludovico di Nassau aveva conquistato quel territorio, il monastero si trovava in un luogo di religione protestante e i monaci furono costretti ad andarsene..\nTuttavia, ufficialmente i terreni su cui sorgeva il monastero erano di propriet\u00e0 della famiglia Van Arenberg, di religione cattolica: nel 1617, i Van Arenberg cedettero i diritti di propriet\u00e0 ad un commerciante, Willem van den Hove, il quale due anni dopo li cedette a sua volta alla citt\u00e0 di Groninga, che divenne cos\u00ec proprietaria anche del monastero di Ter Apel.\nPersa la funzione originaria, l'ex-monastero fu in seguito adibito a scuola e alloggio.\nNel 1755, croll\u00f2 l'ala occidentale dell'edificio&lt; e nel 1834 o 1837, alcune parti dell'edificio che erano a rischio crollo, tra cui le volte originarie, furono demolite.\nNel 1874, il sito fu visitato da Victor de Stuers, che si occupava della salvaguardia dei monumenti dei Paesi Bassi: De Stuers rimase sconvolta dallo stato di conservazione dell'edificio.\nTra il 1932 e il 1933, fu intrapresa un'opera di restauro diretta da C.L. de Vos tot Nederveen Cappel, durante la quale furono aggiunte all'edificio delle nuove volte.\nArchitettura.\nIl complesso \u00e8 costituito da tre ali. L'ala meridionale \u00e8 occupata dalla cappella (in seguito divenuta una chiesa protestante) in stile tardo-gotico.\nAll'interno della chiesa del monastero, si pu\u00f2 ammirare, tra l'altro, un organo realizzato nel 1905 o 1908 dalla Ditta Van Oeckelen.\nGli interni dell'edificio ospitano anche un museo di storia e arte religiosa."}
{"id": "6255783", "revid": "6923", "url": "https://it.wikipedia.org/wiki?curid=6255783", "title": "Nifty", "text": " \u00e8 un'azienda giapponese di propriet\u00e0 della Fujitsu che offre servizi legati a Internet, contenuti web e attivit\u00e0 di cloud computing.\nStoria.\nLa Nifty Corporation prende origine a met\u00e0 degli anni ottanta da una joint venture tra la Nissho Iwai (successivamente diventata Sojitz) e la Fujitsu. Fin dapprima dell'avvento di Internet in Giappone, la societ\u00e0 si impone come una dei maggiori fornitori di servizi informatici online tramite il servizio noto come Nifty Serve, nato da una collaborazione con la statunitense CompuServe. Nel 1996 Nifty Serve raggiunge quota due milioni di abbonati, e con la diffusione di Internet nel paese si converte alla nuova piattaforma tecnologica risultando negli anni novanta tra i primi operatori commerciali e provider della rete.\nNel 1999 la Fujitsu acquista le restanti quote dalla Nissho Iwai e decide per la fusione di Nifty Serve con InfoWeb, il provider di propriet\u00e0 della societ\u00e0, e di commercializzarlo sotto il marchio @nifty."}
{"id": "6255784", "revid": "785616", "url": "https://it.wikipedia.org/wiki?curid=6255784", "title": "Nifty Corporation", "text": ""}
{"id": "6255785", "revid": "785616", "url": "https://it.wikipedia.org/wiki?curid=6255785", "title": "@nifty", "text": ""}
{"id": "6255786", "revid": "697352", "url": "https://it.wikipedia.org/wiki?curid=6255786", "title": "786 (numero)", "text": "Settecentottantasei (786) \u00e8 il numero naturale dopo il 785 e prima del 787."}
{"id": "6255789", "revid": "729019", "url": "https://it.wikipedia.org/wiki?curid=6255789", "title": "Stazione di Senorb\u00ec (fermata)", "text": "La stazione di Senorb\u00ec \u00e8 una fermata ferroviaria al servizio del comune di Senorb\u00ec, lungo la ferrovia Cagliari-Isili.\nStoria.\nLa fermata venne realizzata dalle Ferrovie della Sardegna negli anni novanta nella periferia nord-orientale di Senorb\u00ec dinanzi al locale campo sportivo, con lo scopo di servire in particolare gli studenti pendolari di un vicino istituto tecnico.\nNel 2010, anno anche del passaggio della struttura alla gestione dell'ARST, la fermata fu sottoposta ad interventi di adeguamento eseguiti durante la temporanea chiusura della ferrovia per la sostituzione dell'armamento: i lavori riguardarono in particolare lo smantellamento della banchina originaria della fermata, sostitutita da una di maggiore lunghezza e dotata di impianto di illuminazione.\nStrutture e impianti.\nLa fermata di Senorb\u00ec, di tipo passante, comprende il solo binario di corsa a scartamento da 950\u00a0mm, affiancato da una banchina dalla lunghezza di circa cento metri.\nMovimento.\nL'impianto \u00e8 classificato come fermata a richiesta, ed \u00e8 servito dai treni dell'ARST, con relazioni (espletate solo nei giorni feriali) aventi capolinea a Monserrato, Mandas e Isili."}
{"id": "6255793", "revid": "31886", "url": "https://it.wikipedia.org/wiki?curid=6255793", "title": "Hogna perspicua", "text": "Hogna perspicua \u00e8 un ragno appartenente alla famiglia Lycosidae.\nCaratteristiche.\nLo sterno e la coxae sono di colore giallo ruggine intenso; il femore e la tibia sono di colore nero poco accentuato; gli altri segmenti delle zampe sono di un color giallo ruggine sbiadito.\nL'olotipo femminile rinvenuto ha lunghezza totale \u00e8 di 14\u00a0mm; la lunghezza del cefalotorace \u00e8 di 6\u00a0mm e quella dell'opistosoma \u00e8 di 8\u00a0mm.\nDistribuzione.\nLa specie \u00e8 stata reperita nell'Eritrea centrale: in una localit\u00e0 nei pressi della capitale Asmara.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255803", "revid": "31886", "url": "https://it.wikipedia.org/wiki?curid=6255803", "title": "Hogna placata", "text": "Hogna placata \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore nerastro; la parte frontale \u00e8 ricoperta da una peluria bianco-grigia.\nL'olotipo femminile rinvenuto ha lunghezza totale \u00e8 di 17\u00a0mm; la lunghezza del cefalotorace \u00e8 di 8\u00a0mm e quella dell'opistosoma \u00e8 di 9\u00a0mm.\nDistribuzione.\nLa specie \u00e8 stata reperita nel Lesotho: sugli \"specimen\" non \u00e8 indicata una localit\u00e0 specifica (all'epoca del rinvenimento degli esemplari questo stato era parte del Sudafrica ed era denominata \"Basutoland\").\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255805", "revid": "797136", "url": "https://it.wikipedia.org/wiki?curid=6255805", "title": "Adil Khan", "text": ""}
{"id": "6255808", "revid": "599013", "url": "https://it.wikipedia.org/wiki?curid=6255808", "title": "Luka Ivanu\u0161ec", "text": "Carriera.\nClub.\nInizi e Lokomotiva Zagabria.\nInizia a giocare a calcio nel , squadra della sua citt\u00e0 natale, rimanendovi fino ai 17 anni, al 2015, quando passa alla . Viene inizialmente inserito nelle giovanili, e il 20 dicembre 2015 esordisce in prima squadra, entrando all' 85' nel 3-0 sul campo dello in campionato. La stagione successiva gioca con regolarit\u00e0, trovando il primo gol in carriera il 3 dicembre 2016, nella vittoria per 1-4 in trasferta contro il in 1. HNL, quando realizza il 3-0 al 73'.\nDinamo Zagabria.\nIl 19 agosto 2019 firma un contratto quinquennale con la . Con i \"Modri\" debutta il 31 agosto nel derby di campionato perso per 1-0 contro l' al Poljud. Il 6 novembre segna la sua prima rete con la Dinamo nella partita contro lo valida per i gironi di Champions League.\nNazionale.\nNel 2015 inizia a giocare nelle nazionali giovanili croate, partecipando al Mondiale Under-17 in Cile, dove trova 5 presenze e 1 gol, venendo eliminato ai quarti di finale dal Mali, poi finalista perdente. L'anno successivo gioca con l'Under-19 l'Europeo in Germania, disputando tutte e tre le partite del girone, dove viene eliminato. A inizio 2017 debutta in Nazionale maggiore, in un tour di amichevoli in Cina, giocando la prima partita l'11 gennaio 2017 a Nanning contro il Cile, sfida terminata 1-1 nella quale entra al 90', e segnando la prima rete tre giorni dopo, il 14 gennaio, sempre a Nanning contro i padroni di casa della Cina, un altro pareggio per 1-1 nel quale gioca titolare e porta momentaneamente in vantaggio la sua squadra al 36'. Con i \"Mali Vatreni\" partecipa all'Europeo U-21 2021 segnando due reti di cui un rigore ai quarti di finale contro il Portogallo, a fine competizione viene inserito nella squadra del torneo.\nStatistiche.\nPresenze e reti nei club.\n\"Statistiche aggiornate al 20 maggio 2021\"."}
{"id": "6255839", "revid": "287204", "url": "https://it.wikipedia.org/wiki?curid=6255839", "title": "Jacek Kuron", "text": ""}
{"id": "6255844", "revid": "31886", "url": "https://it.wikipedia.org/wiki?curid=6255844", "title": "Hogna propria", "text": "Hogna propria \u00e8 un ragno appartenente alla famiglia Lycosidae.\nCaratteristiche.\nLo sterno e la coxae sono di colore marrone, senza sfumature di nero; gli altri segmenti delle zampe sono di un color marrone chiaro, ad eccezione delle tibie che presentano anteriormente una macchia basale ed alcune apicali di colore nero.\nL'olotipo femminile rinvenuto ha lunghezza totale \u00e8 di 16\u00a0mm; la lunghezza del cefalotorace \u00e8 di 7\u00a0mm e quella dell'opistosoma \u00e8 di 9\u00a0mm.\nDistribuzione.\nLa specie \u00e8 stata reperita nella Tanzania orientale: nei pressi della citt\u00e0 di Dar es Salaam.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6255845", "revid": "1412194", "url": "https://it.wikipedia.org/wiki?curid=6255845", "title": "Episodi di Adventure Time (ottava stagione)", "text": "L'ottava stagione di \"Adventure Time\" \u00e8 andata in onda negli Stati Uniti a partire dal 26 marzo 2016. Successivamente \u00e8 approdata in Italia, sempre su Cartoon Network.\nLa corona di Re Ghiaccio \u00e8 in tilt.\nMarceline invita Gommarosa al regno di ghiaccio dove vengono accolti da un felice Re Ghiaccio. Ben presto scoprono per\u00f2 che la corona di Simon ha qualcosa che non va, perch\u00e9 anche Re Ghiaccio d\u00e0 improvvisamente i numeri. Le due entrano allora nella corona per ripararla e scoprono che c'\u00e8 una specie di labirinto, dove incontrano il dinosauro Gunther, primo ad aver indossato la corona, il quale le accompagna da Simon in forma umana; infatti nella corona ci sono le coscienze degli individui che indossano, o hanno indossato in passato la corona. Simon, dopo aver ascoltato il motivo per cui Gommarosa e Marceline sono li, le accompagna per il labirinto, scoprendo insieme a loro che la causa del malfunzionamento della corona \u00e8 dovuto all'intelligenza artificiale che la fidanzata di Simon, Betty, aveva installato la volta che aveva rubato il manufatto; il suo scopo era quello di riprogrammare la corona in modo da \"liberare\" Simon ma senza saperlo rischia di causare un danno irreparabile. Dato che catturarla \u00e8 alquanto difficile, Simon riesce a ragionare con \"Betty\", eliminando il malware da lei provocato e ripristinando la corona. Gommarosa e Marceline ritornano al mondo reale, non dicendo niente a Re Ghiaccio sul comportamento strano che aveva assunto quando la corona era rotta.\nNon guardarmi.\nFinn e Jake si recano sulla Montagna Addormentata alla ricerca di un tesoro. Secondo un'antica leggenda, chi lo trova pu\u00f2 esprimere il desiderio di cambiare se stesso, ma deve fare attenzione a non fissare negli occhi l'eremita che lo protegge altrimenti accadr\u00e0 qualcosa di terribile. Purtroppo Finn si dimentica dell'avvertimento e, nel momento esatto in cui lo guarda, gli occhi dell'eremita rimpiazzano i suoi. Il risultato \u00e8 che ogni volta che Finn guarda i suoi amici, loro cambiano aspetto in base a come lui li vede, fin quando, per sbaglio, non trasforma Cingolino in un vero microonde. Convinto di averlo ucciso, si reputa un mostro fino ad assumerne le sembianze. Ma grazie a Jake, Gommarosa, Baffo, Re Ghiaccio e Shelby, riesce a ritornare normale e a trasformare Cingolino di nuovo in un essere animato.\nUn'avventura particolare.\nFinn e Jake, mentre inseguono il Lardo di Mare, entrano nel laghetto fuori dalla casa-albero e arrivano nella grotta delle sirene. Da l\u00ec, passando per un vortice, attraversano un portale che li conduce in uno strano mondo parallelo.\nIl panino della distruzione.\nTV viene rapito dall'iridello Lee, ex fidanzato di Lady, che lo porta nella Dimensione di Cristallo per ottenere il Panino della Distruzione, mangiato per sbaglio dal cagnolino. Alla fine TV viene salvato da sua madre Lady e decide di rimanere nella Dimensione di Cristallo per diventare pi\u00f9 indipendente.\nFinnspada.\nDurante un'escursione per catturare un bandito, Finn e Jake giungono ad un ponte sospeso, dove l'eroe perde la sua spada cercando di far colpo sull'amico; i due la cercano a lungo, ma invano. La notte stessa e quelle dopo ancora, Finn ha degli incubi riguardanti la sua arma e, nonostante gli sforzi di Jake per tranquillizzarlo, non sembrano finire nemmeno rimanendo alzati. Ben presto si accorge che la spada stia cercando di mandargli telepaticamente una richiesta d'aiuto nella speranza di venire riscattata dal pericoloso criminale che la sta utilizzando per commettere crimini per tutto il reame. Finn riceve il messaggio e si mette all'inseguimento del delinquente, che si riveler\u00e0 essere la malefica Principessa Bandita. I due iniziano a combattere, tuttavia il ragazzo, inizialmente in difficolt\u00e0, fa uso della misteriosa Spada d'Erba 'instillata' nel suo corpo, ma finisce per danneggiare la sua Finn Spada nelle mani della Bandita, che si d\u00e0 immediatamente alla fuga. Jake porta a casa il corpo svenuto dell'amico, mentre la spada emette uno strano bagliore verde nel punto in cui \u00e8 stata colpita, come se la Spada d'Erba l'avesse contaminata.\nCannella.\nGommarosa crea una piccola versione di Cannello, una bambina chiamata Cannella, per fargli compagnia nel Regno di Fuoco. Per\u00f2 Cannella libera per sbaglio il vecchio Re Fiamma, che vuole riconquistare il suo trono. Alla fine comunque Cannella convince il re a rimanere in una caverna a governare degli scoiattoli, inoltre decide di rimanere con lui per farlo diventare buono.\nOmino Normale.\nLa piccola manticora decide di rapire la testa fluttuante di Glob per vendicarsi di Omino Normale, perci\u00f2 il marziano chiede aiuto a Finn e Jake per salvare il fratello. Alla fine Omino Normale, cambiato e diventato buono, fa ritorno su Marte per governare il pianeta, mentre Glob torna a fluttuare nello spazio intorno alla Terra insieme a Grob, Gob e Grod.\nLa reincarnazione dei quattro elementi.\nFinn, Jake e Re Ghiaccio trovano nei sotterranei del Castello di Ghiaccio Pazienza St. Pim, elementale del ghiaccio del passato che si congel\u00f3 per evitare la catastrofe scatenata dall'esplosione della Bomba Fungo. Pazienza rivela intenzioni malvagie, dato che vuole riportare gli elementali al loro massimo potere e quindi cambiare radicalmente il mondo di Ooo. Dopo aver fallito nel rapire Gommarosa, Principessa Gelatina e Fiamma (gli altri elementali) dichiara che riuscir\u00e0 lo stesso nel suo intento e decide di iniziare ad agire dietro le quinte.\nCinque brevi tavole.\nRe Ghiaccio racconta cinque storielle (in stile Cuber) sul mondo di Fionna e Cake.\nLa battaglia delle band.\nFinn \u00e8 depresso per la rottura della Finnspada allora Jake e Gommarosa decidono di dargli il ruolo da giudice nella battaglia delle band, per distrarlo e farlo divertire. Finn decreta che il vincitore \u00e8 il Buco Musicale (che nemmeno sapeva di stare partecipando), un buco senziente che canta ininterrottamente da moltissimi anni con una bellissima voce di donna, ma che pu\u00f2 solo essere sentita dagli innocenti o da coloro che hanno sofferto molto (Finn la sente data la disperazione per aver rotto la Finnspada).\nIl torneo di carte bellicose.\nJake chiede a sua figlia Charlie di partecipare con lui ad un torneo di Carte Bellicose. La cagnolina accetta, ma in cambio vuole che il padre gli consegni un suo osso. Grazie a quest'ultimo Charlie riesce con un rito ad avere una visione del suo futuro, grazie alla quale diventa pi\u00f9 esperta e saggia. Riesce anche a cambiare in meglio Jake, che nonostante la sconfitta in finale si complimenta con gli avversari e stringe loro la mano.\nIl dottor Disgusto.\nFinn, Jake e Marisol trovano un posto segreto dentro Bellotopia finche una strana navicella sbuca dal terreno, e trovano Tiffany, il quale era scomparso mangiato dalla regina dei vermi in una stagione precedente, mentre adesso ha anche un braccio robotico, dentro la navicella Marisol si comporta in modo molto strano e apre le porte facilmente, dando l'impressione di conoscerla la navicella. Qui i tre fanno la conoscenza del Dottor Disgusto che gli mostra una stanza dove sono rinchiusi animali piuttosto bizzarri come un met\u00e0 gallina- met\u00e0 ape, uno scorpiattolo, cio\u00e8 uno scoiattolo con la coda di scorpione e un'anguilla gigante, finita la visita il Dottor Disgusto porta i tre in un'altra stanza dove da loro dei lecca-lecca anche se Marisol comincia a insospettirsi, poco dopo il Dottor Disgusto si toglie la tuta e si rivela un cyborg, all'improvviso Finn, Jake e Marisol sentono di non potersi pi\u00f9 muovere, infatti il Dottor disgusto aveva messo qualcosa nei lecca-lecca che li ha immobilizzati.\nIl Dottor Disgusto rivela cos\u00ec il suo piano, trasformare i tre in dei cyborg proprio come lei ma quando toglie il cappello a Marisol, ma scopre che quest'ultima non aveva affatto mangiato il lecca-lecca e aveva solo finto di stare immobile cos\u00ec, dopo aver steso il Dottor Disgusto e Tiffany afferra Finn e Jake e scappa. Il dottore ipnotizza gli animali di prima e gli ordina di catturare i tre ma Marisol riesce a sconfiggerli anche se vengono catturati subito, Tiffany per\u00f2 si rende conto di quello che il suo capo sta facendo e la ostacola permettendo ai suoi amici di fuggire fuori dalla navicella che intanto sprofonda nel terreno e si sente un'esplosione, Finn e Jake riescono ancora a muoversi e notano che anche gli animali sono usciti e adesso si trovano in libert\u00e0. Tutto sembra essere finito ma la situazione precipita quando i tre vedono anche l'anguilla elettrica gigante si \u00e8 liberata, e nel voler andarsene si dirige verso Dolcelandia, allora i tre si mettono al suo inseguimento per fermarlo prima che combini disastri per il regno.\nFinn in pericolo.\nFinn, Jake e Marisol devono fermare un'anguilla gigante (vista nell'episodio precedente) prima che arrivi a Dolcelandia, Marisol le salta addosso ma visto che non \u00e8 immune all'elettricit\u00e0, viene scaraventata via, l'anguilla viene sconfitta da Jake e chiede a Gommarosa di mandare soccorsi, Marisol si rivela essere anche lei un cyborg, e i fulmini dell'anguilla elettrica la mandano in tilt e finisce per comportarsi in modo strano, prima di tutto afferra e lancia via Jake, poi quando arrivano le guardie banana per salvare Finn vengono messi K.O. da Marisol ma mentre lo fa Finn viene salvato dalla principessa che lo porta a Dolcelandia, Marisol si mette al loro inseguimento e il guardiano portagomma nel tentativo di fermarla la fa diventare cos\u00ec forzuta e potente che sconfigge anche Robogommo facendolo a pezzi, poi riprende Finn e arrivano alla spiaggia dove per\u00f2 ritorna Jake a salvare l'amico.\nInizia cos\u00ec uno scontro tra Marisol e Finn che si \u00e8 messo nella Jake tuta il ragazzo sembra avere la meglio ma dopo che getta Marisol in mare, questa riemerge infuriata sollevando una grossa \u00e0ncora e gettandola su Jake che finisce K.O. allora Finn decide di affrontarla da sola ma rischia grosso, riesce solo a danneggiarle l'antenna che si distrugge e Marisol ritorna in s\u00e9 ed \u00e8 un'umana normale, ma la spada d'erba rimasta nel corpo di Finn stende la forzuta facendole gravemente male, la spada d'erba poi si avvolge attorno alla Finnspada staccandosi da Finn, il quale perde anche il braccio mentre sul punto dove c'era la Finnspada adesso c'era un altro Finn, ma fatto d'erba.\nFinn d'Erba.\nIl Finn d'Erba creatosi nell'episodio precedente crede di essere il vero avventuriero e si dirige verso la casa albero, mentre Finn e Jake sono in ospedale per le ferite riportate nello scontro con Marisol. Ma il Finn d'Erba, una volta accortosi di non essere un umano, da di matto e inizia a mettere a soqquadro la casa. BMO allora chiama Finn che, dotato di un nuovo braccio robotico, insieme a Jake raggiunge la casa. Qui i due avventurieri riescono a calmare Finn d'Erba con una Finn Tortina e decidono di aiutarlo a ritrovare se stesso e ad insegnargli ad essere un eroe.\nDottor Finn.\nMentre Finn si prende cura dei pazienti all'ospedale di Dolcelandia, per rimediare alle ferite causate non intenzionalmente a Marisol, Finn d'Erba, ribattezzato Felce, combatte contro alcuni cattivi e impara da Jake a comportarsi bene.\nSfida allo skatepark.\nLa figlia di Kim Kil Whan, Bronwyn, peggiora sempre di pi\u00f9 nello studio e Jake si offre per andare a parlare con lei ma quando la segue fino allo skate park finisce per diventare pi\u00f9 tosto di lei agli occhi dei suoi amici, tanto che Bronwyn, accecata dall'invidia, sfida il nonno a gareggiare sullo skate contro di lei: il vincitore sarebbe stato \" il pi\u00f9 tosto \" mentre il perdente sarebbe stato bandito dallo skate park e Jake accetta. Quella stessa notte per\u00f2, la sfida si conclude in pareggio e Kim Kil Whan riesce a parlare con Bronwyn e i due si riconciliano facendo pace.\nCreature dallo spazio.\nGommarosa organizza un programma spaziale per creare colonie su pianeti disabitati, per prevenire un eventuale distruzione di Ooo. Ma una delle navicelle contenenti i coloni sbarca su un pianeta abitato da alcuni extraterrestri, tra cui il marito alieno di Melaverde, e inizia a contaminarli con i parassiti del dolciume. Perci\u00f2 Melaverde mostra alla Principessa la situazione e la convince a terminare il programma. Comunque l'elefantina, grazie al suo marito alieno, riesce a trovare nuovi pianeti disabitati sui quali costruire le colonie di Dolcelandia.\nIl ritorno di James Baxter.\nDopo che il suo pallone da spiaggia si rompe in un incidente, James Baxter cade in depressione e non ha pi\u00f9 la forza per far ridere nessuno. Alla fine, nonostante Jake e BMO trovino un altro pallone nella discarica della Principessa Mercerina, James Baxter decide che la sua nuova arma per far ridere sar\u00e0 la break dance.\nLe caramelle hanno potere.\nGommarosa impara ad usare il suo potere per sparare i dolciumi, grazie all'aiuto del precedente elementale del dolce Ciaccabacca, e sconfigge grazie ad esso un'entit\u00e0 di ghiaccio che minacciava Dolcelandia (entit\u00e0 probabilmente controllata da Pazienza St. Pim, come parte del suo piano riguardante gli elementali).\nL'invito.\nAd Ooo arriva uno strano macchinario simile ad una manta che cerca degli umani ferendo gli abitanti di Dolcelandia. Jake e Finn distruggono il macchinario e BMO riesce a ricavare informazioni da esso, intanto Marisol si risveglia e vedendo la manta ricorda il suo passato. BMO stampa una mappa che conduce ad un'isola dove probabilmente si trovano gli umani. Gli eroi allora decidono di imbarcarsi per l'isola insieme a Marisol e BMO.\nStrani incontri nell'oceano.\nIn mare, Finn, Jake, BMO e Marisol incontrano un simpatico drago, ma che parla troppo e si offende terribilmente quando ci\u00f2 gli viene detto. Il drago perci\u00f2 rompe la barca degli avventurieri, ma si pente e si offre di soffiare un vento che porti la compagnia vicino all'isola, superando molti dei pericoli della traversata. Il drago perci\u00f2 soffia e gli avventurieri arrivano al limite dell'isola, ma qui vengono attaccati dal Colosso a guardia, che li getta in mare.\nNaufraghi.\nDopo il naufragio, Finn \u00e8 finito su un'isola dove il tempo meteorologico \u00e8 apparentemente impazzito e a enormi tempeste si alternano giornate di sole cocente. Finn incontra Alva, una vecchietta svedese che sembra essere l'unica abitante dell'isola. Dai filmati mostrati dalla signora, una volta l'isola era abitata da molti pi\u00f9 umani, ma il cambiamento del tempo e l'arrivo di bestie selvagge ne ha uccisi la maggior parte. Infine sull'isola arriva anche Jake e da una mappa di Alva gli avventurieri capiscono che ci sono altre isole intorno a quella degli umani, quindi la ricerca sar\u00e0 ancora lunga. Mentre Marisol sembra ancora dispersa, BMO sembra essere finito in una simulazione del mondo reale e si rilassa sulla Luna.\nLa realt\u00e0 virtuale.\nFinn e Jake arrivano in un'isola tecnologica dove dovrebbe esserci BMO. Lo trovano intento a giocare alla realt\u00e0 virtuale e scoprono che in quel mondo lui \u00e8 una specie di re. Il robot non vuole andarsene perci\u00f2 Jake spegne il generatore che da vita alla realt\u00e0 virtuale. Ma questo fa arrabbiare BMO e i vecchi umani, che giocavano da molto tempo e ora non hanno niente con cui distrarsi, perci\u00f2 la realt\u00e0 virtuale viene riattivata e gli umani tornano a giocare. Infine Finn e Jake convincono BMO a venire con loro e partono verso la prossima isola.\nNascondersi.\nArrivata sull'isola degli umani, Marisol inizia ad avere dei ricordi sulla sua vita l\u00ec. Marisol, il cui vero nome \u00e8 Kara, era una cercatrice in addestramento il cui compito \u00e8 portare indietro coloro che cercano di fuggire dall'isola. Kara \u00e8 amica di Frieda che esprime il desiderio di fuggire che causa a Kara un certo disagio. Si avvicina al dottor Disgusto chiedendo se possono vivere fuori dall'isola. Quando il dottor Disgusto la convince che l'esterno \u00e8 pericoloso, impediscono a Frieda di andarsene, trascinandola via piangendo. Nel presente, Susan dice a Finn il suo vero nome.\nMinerva e Martin.\nL'episodio ci mostra come i genitori biologici di Finn, Minerva e Martin, si sono conosciuti.\nMartin fu catturato dai cercatori che avevano erroneamente creduto che stesse tentando di lasciare l'isola con un gruppo di fuggitivi. Durante la cattura Martin si ruppe le gambe, perci\u00f2 venne portato in ospedale dalla dottoressa Minerva. I due si innamorarono e concepirono Finn. Una sera per\u00f2 dei rivali di Martin (gli stessi che avevano provocato l'arresto) si presentano in casa e lo inseguono. La fuga lo porta su una zattera con il neonato, ma il Guardiano (gigantesco robot creato per impedire agli abitanti dell'isola di fuggire) pensa che i due vogliano scappare perci\u00f2 li attacca. Martin riesce a mettere fuori gioco il robot, ma finisce in mare mentre la zattera con il piccolo Finn si allontana verso l'oceano. Alla mattina, Minerva osserva sconsolata il mare ed \u00e8 triste per la scomparsa di suo marito e suo figlio.\nNel presente, Finn, Jake, BMO e Marisol si dirigono con una barca verso l'isola degli umani.\nFinn conosce sua madre.\nIl gruppo arriva finalmente all'isola e scoprono che ci sono veramente altri umani, Marisol incontra una sua vecchia conoscenza, la sua amica Frieda mentre Finn fa la conoscenza di sua madre la quale gli racconta cos'\u00e8 successo dopo la scomparsa di lui e Martin.\nDopo la scomparsa Dottor Disgusto mand\u00f3 Kara a ritrovare i due fuggitivi, ma lei non torn\u00f2 mai (infatti fin\u00ec ad Ooo e divent\u00f2 Marisol la Forzuta). Alcuni anni dopo, gli esperimenti di Disgusto causarono l'epidemia di un terribile virus, che inizi\u00f2 a sterminare la popolazione dell'isola. Per salvare tutti, Minerva caric\u00f3 la sua memoria su un computer e la trasmise a centinaia di androidi, che aiutarono gli umani a superare l'epidemia.\nVia dall'isola.\nMinerva dice a Finn che dovrebbe rimanere sull'isola, dato l\u00ec tutti sono felici e il mondo \u00e8 pericoloso. Ma Finn la convince, grazie ai suoi ricordi, a farlo partire per tornare a casa. Nel frattempo Marisol ha trovato Frieda e anche lei se ne vuole andare. Cos\u00ec, il Guardiano viene finalmente spento e Finn, Jake e BMO si dirigono verso Ooo con una nuova nave, mentre Marisol e Frieda partono per vivere nuove avventure da sole."}
{"id": "6255846", "revid": "604467", "url": "https://it.wikipedia.org/wiki?curid=6255846", "title": "Jurij Prochorov", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del doppio in coppia con Denis Gro\u0161ev, con il quale ha condiviso tutti i suoi risultati anche nella categoria superiore fino alla conclusione della stagione 2012/13, ottenendo un nono posto ai mondiali juniores di Nagano 2009.\nA livello assoluto ha esordito in Coppa del Mondo nella stagione 2010/11, il 17 novembre 2010 ad Igls dove giunse 14\u00ba, e dall'edizione 2015/16, dopo aver concluso il suo sodalizio con Gro\u0161ev, ha gareggiato in coppia con Vladislav Ju\u017eakov col quale ha conquistato il primo podio nonch\u00e9 la sua prima vittoria nella gara a squadre il 15 gennaio 2017 a Sigulda; ottenne invece il primo podio nel doppio il 24 novembre 2018 a Innsbruck (3\u00ba), giungendo poi secondo nella gara sprint del giorno successivo. In classifica generale come miglior risultato si \u00e8 piazzato al quinto posto nella specialit\u00e0 biposto nel 2018/19. Dalla stagione 2021/22 ha iniziato a gareggiare con Andrej Bogdanov.\nHa preso parte a quattro edizioni dei campionati mondiali conquistando una medaglia d'oro. Nel dettaglio i suoi risultati nelle prove iridate sono stati, nel doppio: dodicesimo a Sch\u00f6nau am K\u00f6nigssee 2016, settimo a Igls 2017, settimo a Winterberg 2019 e sesto a So\u010di 2020; nel doppio sprint: tredicesimo a Sch\u00f6nau am K\u00f6nigssee 2016, squalificato a Igls 2017, undicesimo a Winterberg 2019 e sesto a So\u010di 2020; nelle prove a squadre: medaglia d'oro a Winterberg 2019.\nNelle rassegne continentali ha vinto la medaglia di bronzo nel doppio a Lillehammer 2020."}
{"id": "6255848", "revid": "287204", "url": "https://it.wikipedia.org/wiki?curid=6255848", "title": "Tour du Haut-Var 2017", "text": "Il Tour du Haut-Var 2017, ufficialmente \"Tour Cycliste International du Haut-Var\", quarantanovesima edizione della corsa, valida come prova dell'UCI Europe Tour 2017 categoria 2.1, si \u00e8 svolta in due tappe, dal 18 al 19 febbraio 2017, su un percorso di complessivi 360,5\u00a0km che si snoda interamente nel dipartimento del Var, con partenza da Le Cannet-des-Maures e arrivo a Draguignan, in Francia. La vittoria fu appannaggio di Arthur Vichot, che complet\u00f2 il percorso in 9h06'49\", alla media di 39,556\u00a0km/h, precedendo i connazionali Julien Simon e Romain Hardy.\nSul traguardo di Draguignan 111 ciclisti, su 127 partiti, portarono a termine la competizione."}
{"id": "6255851", "revid": "1318658", "url": "https://it.wikipedia.org/wiki?curid=6255851", "title": "Ponte Faidherbe", "text": "Il ponte Faidherbe \u00e8 l'unico ponte che collega l'isola di Saint-Louis e porta il nome dell'ex governatore del Senegal, Louis L\u00e9on C\u00e9sar Faidherbe.\nStoria.\nLa citt\u00e0 di Saint-Louis \u00e8 stata costruita su un'isola nella foce del fiume Senegal. Nel 1858 era collegata alla terraferma da un ponte di chiatte, il quale si dimostr\u00f2 presto insufficiente ad assorbire l'incremento del traffico, per cui fu costruito un secondo ponte. I due ponti tuttavia si dimostrarono troppo condizionati dalle piene invernali del fiume Senegal.\nNel 1865, mentre la citt\u00e0 era sotto l'autorit\u00e0 di un governatore \"ad interim\", il capitano di fregata Robin, la chiatte furono sostituite da un ponte girevole. Esso poggiava su 40 pontoni in latta, aveva una lunghezza totale di 680\u00a0metri ed una larghezza di 4. Un decreto imperiale gli assegn\u00f2 il nome di \"pont Faidherbe\". La sua concezione tuttavia necessitava di lavori importanti di manutenzione: verifica delle catene con le quali erano ancorati i pontoni, vuotare i cassoni dell'acqua che s'infiltrava, aprire una volta al giorno il passaggio navigabile spostando una parte compresa fra tre pontoni.\nNel 1891 il governatore Henri F\u00e9lix de Lamothe propose la ricostruzione del ponte finanziandola con un debito della colonia da contrarre con la Caisse des d\u00e9p\u00f4ts et consignations, ad un tasso del solo 4%. Per la sua costruzione fu interpellato come consulente il maggior esperto di ponti metallici di allora, l'ingegnere francese Jean R\u00e9sal.\nIl ponte fu costruito nel 1897 dalla ditta Nouguier, Kessler &amp; Compagnie d'Argenteuil, inaugurato il 14 luglio 1897 dal governatore generale Jean-Baptiste Chaudi\u00e9 e poi, il 19 ottobre, dal ministro delle Colonie, Andr\u00e9 Lebon.\nLa corrosione ne rese necessaria la ricostruzione tra il 1929 e il 1931.\nAltri interventi di riparazione si resero necessari negli anni 1987 e 1999, ma questi non furono sufficienti a garantire la perennit\u00e0 dell'opera. I colpi dei battelli in transito avevano inoltre danneggiato la campata girevole.\nA causa delle corrosione in forte stato di avanzamento, il ponte fu restaurato tra il 2008 e il 2011 dal raggruppamento di imprese Berthold BTP, Eiffage construction m\u00e9tallique e dalle societ\u00e0 d'ingegneria SGI Consulting e Setec TPI. Il ponte cos\u00ec rinnovato \u00e8 stato inaugurato il 19 novembre dal Presidente della Repubblica del Senegal, Abdoulaye Wade. Il costo totale del rinnovamento \u00e8 stato di 22,5\u00a0miliardi di franchi CFA.\nNel 2000 il ponte \u00e8 stato classificato dall'UNESCO Patrimonio dell'umanit\u00e0."}
{"id": "6255857", "revid": "6923", "url": "https://it.wikipedia.org/wiki?curid=6255857", "title": "Verkehrs- und Tarifverbund Stuttgart", "text": "La Verkehrs- und Tarifverbund Stuttgart GmbH (in sigla VVS, pronuncia: ) \u00e8 un consorzio che riunisce le principali societ\u00e0 di trasporto pubblico di Stoccarda e circondari confinanti, in Germania.\nPropriet\u00e0.\nLa societ\u00e0 \u00e8 stata fondata a Stoccarda il 22 dicembre 1977 e la Stuttgarter Stra\u00dfenbahnen detiene il controllo della societ\u00e0 con la quota del 26%. Il 20% della societ\u00e0 \u00e8 posseduta dalla Regione di Stoccarda e il 19% dalla DB Regio. La percentuale restante \u00e8 posseduta dalla citt\u00e0 di Stoccarda, dal Land del Baden-W\u00fcrttemberg e da diversi circondari.\nArea.\nIl consorzio raccoglie 47 aziende di trasporto pubblico che operano nella regione di Stoccarda servendo un bacino d'utenza di quasi 2,5 milioni di abitanti.\nLinee.\nMolti servizi di trasporto nella regione sono offerti da societ\u00e0 facenti parte del consorzio VVS. Tra essi, anche la S-Bahn di Stoccarda e la Stadtbahn, quest'ultima facente parte a sua volta della societ\u00e0 SSB. Ne fanno parte anche i trasporti ferroviari regionali sotto controllo diretto di Deutsche Bahn, nonch\u00e9 la rete degli autobus\nNel 2015 sono servite dalla VVS:\nSociet\u00e0 consorziate.\nQueste sono le societ\u00e0 di trasporto facenti parte del consorzio VVS:"}
{"id": "6255858", "revid": "1494169", "url": "https://it.wikipedia.org/wiki?curid=6255858", "title": "Deulofeu", "text": ""}
{"id": "6255863", "revid": "736476", "url": "https://it.wikipedia.org/wiki?curid=6255863", "title": "Poulton-Le-Fylde", "text": ""}
{"id": "6255864", "revid": "1543377", "url": "https://it.wikipedia.org/wiki?curid=6255864", "title": "George Christopher Williams (biologo)", "text": ""}
{"id": "6255866", "revid": "838137", "url": "https://it.wikipedia.org/wiki?curid=6255866", "title": "Rovana Plumb", "text": "Incominci\u00f2 la carriera nelle istituzioni come segretario di stato dell'Autorit\u00e0 nazionale per la protezione del consumatore (ANAP) tra il 2001 e il 2004, per poi accrescere la propria influenza all'interno del Partito Social Democratico (PSD), grazie al quale ottenne la prima elezione alla camera dei deputati nel 2004 e quella al Parlamento europeo nel 2007.\nTra il 2005 e il 2015 fu presidente della sezione femminile del partito e membro del comitato esecutivo del PSD. Considerato un elemento politicamente vicino all'ex premier Victor Ponta, ne fu prima ministro dell'ambiente (2012-2014) e poi ministro del lavoro (2014-2015).\nDopo le dimissioni di Ponta dai vertici del PSD del giugno 2015, Rovana Plumb divenne presidente ad interim e fu considerata la favorita per la successione alla guida del partito, ma il comitato esecutivo social-democratico le prefer\u00ec Liviu Dragnea, che assunse le funzioni di nuovo presidente ad interim il 22 luglio 2015.\nMinistro dei fondi europei a due riprese tra il 2017 e il 2019, in occasione delle elezioni europee del 26 maggio 2019 ottenne un nuovo mandato al parlamento europeo.\nFormazione e attivit\u00e0 professionale.\nNel 1984 consegu\u00ec il titolo di ingegnere presso la facolt\u00e0 di macchinari e ingegneria dei processi chimici dell'Universit\u00e0 Politecnica di Bucarest.\nTra il 1987 e il 2003 partecip\u00f2 a diversi corsi di perfezionamento nel campo della gestione, della protezione del consumatore e dell'impatto sull'ambiente (sul commercio internazionale presso l'Istituto Rumeno di Management nel 1994; sulla gestione del cambiamento e dell'innovazione presso lo University College Dublin nel 1999; sul management strategico presso la George Washington University nel 1999; sull'ampliamento dell'UE e sulla valutazione degli standard in Portogallo nel 2002; sulla sicurezza e il controllo dei prodotti cosmetici e il loro impatto sull'ambiente in Belgio nel 2003; sui problemi di protezione del consumatore in Grecia nel 2003).\nNel 2004 complet\u00f2 gli studi dottorali in gestione dei sistemi industriali.\nTra il 1992 e il 2000 lavor\u00f2 per diverse aziende private attive nel campo dell'industria di cosmetici, la S.C. Miraj S.A e la SC Gerovital Cosmetics, entrambe con sede a Bucarest, rispettivamente come direttore commerciale e come presidente.\nNel 2001 fu nominata segretario di stato nel governo N\u0103stase e le fu affidata la conduzione dell'Autorit\u00e0 nazionale per la protezione del consumatore (ANAP). In questa funzione nel 2002 le fu conferito dal presidente della repubblica Ion Iliescu il titolo onorifico di cavaliere dell'Ordine del Fedele Servizio. Mantenne l'incarico fino alla fine del mandato governativo nel 2004.\nCarriera politica.\nPresidente della sezione femminile del PSD.\nNel 1994 si iscrisse al Partito Social Democratico (PSD), allora denominato Partito della Democrazia Sociale di Romania (PDSR). Divenne membro del Consiglio nazionale del PDSR nel 1998 e membro dell'ufficio di coordinamento del PSD nel 2004.\nIn virt\u00f9 del suo impegno per l'emancipazione delle donne, nel 2003 fu nominata segretario generale dell'organizzazione femminile del PSD (OFPSD) e nel 2005 ne divenne presidente, ottenendo la riconferma dell'incarico anche nel 2010 e nel 2013. Nel corso della presidenza sostenne la necessit\u00e0 di una maggiore equit\u00e0 tra i sessi, con una speciale attenzione al ruolo delle donne nel mercato del lavoro e nei programmi europei e nazionali contro la povert\u00e0.\nNel 2005 divenne anche vicepresidente all'interno del comitato esecutivo del partito.\nDeputata ed europarlamentare.\nDopo aver lasciato la guida dell'Autorit\u00e0 nazionale per la protezione del consumatore (ANAP), si candid\u00f2 per un posto alla camera dei deputati con il PSD nella circoscrizione di V\u00e2lcea in occasione delle elezioni parlamentari in Romania del 2004. Ottenuta l'elezione, fu deputata fino al dicembre 2007, quando lasci\u00f2 il seggio in mano a Vasile Bleotu. Durante il mandato prese parte alle commissioni parlamentari sulla pubblica amministrazione, sul lavoro e, in vista dell'ingresso della Romania nell'Unione Europea previsto per il gennaio 2007, alle commissioni sugli affari europei e sull'integrazione europea.\nRovana Plumb diede le dimissioni dalla camera per concentrarsi sull'attivit\u00e0 di europarlamentare (fu eletta alle elezioni europee del 25 novembre 2007). Fu nuovamente rieletta per un seggio europeo in occasione della tornata elettorale del 2009. Tra il 2010 e il 2012 fu vicepresidente del gruppo politico dell'Alleanza Progressista dei Socialisti e dei Democratici al parlamento europeo. Lavor\u00f2 nella commissione sull'occupazione e gli affari sociali e in quella sulla parit\u00e0 di genere. Il 26 settembre 2012 divenne vicepresidente dell'associazione delle donne socialiste europee, la PESW.\nPresent\u00f2 la propria candidatura per le elezioni parlamentari in Romania del 2012 ottenendo, con il 67,14% delle preferenze, l'elezione alla camera come rappresentante del distretto di D\u00e2mbovi\u021ba nelle liste dell'Unione Social-Liberale (USL), ampia alleanza tra il PSD e il Partito Nazionale Liberale (PNL). Nel corso del mandato fu membro della commissione della camera sulla pubblica amministrazione, della commissione sull'ambiente e di quella sul lavoro.\nMinistro nei governi Ponta.\nDopo le dimissioni dell'allora primo ministro Mihai R\u0103zvan Ungureanu, il 7 maggio 2012 nacque il governo Ponta I. Victor Ponta, presidente del PSD e nuovo premier, richiam\u00f2 Rovana Plumb dal parlamento europeo per assegnarle la funzione di ministro dell'ambiente e delle foreste nel quadro del nuovo esecutivo. Dopo le elezioni del novembre 2012 fu riconfermata nello stesso ruolo anche nel governo Ponta II (21 dicembre 2012 \u2014 5 marzo 2014).\nDopo il ritiro del Partito Nazionale Liberale dalla coalizione di governo, nel governo Ponta III (marzo 2014) Rovana Plumb fu spostata alla conduzione del Ministero del lavoro, della famiglia e della previdenza sociale degli anziani, mantenendo l'incarico fino alle dimissioni del primo ministro nel novembre 2015.\nPresidente ad interim del PSD.\nNel marzo 2015 lasci\u00f2 a Viorica D\u0103ncil\u0103 la presidenza dell'OFPSD per occupare l'importante funzione di presidente del consiglio nazionale del PSD.\nNel giugno 2015 il premier Ponta fu colpito da uno scandalo di corruzione che in luglio lo spinse a dare le dimissioni dalla presidenza del partito, con l'intenzione di lasciarne la conduzione a Rovana Plumb, allora ministro del lavoro e presidente del consiglio nazionale del PSD, sostenuta direttamente dal premier.\nLa Plumb assunse l'incarico di presidente ad interim del PSD, affermando che si trattava di una soluzione temporanea in attesa del ritorno di Ponta. Il 22 luglio 2015 il comitato esecutivo del partito, tuttavia, prefer\u00ec conferire il ruolo di nuovo presidente ad interim a Liviu Dragnea, allora segretario generale, che si opponeva alla candidatura della Plumb proposta da Ponta (Dragnea vinse con 65 voti contro 18). Dragnea annunci\u00f2 l'inizio di una riorganizzazione interna, indicendo un nuovo congresso in ottobre al fine di eleggere il nuovo presidente. Le primarie del PSD celebrate il 12 ottobre 2015, alle quali Dragnea fu l'unico candidato, rappresentarono il successo del suo programma e della sua nuova guida. Il congresso del 18 ottobre convalid\u00f2 l'elezione di Dragnea e nomin\u00f2 i nuovi vertici del partito.\nRovana Plumb acquis\u00ec nuovamente il titolo di vicepresidente del partito (che aveva rivestito dal 2005 al 2015) solo nel febbraio 2016, sostituendo il dimissionario Andrei Dolineaschi.\nNuova esperienza parlamentare e ministeriale.\nCandidatasi ancora una volta con il PSD alla camera dei deputati per le elezioni parlamentari in Romania del 2016, ottenne la riconferma del seggio per il distretto di D\u00e2mbovi\u021ba e fu nominata vicepresidente della camera. Fino all'ottobre 2017 fu anche membro della commissione lavoro.\nNel quadro del rimpasto del 23 febbraio voluto dal nuovo premier Sorin Grindeanu, Rovana Plumb fu nominata ministro con delega ai fondi europei in sostituzione di Mihaela Toader. Il ruolo di vicepresidente della camera pass\u00f2 a Florin Iordache.\nL'emergere di contrasti tra Dragnea e il premier Sorin Grindeanu, tuttavia, port\u00f2 alla fine del governo. Mentre Grindeanu perse l'appoggio del PSD, i ministri, su indicazione del partito, presentarono le proprie dimissioni in massa, in modo da spingere il primo ministro a ritirarsi dal suo ruolo. Il governo Grindeanu cadde il 21 giugno 2017, su una mozione di sfiducia presentata dallo stesso PSD. Fu riconfermata nella stessa posizione anche nel successivo governo Tudose.\nNel settembre 2017 la Direzione nazionale anticorruzione (DNA) avvi\u00f2 un'inchiesta nei confronti del ministro della pubblica amministrazione Sevil Shhaideh per far luce sul presunto trasferimento illegale, avvenuto nel 2013, di una serie di terreni situati sull'isola Belina (distretto di Teleorman) dal demanio statale al Consiglio del distretto di Teleorman, poi concessi in affitto ad alcune aziende private. Nell'ambito della stessa inchiesta, con l'accusa di complicit\u00e0 in abuso d'ufficio, la DNA invi\u00f2 alla camera dei deputati la richiesta di procedere penalmente anche contro il ministro dei fondi europei Rovana Plumb, deputata, e all'epoca dei fatti ministro dell'ambiente. Nonostante l'assoluto sostegno ufficiale fornito da parte della dirigenza del PSD ai due ministri, ritenuti da Dragnea vittime di un attacco giudiziario, il premier Tudose avanz\u00f2 perplessit\u00e0 sulla credibilit\u00e0 del suo governo in presenza di indagati nel consiglio dei ministri. Il primo ministro, quindi, avanz\u00f2 l'ipotesi di un rimpasto, bench\u00e9 tale possibilit\u00e0 non piacesse al presidente del partito e rischiasse di aprire una crisi di governo. Il 12 ottobre, al termine della riunione del consiglio esecutivo del PSD, Plumb e Shhaideh rassegnarono le proprie dimissioni. Il 17 ottobre la camera vot\u00f2 a favore del mantenimento dell'immunit\u00e0 parlamentare per Rovana Plumb.\nTrasferita dalla commissione lavoro alla presidenza della commissione affari europei, nel gennaio 2018, in seguito alle dimissioni di Mihai Tudose, fu nuovamente chiamata a dirigere il ministero dei fondi europei del neonato governo D\u0103ncil\u0103. Tra l'ottobre e il novembre 2018 rivest\u00ec ad interim la funzione di ministro dell'istruzione, mentre il 7 gennaio 2019 assunse temporaneamente anche la conduzione del ministero dei trasporti, ruolo che mantenne fino al 24 aprile 2019.\nNel febbraio 2019 prese l'incarico di presidente della sezione del PSD nel distretto di D\u00e2mbovi\u021ba in sostituzione di Daniel Com\u0103nescu, espulso dal partito.\nElezione al parlamento europeo del 2019.\nIndicata in marzo come capolista del PSD alle europee del 2019, nel corso del comitato esecutivo del partito del 17 aprile present\u00f2 le proprie dimissioni da ogni incarico ministeriale per potersi concentrare sulla campagna elettorale. Eletta al parlamento europeo, il 19 giugno 2019 abbandon\u00f2 il ruolo di deputato.\nNel settembre 2019 la sua candidatura all'incarico di commissario europeo ai trasporti \u00e8 stata respinta a larga maggioranza dalla commissione giuridica del Parlamento europeo in seguito alla mancata giustificazione di un milione di euro che in precedenza non aveva dichiarato.\nControversie.\nNell'ottobre 2014, la stampa rifer\u00ec che una delle auto di lusso (un'Audi Q7) della famiglia di Rovana Plumb, all'epoca Ministro dell'Ambiente, era stata immatricolata in Bulgaria, per evitare di pagare una sovrattassa ambientale di circa 3.000 euro, secondo le immagini ottenute da \"Rom\u00e2nia Liber\u0103\". L'auto era utilizzata dal figlio e dal marito del ministro Plumb, ma nel 2012 e 2013 l'auto \u00e8 stata intestata a Rovana Plumb, secondo le sue dichiarazioni finanziarie del 20 ottobre 2014.\nPlumb \u00e8 stata al centro di un caso di corruzione nel settembre 2017, quando fu accusata di aver illecitamente aiutato il leader del suo partito socialdemocratico in un accordo immobiliare su un'isola nel Danubio.\nVita privata.\nRovana Plumb \u00e8 sposata e ha due figli. Il figlio Andrei nel 2019 fu nominato vicepresidente dell'organizzazione del PSD di D\u00e2mbovi\u021ba, della quale Rovana Plumb era presidente."}
{"id": "6255869", "revid": "110157", "url": "https://it.wikipedia.org/wiki?curid=6255869", "title": "SM-koris 2000-2001", "text": "La SM-koris 2000-2001 \u00e8 stata la 61\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio dell'."}
{"id": "6255871", "revid": "562318", "url": "https://it.wikipedia.org/wiki?curid=6255871", "title": "Gran Premio Costa degli Etruschi 2017", "text": "Il Gran Premio Costa degli Etruschi 2017, ventiduesima edizione della corsa, valevole come prova dell'UCI Europe Tour 2017 e della Ciclismo Cup 2017, di categoria 1.1, si svolse il 5 febbraio 2017 su un percorso di 190,6\u00a0km. La vittoria fu appannaggio di Diego Ulissi, che complet\u00f2 il percorso in 4h32'24\", alla media di 41,982\u00a0km/h, precedendo i connazionali Manuel Belletti e Francesco Gavazzi.\nSul traguardo di Donoratico 106 ciclisti, su 148 partiti da San Vincenzo, portarono a termine la competizione."}
{"id": "6255872", "revid": "287204", "url": "https://it.wikipedia.org/wiki?curid=6255872", "title": "Blanche Deschamps-J\u00e9hin", "text": "Biografia.\nMarie-Blanche Deschamps-Jehin nel 1874 \u00e8 una delle \"cugine\" alla prima assoluta di \"Girofl\u00e9-Girofla\" di Charles Lecocq al Th\u00e9\u00e2tre des Fantaisies-Parisiennes di Bruxelles ed a Londra.\nNel 1879 \u00e8 Mignon di Ambroise Thomas al La Monnaie/De Munt di Brixelles dove nel 1881 crea il personaggio del titolo in H\u00e9rodiade, la cui prima assoluta si tenne alla presenza dei Sovrani del Belgio; nel 1883 interpreta i ruoli di Marthe/Panthalis nella ripresa di (\"M\u00e9phistoph\u00e9l\u00e8s\"), nel 1884 quello di Uta nella prima assoluta di \"Sigurd\" di Ernest Reyer e nel 1885 Magdalene in \"Les ma\u00eetres chanteurs de Nuremberg\" (Die Meistersinger von N\u00fcrnberg).\nSempre nel 1885 canta nella prima assoluta di \"Une nuit de Cl\u00e9op\u00e2tre\" di Victor Mass\u00e9 all'Op\u00e9ra-Comique di Parigi dove nel 1886 canta nella prima assoluta di \"Plutus\" di Lecocq seguita dalla seconda fata in \"La fl\u00fbte enchant\u00e9e\" (\"Die Zauberfl\u00f6te\") con Emma Calv\u00e9, prima pastorella in \"Le pardon de Plo\u00ebrmel\" (Dinorah) di Giacomo Meyerbeer e Marguerite nella prima assoluta di \"Egmont\" di Gaston Salvayre.\nNel 1887 \u00e8 Marthe in \"M\u00e9phistoph\u00e9l\u00e8s\" a Nantes e nel 1888 all'Op\u00e9ra-Comique \u00e8 Margared nel successo della prima assoluta di Le roi d'Ys di \u00c9douard Lalo.\nNel 1889 al Grand Th\u00e9\u00e2tre de Monte Carlo diretta da L\u00e9on Jehin \u00e8 la contessa Ceprano/paggio in \"Rigoletto\", la protagonista in \"Carmen\", L\u00e9onore ne \"La Favorita\" e Margared ne \"Le roi d'Ys\".\nNel 1890 a Montecarlo diretta da Jehin \u00e8 Gertrude in \"Hamlet\" di Thomas con Nellie Melba, Pygmalion in \"Galath\u00e9e\" di Mass\u00e9.\nNel 1891 all'Op\u00e9ra-Comique \u00e8 Mallika in Lakm\u00e9 di L\u00e9o Delibes e Hubertine nella prima assoluta di \"Le r\u00eave\" di Alfred Bruneau.\nNel 1892 al Palais Garnier di Parigi \u00e8 Hedwige in \"Guglielmo Tell\", Fides in \"Le proph\u00e8te\" di Meyerbeer e Dalila in Samson et Dalila, a Montecarlo Dalila in \"Samson et Dalila\" diretta da Jehin ed al Royal Opera House, Covent Garden di Londra Geni\u00e8vre nella prima assoluta di \"Elaine\" di Herman Bemberg diretta da Jehin con la Melba, Jean de Reszke ed \u00c9douard de Reszke.\nNel 1893 al Palais Garnier \u00e8 Fricka ne \"La walkyrie\" (\"Die Walk\u00fcre\").\nNel 1894 a Montecarlo diretta da Jehin \u00e8 Ortrude in \"Lohengrin\" e la protagonista nella prima assoluta di \"Hulda\" di C\u00e9sar Franck con Paul Lh\u00e9rie, inoltre interpret\u00f2 il ruolo di Marthe nel \"Faust\" al Palais Garnier Marthe (alla presenza di Marie Caroline Miolan-Carvalho).\nNel 1895 a Montecarlo diretta da Jehin \u00e8 Elizabeth I in \"Amy Robsart\" di Isidore De Lara, Marthe/Panthalis in \"M\u00e9phistoph\u00e9l\u00e8s\", canta nella prima assoluta di \" La jacquerie\" di Lalo e Haine in Armide (Gluck).\nNel 1896 al Palais Garnier \u00e8 L\u00e9onore ne \"La Favorita\" con Carlotta Zambelli e Gertrude in \"Hamlet\" con la Melba ed a Montecarlo diretta da Jehin Azucena ne Il trovatore con Francesco Tamagno, Gudrune nella prima assoluta di \"Ghiselle\" di Franck e Brangaine in \"Tristan und Isolde\".\nNel 1897 al Palais Garnier \u00e8 V\u00e9ronique nella prima assoluta di \"Messidor\" di Bruneau ed in Aix-les-Bains diretta da Jehin Brangaine in \"Tristan und Isolde\".\nNel 1898 a Montecarlo diretta da Jehin \u00e8 Nancy-Betsy-Julia in \"Martha\" di Friedrich von Flotow.\nNel 1899 all'Op\u00e9ra-Comique \u00e8 m.me de la Halti\u00e8re nel successo della prima assoluta di Cendrillon (Massenet) diretta da Alexandre Luigini.\nAll'Op\u00e9ra-Comique nel 1900 \u00e8 m\u00e8re nel successo della prima assoluta di \"Louise\" diretta da Andr\u00e9 Messager e nel 1902 m.me Jolic\u0153ur nella prima assoluta di \"La troupe Jolic\u0153ur\" di Arthur Coquard.\nA Montecarlo nel 1903 canta in \"Le tasse\" di Eug\u00e8ne d'Harcourt e \"H\u00e9rodiade\" diretta da Jehin con la Calv\u00e9 e Tamagno e nel 1904 Nicklausse in Les contes d'Hoffmann diretta da Jehin.\nNel 1905 a Montecarlo \u00e8 baronne nel successo della prima assoluta di \"Ch\u00e9rubin\" di Massenet diretta da Jehin con Mary Garden e Lina Cavalieri e Pallas in \"H\u00e9l\u00e8ne\" di Camille Saint-Sa\u00ebns diretta da Pietro Mascagni ed al Teatro romano di Orange Marta in \"Mefistofele\" con Lina Cavalieri, Amedeo Bassi e F\u00ebdor \u0160aljapin.\nNel 1909 a Montecarlo diretta da Jehin \u00e8 Fricka in \"L'or du Rhin\" (Das Rheingold) ed Erda in \"Sigfrido\".\nNel 1911 a Bruxelles \u00e8 Julcza in \"L'amour tzigane\" (\"Zigeunerliebe\") di Franz Leh\u00e1r."}
{"id": "6255873", "revid": "585241", "url": "https://it.wikipedia.org/wiki?curid=6255873", "title": "Rappresentanti permanenti degli Stati Uniti d'America alle Nazioni Unite", "text": ""}
{"id": "6255875", "revid": "729019", "url": "https://it.wikipedia.org/wiki?curid=6255875", "title": "Compagnie du Chemin de Fer Franco-Ethiopien", "text": "La Compagnie du Chemin de Fer Franco-Ethiopien era una societ\u00e0 a capitale essenzialmente francese che gest\u00ec la ferrovia Addis Abeba-Gibuti dal 1908 al 1959.\nStoria.\nProdromi.\nIl 7 agosto 1896 nacque la \"Compagnie Imp\u00e9riale des Chemins de Fer Ethiopiens\", (C.I.E) per la costruzione e l'esercizio della ferrovia in Etiopia; in essa erano presenti interessi francesi e britannici.\nNel 1900 la societ\u00e0 britannica Oceana progett\u00f2 una ferrovia tra il porto di Zeila, in Somalia britannica, e Addis Harrar da collegare alla ferrovia nel villaggio di \"Dire-Dawa\". Tale localit\u00e0 venne raggiunta il 24 dicembre 1902. I lavori proseguirono con molte difficolt\u00e0 verso l'interno finch\u00e9 il 6 giugno 1907 non si bloccarono per bancarotta della Compagnia imperiale.\nNascita della CFE.\nIl 30 gennaio 1908 venne fondata la \"Compagnie du Chemin de Fer Franco-Ethiopien\", (C.F.E.) con lo scopo di completare ed esercire la ferrovia intera tra Gibuti e Addis Abeba. I lavori ripresero alla fine del 1909; il 20 maggio 1914 fu raggiunta Akaki. I lavori si conclusero ad Addis Abeba, posta a 2.400 m, il 17 giugno 1917 con l'apertuta ufficiale all'esercizio dei 784 km di linea. Restava da costruire la stazione della capitale che venne inaugurata il 3 dicembre 1929.\nTra 1909 al 1959, la Compagnie du chemin de fer franco-\u00e9thiopien, sotto la tutela del governatorato francese che ne controllava l'assetto finanziario, mantenne l'esercizio della linea eccetto il periodo tra 1941 e 1946 in cui questo venne diviso, in quanto la parte etiopica era sotto gestione militare britannica.\nLe condizioni di esercizio in Etiopia vennero modificate da diversi accordi tra la Compagnia e il governo etiopico. Il 31 marzo 1922 relativamente ai terreni su cui costruire la stazione di Addis Abeba e alla soppressione della dogana di Dire-Dawa. Il 20 marzo 1926 vennero definite le modalit\u00e0 di costruzione della stazione di Addis Abeba e il trasferimento alle autorit\u00e0 etiopiche dell'amministrazione di Dire Dawa.\nIn seguito all'invasione italiana dell'Etiopia nel 1936 la domanda di trasporto aument\u00f2 consistentemente anche se la Compagnia non ebbe aumenti consistenti del traffico ferroviario malgrado l'accordo tra Michel-Cote e le autorita coloniali italiane del 31 luglio 1936.\nL'unificazione tra Etiopia ed Eritrea e la costruzione di una strada camionabile tra il porto d'Assab e Addis Abeba sottrassero traffico commerciale alla ferrovia di Gibuti.\nL'occupazione dell'Etiopia da parte degli eserciti alleati port\u00f2 l'interruzione della ferrovia alla frontiera; fu riaperta dopo il 1942 ma l'esercizio rimase diviso. L'accordo franco-etiopico del 5 settembre 1945 permise alla Compagnia di riprendere l'intero esercizio dal 1\u00ba luglio 1946. Questa decisione tuttavia innesc\u00f2 la protesta dei dipendenti etiopi che durante l'amministrazione britannica avevano assicurato il servizio in quanto sostituiti nelle varie mansioni da quelli francesi.\nL'esercizio della Compagnia inizi\u00f2 ad essere deficitario a partire dal 1954. La C.F.E. fu nazionalizzata il 12 novembre 1959 in seguito ad un trattato Franco-Etiopico."}
{"id": "6255876", "revid": "110157", "url": "https://it.wikipedia.org/wiki?curid=6255876", "title": "Dangerous Woman Tour", "text": "Il Dangerous Woman Tour \u00e8 stato il secondo tour mondiale della cantautrice statunitense Ariana Grande, a supporto del suo terzo album in studio, \"Dangerous Woman\".\nIl tour \u00e8 iniziato il 3 febbraio 2017 a Phoenix, in Arizona, ed \u00e8 terminato il 21 settembre dello stesso anno ad Hong Kong.\nAntefatti.\nIl 23 maggio 2016, la cantante ha annunciato che il tour per la promozione del suo ultimo album sarebbe iniziato tra la fine del 2016 e l'inizio del 2017. L'artista, il 9 settembre 2016, ha rilasciato le date della leg nord americana, con inizio il 3 febbraio 2017, che poi \u00e8 stato spostato al giorno seguente per problemi non ancora rivelati. Pochi giorni dopo sono stati annunciati gli artisti d'apertura per la prima leg del tour. Le prevendite sono iniziate il 20 settembre 2016 e le vendite generali sono iniziate quattro giorni dopo, il 24 settembre.\nLe date europee sono state annunciate il mese seguente dalla stessa cantante sui suoi social network. La prevendita autorizzata da BKSTG \u00e8 iniziata il 25 ottobre 2016 e fin\u00ec due giorni dopo. La prevendita autorizzata da Live Nation \u00e8 iniziata il 28 ottobre 2016 ed \u00e8 durata solamente un giorno.\nLa vendita generale dei biglietti \u00e8 invece partita il 29 ottobre 2016.\nNel mese di aprile 2017, la cantante ha annunciato le date sud americane, asiatiche e oceaniche. Il 1\u00ba maggio 2017 \u00e8 stata aggiunta una data ad Hong-Kong, l'ultima data del tour.\nIl 24 maggio 2017, in seguito all'attentato di Manchester del 22 maggio 2017, la Grande ha cancellato le date inglesi, tedesche, polacche e svizzere. Il tour \u00e8 poi ricominciato il 7 giugno 2017, a Parigi, in Francia.\nRecensioni.\nLa leg nord americana del Dangerous Woman Tour ha ricevuto riscontri abbastanza positivi. In una recensione dello show a Las Vegas, sul giornale Las Vegas Weekly, la giornalista Ian Caramanzana ha scritto che la Grande sa essere spettacolare solamente con un microfono e la sua band, e che i pezzi migliori del concerto sono in assoluto le ballads, che hanno fatto commuovere miliardi di fan.\nEd Mesley, per il giornale \"The Arizona Republic\", ha scritto che Ariana si \u00e8 trasformata in una diva dell'R&amp;B e che la sua voce \u00e8 diventata molto pi\u00f9 potente e passionale, e questo si pu\u00f2 sentire soprattutto nelle ballads.\nJon Pareles, per il New York Times, ha scritto che la Grande, sul palco, vanta voce e professionalit\u00e0, non pelle.\nAttentato di Manchester.\nPoco dopo la fine dello spettacolo di Manchester del 22 maggio, il pubblico avverte due esplosioni nei pressi dell'Arena di Manchester.\nUn'esplosione si \u00e8 verificata precisamente nei pressi della biglietteria. L'edificio viene evacuato immediatamente e i soccorsi intervengono subito dopo. La polizia stima che i morti siano 22 (di cui circa 10 minorenni) e 122 feriti circa, con 14 dispersi. Il 23 maggio 2017 lo Stato Islamico ha rivendicato l'attentato.\nIn seguito alla tragedia, Ariana Grande si \u00e8 presa una pausa dal tour fino al 5 giugno 2017, cancellando le tappe di Londra, Anversa, \u0141\u00f3d\u017a, Francoforte sul Meno e Zurigo.\nLa cantante ha poi deciso di donare alle famiglie delle vittime un milione di dollari, pagare loro i funerali dei propri cari deceduti nell'attentato e organizzare un concerto di beneficenza chiamato \"One Love Manchester\", che ha avuto luogo il 4 giugno 2017, nella stessa citt\u00e0 in cui avvenne l'attentato. Il concerto ha avuto come ospiti Katy Perry, i Coldplay, Justin Bieber, Miley Cyrus, Robbie Williams, Pharrell Williams, Niall Horan, Marcus Mumford, Imogen Heap, i Take That, i Black Eyed Peas e le Little Mix.\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour.\n\"Dangerous Woman Diaries\".\nIl 29 novembre 2018 \u00e8 stato pubblicato il documentario sul \"Dangerous Woman Tour\" dal titolo \"Dangerous Woman Diaries\". Esso ripercorre tutto il tour della cantante. Il primo episodio \u00e8 concentrato sulla \"Sweetener Era\". Il quarto episodio \u00e8 per lo pi\u00f9 dedicato alle vittime dell'attentato a \"Manchester\" mostrando una lettera in cui ringraziano la popolazione della citt\u00e0. Questo documentario \u00e8 stato realizzato da Alfredo Flores, il fotografo della cantante. In 3 episodi vengono illustrate alcune delle performance eseguite dalla cantante durante il \"Dangerous Woman Tour\"."}
{"id": "6255883", "revid": "124123", "url": "https://it.wikipedia.org/wiki?curid=6255883", "title": "Ernest Mottard", "text": "Carriera.\nCorridore adatto alle \"corse di un giorno\", riusc\u00ec in carriera ad imporsi in 1 Liegi-Bastogne-Liegi ed in un Giro delle Fiandre Indipendenti."}
{"id": "6255884", "revid": "110157", "url": "https://it.wikipedia.org/wiki?curid=6255884", "title": "SM-koris 2001-2002", "text": "La SM-koris 2001-2002 \u00e8 stata la 62\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio dell'."}
{"id": "6255886", "revid": "1123126", "url": "https://it.wikipedia.org/wiki?curid=6255886", "title": "Diocesi di Ramsbiria", "text": ""}
{"id": "6255887", "revid": "1123126", "url": "https://it.wikipedia.org/wiki?curid=6255887", "title": "Sede titolare di Ramsbiria", "text": ""}
{"id": "6255890", "revid": "767487", "url": "https://it.wikipedia.org/wiki?curid=6255890", "title": "Qazaqstan Superkubogy 2017", "text": "La Qazaqstan Superkubogy 2017 \u00e8 stata la 10\u00aa edizione della Supercoppa kazaka.\nLa partita si \u00e8 disputata allo Stadio Centrale di Almaty tra Astana - vincitore di campionato e coppa - e Qayrat, classificatosi secondo in campionato e finalista di coppa .\nIl Qayrat si \u00e8 aggiudicato il trofeo battendo l'Astana per 2-0, grazie alle reti di C\u00e9sar Arzo e Qwat."}
{"id": "6255914", "revid": "287204", "url": "https://it.wikipedia.org/wiki?curid=6255914", "title": "788 (numero)", "text": "Settecentottantotto (788) \u00e8 il numero naturale dopo il 787 e prima del 789."}
{"id": "6255915", "revid": "1263156", "url": "https://it.wikipedia.org/wiki?curid=6255915", "title": "Settecentottantotto", "text": ""}
{"id": "6255917", "revid": "1263156", "url": "https://it.wikipedia.org/wiki?curid=6255917", "title": "Settecentottantasette", "text": ""}
{"id": "6255919", "revid": "287204", "url": "https://it.wikipedia.org/wiki?curid=6255919", "title": "Primera Divisi\u00f3n 1948-1949 (Messico)", "text": "Il campionato di calcio di Primera Divisi\u00f3n messicana 1948-1949 o (Liga Mayor) \u00e8 stato il sesto campionato a livello professionistico del Messico. Cominci\u00f2 il 19 settembre 1948 e si concluse il 17 luglio del 1949. Vide la vittoria finale del Le\u00f3n.\nClassifica finale.\nLegenda:\nNote:"}
{"id": "6255921", "revid": "46291", "url": "https://it.wikipedia.org/wiki?curid=6255921", "title": "Anthurium angelopolisense", "text": "Anthurium angelopolisense \u00e8 una pianta della famiglia delle Aracee, endemica della Colombia."}
{"id": "6255924", "revid": "287204", "url": "https://it.wikipedia.org/wiki?curid=6255924", "title": "Ivan Jandl", "text": "Biografia.\nIvan Jandl nasce a Praga nel 1937 da una famiglia della piccola borghesia. La sua prima infanzia \u00e8 segnata dalla malattia, dalla poliomielite, che per alcuni anni lo rende disabile ma dalla quale riesce col tempo a guarire. Comincia a recitare nel teatro della scuola unendosi quindi al celebre coro radiofonico Disman Children. Il coro \u00e8 solo una tappa per una carriera di piccolo attore alla radio. A partire dal 1947 gli vengono assegnate anche delle piccole parti al cinema. La grande opportunit\u00e0 gli viene quando il regista Fred Zinnemann lo scelse in un'audizione come protagonista del film \"Odissea tragica\" (1948) con Montgomery Clift. Nel film, Jandl interpretava un bambino sopravvissuto ad Auschwitz e per la sua performance il giovane attore, allora dodicenne, vinse l'Oscar giovanile nel 1949. Jandl non pot\u00e9 ritirare il premio di persona, dato che il governo cecoslovacco gli neg\u00f2 il visto e con esso le molte possibilit\u00e0 di lavoro offertegli dall'industria cinematografica americana. Jandl doveva essere \"preservato per essere utilizzato dall'industria cinematografica ceca\", ma in realt\u00e0 gli si offr\u00ec l'opportunit\u00e0 di recitare come attore bambino solo in altre due pellicole tra la fine degli anni quaranta e i primissimi anni cinquanta. Dopo essersi diplomato al liceo, Jandl avrebbe voluto studiare alla Facolt\u00e0 di teatro dell'Accademia delle arti dello spettacolo di Praga (DAMU), ma paradossalmente proprio il fatto di essere stato insignito di un premio dell'industria cinematografica americana fu alla base della decisione tutta politica di rigettare la sua domanda di iscrizione. Jandl torn\u00f2 a lavorare alla radio nel 1965 come direttore dei programmi, diventando un annunciatore nel 1969. Nel 1972, fu costretto a lasciare anche la radio. Ebbe poi una breve esperienza come direttore di scena in un teatro a Teplice, e questo era tutto ci\u00f2 che a lui si offriva nel mondo dello spettacolo. Solo nel 1985, per la prima volta dal 1948, ebbe l'occasione di incontrare nuovamente Jarmila Novotn\u00e1, la famosa cantante lirica che aveva interpretato sua madre in \"Odissea tragica\". Nel 1987 Jandl mor\u00ec all'et\u00e0 di 50 anni per complicazioni diabetiche nel suo appartamento a Praga.\nL'asteroide 37736 Jandl \u00e8 stato chiamato cos\u00ec in suo onore."}
{"id": "6255926", "revid": "46291", "url": "https://it.wikipedia.org/wiki?curid=6255926", "title": "Anthurium balslevii", "text": "Anthurium balslevii \u00e8 una pianta della famiglia delle Aracee, endemica dell'Ecuador."}
{"id": "6255928", "revid": "767487", "url": "https://it.wikipedia.org/wiki?curid=6255928", "title": "Giulia Di Camillo", "text": "Figlia di Lello, suo allenatore nel Chieti, condivide la maglia neroverde della societ\u00e0 abruzzese anche con la sorella maggiore Giada, che gioca nel ruolo di terzino.\nCarriera.\nClub.\nGiulia Di Camillo condivide la passione familiare per il calcio fin da giovanissima, decidendo di segure la sorella tesserandosi con il Torrevecchia Teatina e giocando nelle formazioni miste fino al raggiungimento dell'et\u00e0 massima consentita dalla federazione.\nPassata al calcio femminile, con tre stagioni nell'Ariete Calcio, societ\u00e0 di serie B, nella stagione 2008-2009 raggiunge la sorella nel Grifo Perugia, societ\u00e0 con cui fa il suo esordio in Serie A2, l'allora secondo livello del campionato italiano di categoria. Entrambe rimangono fino al termine della stagione 2009-2010 quando, durante il calciomercato estivo, decidono di sposare la causa del neopromosso Siena per indossare, sempre in Serie A2, la maglia bianconera per la stagione entrante.\nCon la societ\u00e0 toscana gi\u00e0 alla seconda stagione conquista la finale dei play-off, superando il Fiammamonza per 1-0 e acquisendo il diritto di disputare la Serie A dalla stagione 2012-2013, tuttavia la rinuncia dello sponsor principale, la Banca Monte dei Paschi di Siena, costringe la dirigenza a rinunciare al campionato, decidendo di iscriversi alla Serie C regionale e svincolando le proprie giocatrici.\nSempre assieme alla sorella decide di continuare l'attivit\u00e0 agonistica avvicinandosi a casa e sottoscrivendo, nell'estate 2012, un accordo con il Chieti con il quale, dopo una stagione di A2 2012-2013) e le successive di Serie B, ritornata secondo livello per la riforma del campionato, al termine della stagione 2015-2016 conquista la storica promozione alla Serie A che le era sfuggita quattro anni prima, segnando il goal promozione allo Stadio Guido Angelini, che per l'ultima di campionato contava oltre 3.000 persone."}
{"id": "6255932", "revid": "122899803", "url": "https://it.wikipedia.org/wiki?curid=6255932", "title": "Charlie McDowell", "text": "Biografia.\nNato a Los Angeles, figlio dell'attore britannico Malcolm McDowell e dall'attrice statunitense Mary Steenburgen, ha esordito alla regia all'et\u00e0 di 23 anni con il cortometraggio \"Bye Bye Benjamin\". Nel 2011 la rivista \"Time\" definisce il suo feed Twitter, @charliemcdowell, \"uno dei pi\u00f9 esilaranti feed Twitter\" e nel 2013 McDowell pubblica il libro \"Dear Girls Above Me\", basato proprio sul suo feed Twitter.\nNel 2014 dirige il suo primo lungometraggio per il cinema, \"The One I Love\" con Mark Duplass e Elisabeth Moss, presentato in anteprima al Sundance Film Festival. Dopo aver diretto due episodi della terza stagione della serie televisiva HBO \"Silicon Valley\", dirige Rooney Mara, Jason Segel e Robert Redford nel fantascientifico \"La scoperta\", presentato al Sundance Film Festival 2017 e distribuito a livello internazionale da Netflix.\nVita privata.\nDal 2010 al 2016 \u00e8 stato fidanzato con l'attrice Rooney Mara.\nNel 2019 inizia a frequentare l'attrice e modella Lily Collins, figlia del celebre musicista inglese Phil Collins; il fidanzamento viene ufficializzato nel settembre 2020. I due convolano a nozze il 4 settembre 2021 a Dunton Hot Springs, nel Colorado."}
{"id": "6255954", "revid": "287204", "url": "https://it.wikipedia.org/wiki?curid=6255954", "title": "Flipper (film)", "text": ""}
{"id": "6255956", "revid": "767487", "url": "https://it.wikipedia.org/wiki?curid=6255956", "title": "Supercopa Argentina 2016", "text": "La Supercopa Argentina 2016 \u00e8 stata la 5\u00aa edizione della Supercopa Argentina.\nSi \u00e8 tenuta in gara unica allo Stadio Ciudad de La Plata di Buenos Aires il 4 febbraio 2017 e ha visto contrapposti i campioni argentini 2016 del ed i detentori della Coppa d'Argentina 2015-2016 del .\nAd imporsi fu il , che vinse per 3-0 e mise in bacheca il trofeo per la prima volta. "}
{"id": "6255959", "revid": "287204", "url": "https://it.wikipedia.org/wiki?curid=6255959", "title": "Garbhagriha", "text": "Garbhagriha o Garbha gruha (garbha g\u1e5bha) (sanscrito \u0917\u0930\u094d\u092d\u0917\u0943\u0939) \u00e8 il sancta sanctorum, l'ambiente pi\u00f9 sacro di un tempio ind\u00f9 dove si trova il murti (idolo o icona) della divint\u00e0 principale del tempio. Letteralmente significa \"camera grembo\", dal termine sanscrito \"garbha\" per grembo e \"griha\" per casa. Solo i sacerdoti (pujari) possono accedere a questa camera.\nAnche se il termine \u00e8 associato con templi ind\u00f9, spesso si trova anche nei templi giainisti e buddisti.\nIl Garbhagriha si trova nei templi ind\u00f9 ed \u00e8 adorato dagli induisti.\nArchitettura.\nNei templi con una cupola d'oro vimana, questa camera \u00e8 posizionata direttamente sotto di essa e due di loro formano l'asse verticale del tempio principale. Questo insieme pu\u00f2 essere inteso rappresentare l'asse del mondo attraverso il Monte Meru. Il garbha Griham \u00e8 anche, di solito, sull'asse orizzontale del tempio principale qui, generalmente, in direzione est-ovest e si trova quasi sempre all'intersezione dei due assi.\nGeneralmente il garbhagriha \u00e8 senza finestre e scarsamente illuminato, creato cos\u00ec intenzionalmente per concentrare la mente del devoto sulla forma tangibile del divino all'interno di esso. L'ingresso al grha garbha pu\u00f2 essere limitata ai sacerdoti che svolgono i servizi.\nInduismo.\nNello stile \"dravidico\" il garbhagriha ha la forma in miniatura di un vimana con altre caratteristiche esclusive dell'architettura dei templi indiani del sud, come una doppia parete interna ed esterna, che creano un circumambulatio (pradakshina) intormo al sacrario. L'ingresso \u00e8 altamente decorato e il Garbhagriha interno o santuario diventa una struttura separata, sempre pi\u00f9 elaborata e decorata nel corso del tempo.\nPi\u00f9 spesso il garbhagriha ha forma quadrata ed \u00e8 posto su un plinto, la cui posizione \u00e8 calcolata per essere un punto di totale equilibrio ed armonia in quanto \u00e8 rappresentativo di un microcosmo dell'Universo. Al centro \u00e8 posta l'immagine della divinit\u00e0.\nAlle volte, nei templi dedicate alle deit\u00e0 femminili, il garbagriha ha forma rettangolare. Ad esempio, nel tempio Varahi Deula di Chaurasi.\nLa struttura attuale della maggior parte di questi templi \u00e8 un vimana a due piani con un Garbhagriha quadrato e un percorso circumambulatorio circostante, un \"Ardha-mandapa\" e un pi\u00f9 stretto \"maha-mandapa\"."}
{"id": "6255961", "revid": "1516566", "url": "https://it.wikipedia.org/wiki?curid=6255961", "title": "Al Lawson", "text": "Biografia.\nL'attivit\u00e0 politica di Lawson inizia nel 1982, anno in cui viene eletto alla Camera dei rappresentanti dello stato della Florida, incarico che mantiene fino al 2000. Viene poi eletto nel Senato statale della Florida nel 2000 e mantiene il seggio fino al 2010.\nLawson si candida per la prima volta alla Camera dei Rappresentanti nel 2010, nel secondo distretto della Florida. In quell'anno perde di misura le primarie democratiche contro il deputato uscente Allen Boyd.\nNel 2012 Lawson si ricandida e questa volta vince le primarie contro Leonard Bembry ma poi perde le elezioni generali contro il repubblicano Steve Southerland di meno di 6 punti percentuali.\nNel 2016 infine, Lawson sceglie di candidarsi nel quinto distretto della Florida, dopo che una ridefinizione dei suoi confini ordinata dal Tribunale lo aveva profondamente modificato. Se in precedenza infatti il distretto copriva la maggior parte dei seggi a maggioranza nera da Jacksonville a Orlando, la nuova mappa cambi\u00f2 il distretto in uno che copriva da Tallahassee al centro di Jacksonville. Lawson annuncia quindi la sua candidatura il 15 dicembre 2015 scontrandosi alle primarie democratiche contro la deputata uscente Corrine Brown. Sulla carta Lawson partiva sfavorito anche a causa della demografia del distretto. Infatti nonostante il nuovo distretto includesse la maggior parte della citt\u00e0 di Tallahassee, la capitale dello stato e i suoi sobborghi rappresentavano solo il 32% della popolazione del distretto, mentre l'area di Jacksonville ne rappresentava il 61%. La sua candidatura per\u00f2 ricevette un significativo slancio nel luglio 2016, quando la Brown fu accusata di corruzione. Lawson sconfisse cos\u00ec la Brown nelle primarie democratiche il 30 agosto e sconfisse poi largamente il repubblicano Glo Smith nelle elezioni generali dell'8 novembre."}
{"id": "6255963", "revid": "585241", "url": "https://it.wikipedia.org/wiki?curid=6255963", "title": "Edward Reilly Stettinius", "text": ""}
{"id": "6255964", "revid": "2519", "url": "https://it.wikipedia.org/wiki?curid=6255964", "title": "AIDA Crociere", "text": ""}
{"id": "6255968", "revid": "599013", "url": "https://it.wikipedia.org/wiki?curid=6255968", "title": "Martin \u0160ulek", "text": "Carriera.\nClub.\nGioca dall'inizio della sua carriera nell', squadra della sua citt\u00e0 natale, con cui debutta in prima squadra il 20 settembre 2015, giocando titolare nello 0-0 di campionato sul campo dello . Il 13 maggio 2016 realizza la sua prima rete, portando sull'1-0 la sua squadra al 12' della sfida interna di Superliga contro lo , vinta per 5-2. Alla prima stagione da professionista vince campionato e coppa di Slovacchia.\nNazionale.\nInizia a giocare nelle nazionali giovanili slovacche nel 2015, quando disputa 3 partite con l'Under-17 nelle qualificazioni all'Europeo di categoria svoltosi lo stesso anno in Bulgaria. Sempre nel 2015 passa in Under-19 giocando 5 gare fino al 2016 nelle qualificazioni agli Europei U-19 2016 e 2017. L'8 gennaio 2017 debutta in nazionale maggiore, in un tour di amichevoli ad Abu Dhabi, entrando all'intervallo della sconfitta per 3-1 contro l'Uganda.\nStatistiche.\nPresenze nei club.\n\"Statistiche aggiornate all'11 marzo 2017\"."}
{"id": "6255971", "revid": "228587", "url": "https://it.wikipedia.org/wiki?curid=6255971", "title": "The Atlantic Cup", "text": "La Atlantic Cup \u00e8 un torneo disputato nei primi mesi dell'anno in Algarve (Portogallo) da squadre europee provenienti da campionati sospesi per la pausa invernale, ovvero principalmente da Scandinavia, Russia ed Europa centrale.\nOrganizzato dall'ex centrocampista svedese del e Stefan Schwarz e dall'ex portiere inglese del Brian Horne, si disputa dal 2011; la copertura televisiva viene offerta da Eurosport ed Eurosport 2.\nFormula.\nAlla Atlantic Cup partecipano 8 squadre che vengono divise in due gironi da 4 ciascuno. Ciascuna squadra disputa 3 partite in totale: 2 nel girone pi\u00f9 una finale (ce ne sono 4: per il 1\u00ba, 3\u00ba, 5\u00ba e 7\u00ba posto).\nNei gironi la classifica \u00e8 completa dopo la seconda giornata (quindi non viene incontrata la terza avversaria) e vengono assegnati 3 punti per la vittoria e 0 per la sconfitta. In caso di pareggio si va ai tiri di rigore: chi vince prende 2 punti, chi perde solo 1.\nLe vincenti dei gironi disputano la finale allo Est\u00e1dio Algarve di Faro. Per il torneo si usano anche\nl'Est\u00e1dio da Nora e l'Est\u00e1dio Municipal di Albufeira o l'Est\u00e1dio Bela Vista di Parchal (frazione di Lagoa).\nEdizioni.\n2011.\nLa prima edizione della Atlantic Cup \u00e8 stata disputata da due squadre danesi e due svedesi con un girone all'italiana ed \u00e8 stata appannaggio dell'.\n2012.\nNella seconda edizione le squadre (provenienti da 5 paesi) salgono a 6. Le squadre incontrano solo 3 avversarie ciascuna, dopodich\u00e9 le due prime classificate si qualificano per la finale. La vittoria finale arride al che prevale sulla .\n2013.\nNella terza edizione hanno partecipato solo 3 squadre, i risultati di e non sono stati conteggiati per la classifica. Il si aggiudica il triangolare.\n2014.\nNella quarta edizione le squadre partecipanti sono salite ad 8 da 6 paesi. Vengono introdotti i tiri di rigore in caso di pareggio, in tal caso viene dato 1 punto supplementare a chi vince dagli \"11 metri\". I danesi del hanno vinto il torneo vincendo tutte le 3 partite disputate senza subire reti. Gli svedesi dell' si sono piazzati secondi pur vincendo tutte le partite, ma con una differenza reti peggiore rispetto ai primi.\n2015.\nNella quinta edizione le 8 squadre vengono divise in 2 gironi. Dopo due giornate la classifica \u00e8 completa e ogni squadra incontra l'omologa dell'altro girone per la finale.\n2016.\nLa formula rimane la stessa dell'anno precedente. Il vincitore del girone A, , ha rifiutato di disputare la finale per il primo posto per problemi con l'orario dell'aereo per il ritorno a casa (la finale per il 5\u00ba posto era in programma alle 13:00 del 6 febbraio, mentre le due finali principali erano il 7). Al posto dei cechi \u00e8 andato in finale l' che ha perso ai tiri di rigore (senza la disputa dei tempi supplementari) contro lo .\n2017.\nNel 2017 il torneo mantiene la stessa formula dell'anno precedente. A causa di circostanze impreviste, il calendario delle finali \u00e8 stato cambiato. In quella per il 5\u00ba posto non sono stati calciati i tiri di rigore poich\u00e9 l' aveva fretta di prendere l'aereo per tornare a casa.\n2018.\nNel 2018 il torneo mantiene la stessa formula dell'anno precedente.. Il ha abbandonato la competizione dopo la seconda partita, alla finale per il quinto posto \u00e8 scalato il e a quello per il settimo \u00e8 stato invitato lo .\n2019.\nNella nona edizione viene riproposto il format del 2014, con la differenza che le squadre disputano ciascuna 2 partite invece di 3. Partecipano 9 squadre da 7 nazioni."}
{"id": "6255972", "revid": "251174", "url": "https://it.wikipedia.org/wiki?curid=6255972", "title": "Gorge della Reina", "text": "Le Gorge della Reina costituiscono una breve ma profonda gola scavata nelle rocce calcaree delle falesie che, poste alle spalle dell'abitato di Entracque, formano lo spartiacque che staccandosi dalla cima Bussaia si dirige in direzione nord-ovest a dividere il vallone di Entracque da quello di Roaschia.\nPosizione.\nL'accesso alle gorge \u00e8 possibile in circa un'ora di cammino da Entracque oppure mediante un sentiero pi\u00f9 breve che percorre il vallone Balme di Gherra in direzione nord-est dalla piccola frazione di Tetti Violin. L'inizio delle gorge si trova a circa 1141 metri di altitudine, in corrispondenza di un apposito cartello segnaletico, nel punto in cui il vallone Balme di Gherra viene bruscamente interrotto da rocce verticali rossastre. La profonda fenditura si insinua in direzione nord-est stretta tra alte pareti di roccia calcarea di colore grigiastro seguendo il tragitto di un piccolo corso d'acqua. Percorrendo l'angusto tragitto per circa duecento metri si giunge ad uno slargo caratterizzato da dirupi rocciosi e cascatelle dove un salto di roccia impedisce il proseguimento del cammino, mentre piccoli colatoi si innalzano e ramificano verso la costa calcarea compresa tra le Rocce della Scregna e la Punta del Van. \nStoria.\nSecondo la tradizione popolare le gorge prenderebbero il nome dalla regina Giovanna I d'Angi\u00f2 (Reino Jano), sovrana vissuta nel XIV secolo cui \u00e8 attribuito il merito di aver riunito i popoli occitani sotto un'unica bandiera . La leggenda narra che ella rifiut\u00f2 la proposta d'amore del figlio del re di Francia e per tale ragione le fu mosso contro l'esercito al fine di carpirla con la forza . La sovrana trov\u00f2 rifugio presso Roaschia mentre il principe con la sua armata si radunarono su una vicina altura per sferrare un attacco a sorpresa dall'alto. La prepotenza del nobile suscit\u00f2 l'intervento della Provvidenza che fece cadere l'intero esercito nelle profondit\u00e0 delle gorge ."}
{"id": "6255979", "revid": "1340213", "url": "https://it.wikipedia.org/wiki?curid=6255979", "title": "Episodi di Santa Clarita Diet (prima stagione)", "text": "La prima stagione della serie televisiva Santa Clarita Diet, composta da 10 episodi, \u00e8 stata interamente pubblicata dal servizio di video on demand Netflix, il 3 febbraio 2017, in tutti i territori in cui il servizio \u00e8 disponibile.\n\"Quindi un pipistrello o una scimmia\".\nTrama.\nLa vita di Sheila e Joel cambia drasticamente dopo che la donna, non riuscendo pi\u00f9 a mangiare del comune cibo, uccide e poi mangia Gary, il suo nuovo collega di lavoro.\n\"Non possiamo uccidere la gente!\".\nTrama.\nMentre Joel tenta di trovare una soluzione al fatto che sua moglie Sheila voglia mangiare le persone, Abby, la loro figlia, tenta di capire cosa le nascondano i suoi genitori.\n\"Possiamo uccidere la gente\".\nTrama.\nSheila ha fame e Joel decide di aiutarla a trovare, come pasto, qualcuno che si meriti davvero di morire. Abby e il suo amico Eric, invece, decidono di aiutare una loro amica a vendicarsi del proprio ragazzo.\n\"Scoreggione di un turista sessuale\".\nTrama.\nMentre Sheila, dopo la sua trasformazione, diventa un'ispirazione per le sue amiche e finisce per insultare il preside, Joel decide di trascorrere un po' di tempo con Abby. Intanto Dan, un poliziotto vicino dei casa degli Hammond, trova nel loro giardino un dito di Gary.\n\"Uomo mangia uomo\".\nTrama.\nAbby non si fida pi\u00f9 dei suoi genitori e Joel tenta di trovare una cura per Sheila. Dan intanto decide di rivelare a Joel ci\u00f2 che ha scoperto, obbligandolo a diventare il suo sicario personale.\n\"Attenzione ai dettagli\".\nTrama.\nJoel e Sheila, su ordine di Dan che ha scoperto il loro segreto, devono commettere un omicidio, provando a dividersi i compiti. Abby ed Eric intanto scoprono il nascondiglio segreto di Dan. Al termine dell'episodio Joel, non riuscendo pi\u00f9 a sopportare i soprusi di Dan, uccide l'uomo, colpendolo con una pala.\n\"Strano o solo sconsiderato?\".\nTrama.\nA causa della polizia che sta indagando sulla scomparsa del loro collega Dan, Sheila decide di far sparire le prove del reato di suo marito, mangiando il corpo dell'uomo: la porzione si rivela per\u00f2 troppo abbondante.\n\"Di quanto vomito stiamo parlando?\".\nTrama.\nSheila e Joel scoprono che Loki, l'uomo che erano stati incaricati di uccidere, \u00e8 anch'egli diventato uno zombie, a causa di una ferita infertagli da Sheila, senza essersene accorta.\n\"Il libro!\".\nTrama.\nJoel ed Eric vanno a un convegno sul paranormale per incontrare Anton, un uomo che dice di possedere il libro con la cura per Sheila. Sheila, nel mentre, decide di trascorrere una giornata con sua figlia.\n\"Baka, bile e un bastone\".\nTrama.\nLa dottoressa Wolf si trasferisce a casa di Joel e Sheila, per testare su Sheila una possibile cura al suo problema, prima che sia troppo tardi."}
{"id": "6255991", "revid": "122414062", "url": "https://it.wikipedia.org/wiki?curid=6255991", "title": "Open Sud de France 2017", "text": "L'Open Sud de France 2017 \u00e8 stato un torneo di tennis giocato su campi in cemento indoor. \u00c8 stata la 30\u00aa edizione dell'evento conosciuto prima come \"Grand Prix de Tennis de Lyon\" e successivamente come \"Open Sud de France\", e appartiene alla serie ATP Tour 250 nell'ambito dell'ATP World Tour 2017. Gli incontri si sono giocati nella Park&amp;Suites Arena, a Montpellier, in Francia, dal 5 al 12 febbraio 2017.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati in tabellone come lucky loser:\nCampioni.\nSingolare.\n Alexander Zverev ha sconfitto in finale Richard Gasquet con il punteggio di 7-64, 6-3.\nDoppio.\n Alexander Zverev / Mi\u0161a Zverev hanno sconfitto in finale Fabrice Martin / Daniel Nestor con il punteggio di 6-4, 63-7, [10-7]."}
{"id": "6255996", "revid": "767487", "url": "https://it.wikipedia.org/wiki?curid=6255996", "title": "The Dixie Cups", "text": "Le Dixie Cups sono un gruppo musicale statunitense, attivo dal 1964 e originariamente composto dalle sorelle Barbara Ann e Rosa Lee Hawkins e dalla cugina Joan Marie Johnson.\nHanno avuto una buona popolarit\u00e0 negli anni sessanta grazie ai brani \"Chapel of Love\" e \"Iko Iko\", restando comunque in attivit\u00e0 anche nei decenni successivi svolgendo dei tour con una formazione differente, con altre vocalist in luogo di Joan Marie Johnson, che usc\u00ec dal gruppo nel 1974.\nStoria.\nOriginarie di New Orleans, le tre componenti originarie (due sorelle, Barbara Ann e Rosa Lee, e una loro cugina, Joan Marie), furono scoperte nel 1964, dal cantautore e produttore R&amp;B Joe Jones, quando gi\u00e0 si esibivano insieme a livello locale con i nomi di \"the Meltones\" e \"Little Miss and the Muffets\".\nIl loro primo singolo, \"Chapel of Love\", usc\u00ec per la Red Bird Records, scritto da Phil Spector, Ellie Greenwich e Jeff Barry. Inizialmente destinato a gruppi gi\u00e0 affermati, come le Ronettes o The Crystals o la cantante Darlene Love, ottenne immediatamente un notevole successo commerciale, vendendo oltre un milione di copie su scala internazionale.\nSubito dopo pubblicarono quindi alcuni altri brani, come \"People Say\", \"You Should Have Seen the Way He Looked at Me\", \"Little Bell\" e \"What Goes Up Must Go Down\", facendosi nuovamente notare soltanto con \"Iko Iko\", canzone che riprendeva un brano musicale popolare di New Orleans. Nello stesso periodo la loro casa discografica interruppe la collaborazione, dopo aver pubblicato per loro il disco \"Chapel of Love\", omonimo del loro primo singolo, e \"Iko Iko\", di fatto una riedizione del primo LP con l'aggiunta di alcuni brani.\nFirmarono cos\u00ec un contratto con la ABC Paramount Records, per la quale hanno pubblicato un ulteriore disco nel 1965, \"Riding High\", e alcuni singoli, ma interrompendo la loro attivit\u00e0 discografica nel 1966 a causa dei bassi riscontri ottenuti dalle ultime produzioni.\nIl gruppo ha comunque proseguito l'attivit\u00e0 concertistica, esibendosi dal vivo; nel 1974, a causa del trasferimento delle due sorelle a New York dove intrapresero l'attivit\u00e0 di modelle, Joan Marie abbandon\u00f2 la formazione lasciando posto a Beverly Brown, che rimase nel gruppo fino ai primi anni ottanta, quando a sua volta le succedette Dale Mickle. In seguito, Athelgra Neville Gabriel entr\u00f2 a far parte del gruppo in luogo della Mickle.\nLa loro popolarit\u00e0 \u00e8 stata rinnovata nei decenni successivi anche per le numerose cover di \"Iko Iko\" realizzate da altri artisti, come Dr. Jones, Natasha England e Captain Jack, e per l'utilizzo di \"Chapel of Love\" nella colonna sonora dei film \"Full Metal Jacket\" (1987) e \"Il padre della sposa\" (1991).\nL'8 ottobre 2016, Joan Marie Johnson \u00e8 deceduta a causa di uno scompenso cardiaco."}
{"id": "6255997", "revid": "1272592", "url": "https://it.wikipedia.org/wiki?curid=6255997", "title": "Casino dei Boschi", "text": "Il Casino dei Boschi \u00e8 un edificio dalle forme neoclassiche, situato all'interno del parco naturale regionale dei Boschi di Carrega in via Olma 2 a Sala Baganza, in provincia di Parma.\nStoria.\nXVI secolo.\nNel XVI secolo i boschi appartenevano ai conti di Sala Baganza Sanvitale, ma nel 1612 furono confiscati al conte Alfonso dal duca di Parma Ranuccio I Farnese, per la sua presunta partecipazione alla congiura dei feudatari che comport\u00f2 la condanna a morte di numerosi nobili del Parmense.\nXVIII secolo.\nMentre parte delle terre fu nei decenni seguenti frazionata e alienata, i boschi rimasero riserva di caccia dei duchi Farnese e, dal 1731, Borbone.\nLa duchessa Maria Amalia, moglie del duca Ferdinando di Borbone, nel 1775 incaric\u00f2 l'architetto di Corte Ennemond Alexandre Petitot della completa ricostruzione del casino di caccia che sorgeva al centro della tenuta; sul luogo del preesistente edificio fu costruita un'elegante residenza ducale neoclassica, con annesso oratorio a torre, completata nel 1789.\nXIX secolo.\nNel 1819 la duchessa Maria Luigia acquist\u00f2 i boschi e il Casino e incaric\u00f2 dell'ampliamento dell'edificio l'architetto Nicola Bettoli, che demol\u00ec la torre, aggiunse il lungo colonnato, noto come \"Prolunga\", e il \"Casinetto\", con il teatrino di corte interno, sopraelev\u00f2 e ampli\u00f2 la villa, concludendo i lavori nel 1826.\nL'anno seguente la duchessa acquist\u00f2 la vicina tenuta del Ferlaro, ove fece realizzare dall'architetto Paolo Gazola una villa per i suoi due figli Albertina e Guglielmo di Montenuovo, avuti dal marito morganatico Adam Albert von Neipperg; incaric\u00f2 inoltre il giardiniere Carlo Barvitius della realizzazione, all'interno della tenuta, di un grandioso parco all'inglese, ricchissimo di piante monumentali provenienti dall'Appennino parmense, dalle Alpi del Trentino e da Paesi esotici; furono inoltre tracciate, in aggiunta ai percorsi rettilinei preesistenti, numerose strade dalle forme curvilinee, per collegare a Collecchio e Sala Baganza il Casino, il Ferlaro e i numerosi edifici di servizio; i lavori, conclusi nel 1832, consentirono anche la creazione di un maestoso viale di cedri tra le due ville.\nNel 1835 la duchessa don\u00f2 alla Camera ducale di Parma l'immensa tenuta di oltre 2\u00a0000 ettari, che alla sua morte nel 1847 pass\u00f2 ai duchi Borbone; dopo l'Unit\u00e0 d'Italia, la propriet\u00e0 pervenne ai Savoia, che nel 1870 la cedettero in gran parte all'ingegner Severino Grattoni come compenso per la progettazione e direzione dei lavori del traforo ferroviario del Frejus.\nNel 1881 la vedova dell'ingegnere alien\u00f2 la tenuta ai principi Carrega di Lucedio, provenienti da Genova.\nXX e XXI secolo.\nNella prima met\u00e0 del XX secolo la grande propriet\u00e0 fu suddivisa fra gli eredi e in parte venduta. Il Casino dei Boschi rimase ai principi Carrega, che affittarono parte della \"Prolunga\" e della \"Corte rustica\", nota anche come \"Ghetto\", a circa 30 nuclei familiari; vi furono impiantate anche alcune attivit\u00e0 artigianali, che con alcuni ampliamenti e superfetazioni modificarono in modo incongruo quella porzione del complesso; gli ultimi abitanti abbandonarono il luogo dopo il 1960, mentre il Casino sprofond\u00f2 nel degrado. Il terremoto del 9 novembre del 1983 caus\u00f2 ingenti danni alla struttura, che divenne in parte inagibile.\nNel 1994 i Carrega alienarono il \"Casinetto\" al Consorzio Parco naturale regionale dei Boschi di Carrega, che si occup\u00f2 del suo restauro; l'ente acquist\u00f2 negli anni seguenti anche il parco di fronte alla villa, da allora aperto al pubblico, e alcune porzioni del complesso, tra cui la \"Prolunga nord\" e la \"Ghiacciaia piccola\". A eccezione di una parte della \"Prolunga sud\", ancora abitata, il resto dell'edificio rimase in condizioni precarie, tanto da indurre un gruppo di persone a costituire un comitato volto a salvaguardare dal crollo la struttura; nel 2014 furono raccolti 5\u00a0567 voti nel censimento del progetto \"I Luoghi del Cuore\" promosso dal Fondo Ambiente Italiano, cui l'anno seguente il principe Raffaele Carrega Bertolini manifest\u00f2 la disponibilit\u00e0 a donare il Casino allo scopo di consentirne il restauro.\nDescrizione.\nL'enorme parco si sviluppa in zona collinare tra i centri di Talignano, Pontescodogna, Collecchio, Sala Baganza e San Vitale Baganza; \u00e8 attraversato da una serie di viali ad andamento curvilineo e rettilineo, due dei quali conducono al Casino dei Boschi, posto in posizione quasi baricentrica all'interno della tenuta; il grande complesso \u00e8 composto dalla villa, dalla \"Prolunga\" con \"Casinetto\" centrale, dalla \"Corte rustica\" o \"Ghetto\", dalla \"Casa di Pietra\" e dalle ghiacciaie.\nVilla.\nLa villa, sviluppata su una superficie complessiva di circa 3\u00a0000\u00a0m\u00b2, \u00e8 composta dall'edificio residenziale anteriore, elevato su tre livelli, e dal corpo posteriore a un solo piano, divisi da una corte interna circondata da colonnato.\nLa simmetrica facciata principale, interamente intonacata come il resto della struttura, \u00e8 suddivisa verticalmente in tre parti, di cui la centrale in lievissimo aggetto; nel mezzo sono collocati tre ampi portali d'ingresso preceduti da un porticato, retto da due massicci pilastri alle estremit\u00e0 e da due colonne coronate da capitelli dorici al centro, a sostegno del balcone del piano superiore; su quest'ultimo si aprono tre portefinestre delimitate da cornice e architrave superiore, analoghe alle aperture laterali; coppie di fasce marcapiano separano i tre livelli, mentre a coronamento si innalza un ampio frontone triangolare, al cui centro si staglia un grande stemma del ducato di Parma, Piacenza e Guastalla all'epoca della duchessa Maria Luigia.\nLe linee della facciata proseguono anche lungo i prospetti laterali e quello posteriore, al cui centro \u00e8 posto un timpano di dimensioni pi\u00f9 ridotte. Sul retro la piccola corte a quadriportico si affaccia sui due lati attraverso un colonnato dorico sormontato da terrazzo, in continuit\u00e0 col corpo posteriore a un piano, contenente un piccolo oratorio e altri locali di servizio.\nAll'interno la villa conserva numerosi ambienti decorati da stucchi e affreschi risalenti al XVIII secolo, tra cui una saletta commissionata dalla duchessa Maria Amalia; l'ambiente \u00e8 coperto da tre volte a vela, separate da arcate a tutto sesto rette da paraste perimetrali; le superfici sono riccamente ornate con dipinti realizzati da Fortunato Rusca e Pietro de Lama su disegno di Benigno Bossi.\nProlunga.\nIl lunghissimo edificio noto come \"Prolunga\", sviluppato su una superficie complessiva di circa 3\u00a0800\u00a0m\u00b2, si estende da sud a nord a partire dal retro della villa, superando il \"Casinetto\" centrale per raggiungere il \"Ghetto\".\nLa struttura, originariamente destinata a ospitare gli ambienti di servizio, la lavanderia, gli alloggi per la servit\u00f9, la foresteria e le attivit\u00e0 artigianali, fu successivamente adibita a sede degli uffici amministrativi e delle scuderie e infine parzialmente trasformata in residenze, ancora presenti in parte della \"Prolunga sud\" appartenente ai principi Carrega; varie porzioni dell'edificio, abbandonate, versano in stato di profondo degrado.\nElevata su uno o due livelli, la \"Prolunga\" \u00e8 caratterizzata dalla presenza del lungo porticato retto da colonne doriche, provenienti dalla reggia di Colorno.\nCasinetto.\nIl \"Casinetto\", sviluppato su una superficie complessiva di circa 1\u00a0000\u00a0m\u00b2, sorge al centro della Prolunga.\nLa struttura, originariamente destinata a teatrino di corte, appartiene dal 1994 al Consorzio Parco naturale regionale dei Boschi di Carrega, di cui ospita gli uffici amministrativi e il museo dei Boschi e del Territorio, comprendente la storica xiloteca dei principi Carrega, una mostra micologica e alcuni oggetti della tradizione contadina provenienti dalla collezione di Pietro Miodini.\nIl simmetrico edificio si eleva, in continuit\u00e0 col colonnato della \"Prolunga\", su tre livelli fuori terra; il primo piano si affaccia sul giardino monumentale con una serie di portefinestre con balconcini, mentre in sommit\u00e0 si innalza nel mezzo una torretta con orologio e, a coronamento, un frontone a gradoni con campanile a vela centrale.\nGhetto.\nLa \"Corte rustica\" o \"Ghetto\", sviluppata su una superficie complessiva di circa 3\u00a0800\u00a0m\u00b2, si estende, in adiacenza alla \"Prolunga nord\", attorno a un cortile centrale accessibile dal giardino monumentale attraverso un portale ad arco.\nLa struttura, realizzata nel XVIII secolo, fu ampliata verso est tra la met\u00e0 del XIX e gli inizi del XX; fu in seguito adibita a sede di alcune attivit\u00e0 artigianali e nuovamente modificata verso la met\u00e0 del secolo con l'aggiunta di varie superfetazioni; successivamente abbandonata, versa in stato di profondo degrado.\nGli edifici rustici, interamente intonacati, si sviluppano su uno o due livelli, in parte preceduti da portici ad arco.\nCasa di Pietra.\nLa \"Casa di Pietra\", sviluppata su una superficie complessiva di circa 950\u00a0m\u00b2, si estende, isolata, a nord della \"Corte rustica\".\nLa struttura, costruita nel 1881 per ospitare la guarnigione, fu successivamente ampliata verso est; completamente abbandonata, versa in stato di profondo degrado, con alcune porzioni crollate.\nL'edificio presenta un ampio porticato esteso su tre lati.\nGhiacciaie.\nLe ghiacciaie, sviluppate su una superficie complessiva di circa 275\u00a0m\u00b2, sono collocate ai due margini della \"Prolunga\".\nLa \"Ghiacciaia grande\", quasi completamente crollata, \u00e8 posizionata a nord del complesso.\nLa \"Ghiacciaia piccola\" sotterranea, ristrutturata dal Consorzio, \u00e8 posta a ovest della villa, sul retro della \"Prolunga sud\"; coperta da una cupola, \u00e8 raggiungibile attraverso una scalinata.\nParco.\nIl parco regionale, istituito nel 1982 per bloccare la lottizzazione della tenuta, si sviluppa sui primi rilievi appenninici appartenenti ai comuni di Collecchio e Sala Baganza; coperto prevalentemente da boschi attraversati da strade rettilinee e curvilinee, presenta anche alcune ampie radure e laghetti artificiali, realizzati nel XIX secolo su disegno di Carlo Barvitius.\nLa porzione centrale prossima al Casino, nota come \"Giardino monumentale\", si distingue per la maggior organizzazione degli spazi, ove gli ampi prati si alternano alle boscaglie di alberi secolari; il complesso \u00e8 raggiungibile da due ingressi monumentali.\nL'accesso principale da via Olma \u00e8 costituito dal grande viale rettilineo, affiancato da antichi esemplari di cedri dell'Atlante e libocedri, frammisti a cerri, frassini maggiori, ornielli e altri alberi cresciuti spontaneamente; pi\u00f9 all'esterno, oltre le praterie, emergono dai boschi altre piante ornamentali secolari, tra cui cipressi, platani e cedri dell'Atlante.\nLa prateria antistante il Casino \u00e8 percorsa da un vialetto, delimitato da ordinate siepi di bosso, che collega la villa col \"Ghetto\" sviluppandosi parallelamente alla \"Prolunga\"; nel mezzo si stagliano un cipresso calvo e un platano monumentali, mentre nei pressi della villa si trovano alcuni gruppi di piante secolari, tra cui frassini, cedri e platani. A breve distanza dal Casino, all'interno della faggeta di Maria Amalia posta a sud, si trova l'omonima grotta tardo settecentesca, restaurata nel 1993 e originariamente arricchita da alcune vasche, da una cascatella e da una serie di giochi d'acqua, proveniente attraverso tubazioni sotterranee da una cisterna rettangolare.\nDi fronte al \"Casinetto\" si sviluppa il vialetto rettilineo, delimitato da vegetazione spontanea, che conduce al secondo accesso su via Case Nuove; la cancellata d'ingresso \u00e8 affiancata dalla \"Portineria Ponte Verde\", edificio simile a uno chalet alpino adibito a punto di ristoro; la strada prosegue verso est nel maestoso viale dei Cedri, che conduce alla villa del Ferlaro.\nIl retro della \"Prolunga\" e la zona adiacente alla \"Corte rustica\" e alla \"Casa di Pietra\" sono coperti da fitte boscaglie di alberature spontanee, tra cui emergono alcuni esemplari secolari di farnie e roveri, che si mescolano alle piante monumentali del Barvitius, comprendenti cedri, libocedri, frassini e, nei pressi dei vialetti, alcuni arbusti di bosso."}
{"id": "6255999", "revid": "152625", "url": "https://it.wikipedia.org/wiki?curid=6255999", "title": "Dixie Cups", "text": ""}
{"id": "6256001", "revid": "46291", "url": "https://it.wikipedia.org/wiki?curid=6256001", "title": "Anthurium barbacoasense", "text": "Anthurium barbacoasense \u00e8 una pianta della famiglia delle Aracee, endemica del Per\u00f9.\nDistribuzione e habitat.\nIl suo habitat sono le foreste costiere umide.\nConservazione.\nLa Lista rossa IUCN classifica \"Anthurium barbacoasense\" come specie in pericolo di estinzione (\"Endangered\"). \u00c8 minacciata dalla riduzione del suo habitat naturale, causata dal disboscamento, dallo sviluppo urbano e dall'agricoltura. Infatti cresce sugli alberi, in condizioni umide, perci\u00f2 ogni riduzione della foresta interessa direttamente la specie."}
{"id": "6256005", "revid": "287204", "url": "https://it.wikipedia.org/wiki?curid=6256005", "title": "Open Sud de France 2017 - Qualificazioni singolare", "text": "Le qualificazioni del singolare dell'Open Sud de France 2017 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6256006", "revid": "767487", "url": "https://it.wikipedia.org/wiki?curid=6256006", "title": "Pujari", "text": "Un pujari (al femminile pujarini) o archaka \u00e8 un sacerdote induista che officia nei templi. Il termini proviene dal sanscrito \"P\u016bj\u0101\" che significa culto. Egli \u00e8 responsabile dell'esecuzione dei rituali del tempio, tra cui puja e aarti e deve prendersi cura delle Murti. I Pujari provengono dalla casta dei bramini. Sia gli uomini che le donne possono essere pujari."}
{"id": "6256009", "revid": "1318658", "url": "https://it.wikipedia.org/wiki?curid=6256009", "title": "Onomata Kechiasmena", "text": "Onomata Kechiasmena (\u1f48\u03bd\u03cc\u03bc\u03b1\u03c4\u03b1 K\u03b5\u03c7\u03b9\u03b1\u03c3\u03bc\u03ad\u03bd\u03b1 in greco antico) \u00e8 una rivista di enigmistica e cruciverba in greco antico pubblicata dal 2015.\nStoria editoriale.\n\u00c8 pubblicata bimestralmente dall'associazione culturale \"Leonardo\", che gi\u00e0 pubblica \"Hebdomada Aenigmatum\", la rivista di enigmistica latina. \u00c8 disponibile gratuitamente in formato pdf stampabile previa registrazione sul sito.\n\u00c8 stata lanciata alla fine di aprile 2015 come allegato al nono numero di \"Hebdomada Aenigmatum\". Contiene cruciverba, giochi di parole in cui le consonanti sono sostituite da numeri, crucipuzzle, \"unisci i puntini\" dove i puntini sono numerati sequenzialmente con lettere dell'alfabeto greco, una striscia di Asterix in greco antico, due pagine di attualit\u00e0 in greco antico in collaborazione con Akropolis World News.\nLa rivista \u00e8 realizzata da \u039b\u03bf\u03c5\u03ba\u1fb6\u03c2 \u0394\u03b5\u03c3\u03b9\u03ac\u03c4\u03b1 (Luca Desiata, fondatore e direttore), \u0398\u03b5\u03cc\u03b4\u03c9\u03c1\u03bf\u03c2 (Professore di greco antico presso l'Universita di Pisa), \u1f38\u03ae\u03c4\u03b7\u03c2, Lydia Ariminensis e Juan Coderch (Senior Language Tutor in greco e latino presso l'universit\u00e0 di St. Andrews) che gestisce Akropolis World News, il primo sito di attualit\u00e0 in greco antico."}
{"id": "6256010", "revid": "767487", "url": "https://it.wikipedia.org/wiki?curid=6256010", "title": "Dolce calda Lisa", "text": "Dolce calda Lisa \u00e8 un film del 1980 diretto da Adriano Tagliavia con lo pseudonimo \"Adriano Cesari\".\nTrama.\nUna donna giovane e attraente intrappolata in un matrimonio con un marito molto pi\u00f9 grande di lei \u00e8 sessualmente insoddisfatta. Finisce per tradirlo. Non ancora soddisfatta, finisce per incontrare un giovane e le sue due amiche lesbiche."}
{"id": "6256012", "revid": "2519", "url": "https://it.wikipedia.org/wiki?curid=6256012", "title": "Gaggenau (azienda)", "text": ""}
{"id": "6256025", "revid": "212348", "url": "https://it.wikipedia.org/wiki?curid=6256025", "title": "Stephanie Murphy", "text": "Biografia.\nStephanie Murphy nasce con il nome di \u0110\u1eb7ng Th\u1ecb Ng\u1ecdc Dung a Ho Chi Minh in Vietnam. La sua famiglia lascia un campo rifugiati del Vietnam in barca quando lei aveva solo sei mesi nel 1979. La loro barca fin\u00ec il carburante e la famiglia fu salvata dalla marina militare statunitense, la United States Navy. Si stabilirono nel nord della Virginia, dove Stephanie cresce. Grazie a sussidi del governo federale, la Murphy frequenta il College di William e Mary, diplomandosi in economia e poi l'Universit\u00e0 di Georgetown, dove prende un master in affari esteri.\nDopo gli attentati dell'11 settembre 2001, la Murphy comincia a lavorare al Dipartimento della Difesa come esperta di sicurezza nazionale. Lavora inoltre come dirigente dell'azienda Sungate Capital e come professoressa di economia al Rollins College a Winter Park, dove stabilisce la sua residenza.\nNel 2016 si candida al seggio della Camera dei Rappresentanti del settimo distretto della Florida, ricevendo il sostegno del presidente Barack Obama e del vicepresidente Joe Biden. Alle elezioni generali dell'8 novembre si scontra contro il deputato uscente repubblicano John Mica che sconfigge di misura con il 51% dei voti. Stephanie Murphy diviene quindi la prima donna di origini vietnamite ad essere eletta al Congresso."}
{"id": "6256053", "revid": "481666", "url": "https://it.wikipedia.org/wiki?curid=6256053", "title": "Gypsy Abbott", "text": "Biografia.\nGypsy Abbott inizi\u00f2 a recitare all'et\u00e0 di otto anni nel teatro vaudeville, con la compagnia di repertorio di E.H. Sothern e pi\u00f9 avanti interpretando il ruolo di Flora Belle Fry nel musical \"Little Johnny Jones\" di George Cohan.\nEsord\u00ec al cinema nel 1913 con \"The Path of Sorrow\" e nel biennio 1916-1917 fu a fianco di Ben Turpin in numerosi cortometraggi della Vogue Motion Picture Company, tra cui \"The Wicked City\", \"A Circus Cyclone\", \"The Musical Marvel\" e \"A Studio Stampede\". Sempre del 1917 \u00e8 l'ultima apparizione in \"Lorelei of the Sea\" di Henry Otto.\nMor\u00ec a Hollywood nel 1952, all'et\u00e0 di 55 anni. \u00c8 sepolta nell'Holy Cross Cemetery di Culver City, in California.\nVita personale.\n\u00c8 stata sposata con il regista, attore e produttore cinematografico Henry King. Dal loro matrimonio, celebrato nel 1915, sono nati tre figli: Frank, nato nel 1923, John, nel 1927, e Martha, nel 1930."}
{"id": "6256054", "revid": "1452466", "url": "https://it.wikipedia.org/wiki?curid=6256054", "title": "QCC", "text": ""}
{"id": "6256056", "revid": "729019", "url": "https://it.wikipedia.org/wiki?curid=6256056", "title": "Manors", "text": "Manors \u00e8 una stazione situata ad est del centro cittadino di Newcastle upon Tyne, sulla linea gialla della metropolitana del Tyne and Wear. \u00c8 stata inaugurata nel 1982 e a causa della sua posizione al limite del centro, viene utilizzata relativamente poco, con un accesso di circa 227.000 passeggeri nel periodo 2008-2009. Nella stazione si trova un murale astratto intitolato \"Magic City\" di Basil Beattie, commissionato nel 1987.\nIn direzione est da Manors, il tracciato corre lungo la East Coast Main Line e attraversa il Byker Viaduct lungo 800 metri costruito da Ove Arup per la metropolitana. L'ex percorso della Northern Eastern Railway tra la stazione di Manors e Jesmond \u00e8 collegato tramite un tunnel che si trova poco ad ovest di Manors; viene utilizzato solo dai treni che terminano il servizio, permettendo loro di effettuare capolinea a Manors e tornare al deposito di Gosforth e viceversa, senza dover effettuare il percorso lungo la costa. La linea si vede chiaramente nelle immagini da satellite lungo la A167."}
{"id": "6256057", "revid": "1869172", "url": "https://it.wikipedia.org/wiki?curid=6256057", "title": "A State of Trance Ibiza 2016", "text": "A State of Trance Ibiza 2016, \u00e8 una compilation facente parte della collana \"A State of Trance\", mixata dal DJ e produttore discografico olandese Armin van Buuren. \u00c8 stata rilasciata dalla casa discografica olandese Armada, il 19 agosto 2016."}
{"id": "6256058", "revid": "122412019", "url": "https://it.wikipedia.org/wiki?curid=6256058", "title": "Open Sud de France 2017 - Singolare", "text": "Richard Gasquet era il detentore del titolo da due anni, ma \u00e8 stato sconfitto in finale da Alexander Zverev con il punteggio di 7-64, 6-3.\nTeste di serie.\nLe prime quattro teste di serie ricevono un bye per il secondo turno."}
{"id": "6256065", "revid": "122407963", "url": "https://it.wikipedia.org/wiki?curid=6256065", "title": "Open Sud de France 2017 - Doppio", "text": "Mate Pavi\u0107 e Michael Venus erano i detentori del titolo, ma Pavi\u0107 ha deciso di partecipare al concomitante torneo di Sofia. Venus ha fatto coppia con Robert Lindstedt, ma i due hanno perso nei quarti di finale da Alexander e Mi\u0161a Zverev.\nIn finale Alexander e Mi\u0161a Zverev hanno sconfitto Fabrice Martin e Daniel Nestor con il punteggio di 6-4, 63-7, [10-7]."}
{"id": "6256066", "revid": "729019", "url": "https://it.wikipedia.org/wiki?curid=6256066", "title": "Metropolitana di Filadelfia", "text": "La metropolitana di Filadelfia (in inglese \"Philadelphia Subway\", IPA: ) \u00e8 una rete di linee metropolitane a servizio della citt\u00e0 di Filadelfia, nello stato della Pennsylvania, Stati Uniti.\nSi compone di quattro linee, identificate con nomi e colori diversi, per una lunghezza totale di 91,76\u00a0km. Le prime due linee, la linea Market-Frankford o linea Blu, e la linea Norristown, o linea Viola, furono inaugurate nel 1907 mentre linea Broad Street o linea arancione, fu aperta nel 1928. La gestione di queste tre linee \u00e8 affidata alla Southeastern Pennsylvania Transportation Authority (SEPTA) dal 1968. Una quarta linea, la linea PATCO o linea Rossa, \u00e8 invece stata inaugurata nel 1969. Questa linea \u00e8 gestita dalla Port Authority Transit Corporation (PATCO).\nLa rete.\nLa linea Broad Street dispone di un servizio espresso, che salta alcune fermate della linea, e di un servizio locale, che effettua invece tutte le fermate. Il servizio della linea Market-Frankford si divide invece in \"servizio A\" e \"servizio B\", che in periferia effettuano solo determinate fermate mentre ne saltano altre."}
{"id": "6256068", "revid": "729019", "url": "https://it.wikipedia.org/wiki?curid=6256068", "title": "Chenesa Grande", "text": "Chenesa Grande\n(in croato \"Vela Kne\u017ea\"), detta anche Conte Grande, \u00e8 un'isoletta della Dalmazia meridionale, in Croazia adiacente all'isola di Curzola. Amministrativamente appartiene al comune della citt\u00e0 di Curzola, nella regione raguseo-narentana.\nChenesa Grande assieme alla vicina Chenesa Piccola sono anche chiamate scogli Knesa o Knesi e sono adiacenti al lato settentrionale di Curzola nel canale di Sabbioncello (\"Peljie\u0161ki kanal\") a est di punta Chenesa (\"rt Kne\u017ea\"), detta anche Knesa o capo Conte, e a nord del piccolo villaggio di Chenesa. L'isoletta ha una superficie di 0,037\u00a0km\u00b2, la sua costa \u00e8 lunga 0,75\u00a0km, l'altezza \u00e8 di 18,1\u00a0m. Sul suo lato settentrionale c'\u00e8 un piccolo faro. La distanza da punta Chenesa \u00e8 di circa 200\u00a0m.\nIn direzione sud-ovest, a circa 310\u00a0m, si trova Chenesa Piccola o Conte Piccolo (\"Mala Kne\u017ea\"), all'interno della baia omonima; l'isoletta ha un'area di 0,014\u00a0km\u00b2 e la costa lunga 446\u00a0m ."}
{"id": "6256069", "revid": "729019", "url": "https://it.wikipedia.org/wiki?curid=6256069", "title": "Byker (metropolitana del Tyne and Wear)", "text": "Byker \u00e8 una stazione della metropolitana del Tyne and Wear, situata a Byker, un'area nella parte orientale di Newcastle upon Tyne.\nLa stazione si trova sulla linea gialla della rete, ed \u00e8 stata inaugurata nel 1982; nell'anno 2008-2009 la stazione \u00e8 stata utilizzata da circa 430.000 passeggeri.\nI treni che partono da Byker e si dirigono verso ovest, attraversano il Byker Viaduct lungo 800 metri costruito da Ove Arup specificamente per la metropolitana.\nDal 2005 Byker viene utilizzata per esporre una serie di opere temporanee tramite il \"Next Stop Byker initiative\", una partnership sviluppata tra Nexus, gestore della metropolitana, e il consiglio cittadino di Newcastle. Le opere sono mostrate su un muro di 11 metri per 2,5 metri nell'ingresso della stazione.\nPrima della costruzione della metropolitana, esisteva una stazione ferroviaria delle British Rail chiamata \"Byker\" situata a nord di Shields Road, ma fu chiusa al traffico passeggeri nel 1954."}
{"id": "6256072", "revid": "729019", "url": "https://it.wikipedia.org/wiki?curid=6256072", "title": "Coppa del Mondo juniores di slittino 2017", "text": "La Coppa del Mondo juniores di slittino 2016/17, ventiquattresima edizione della manifestazione organizzata dalla Federazione Internazionale Slittino, \u00e8 iniziata il 1\u00ba dicembre 2016 a Calgary, in Canada e si \u00e8 conclusa il 19 febbraio 2017 a Winterberg, in Germania. Si sono disputate ventiquattro gare: sei nel singolo uomini, nel singolo donne, nel doppio e nella gara a squadre in cinque differenti localit\u00e0. Le tappe di Oberhof e di Calgary (del 4 dicembre) hanno assegnato rispettivamente anche il titolo europeo e quello pacifico-americano di categoria.\nL'appuntamento clou della stagione sono stati i campionati mondiali juniores 2017 disputatisi sulla pista di Sigulda, in Lettonia, competizione non valida ai fini della Coppa del Mondo."}
{"id": "6256073", "revid": "120529059", "url": "https://it.wikipedia.org/wiki?curid=6256073", "title": "Garanti Koza Sofia Open 2017", "text": "Il Garanti Koza Sofia Open 2017 \u00e8 stato un torneo di tennis giocato sul cemento indoor nella categoria ATP Tour 250 nell'ambito dell'ATP World Tour 2017. \u00c8 stata la seconda edizione del Torneo di Sofia. Si \u00e8 giocato all'Arena Armeec di Sofia, in Bulgaria, dal 5 al 12 febbraio 2017.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone con il ranking protetto:\nI seguenti giocatori sono entrati nel tabellone principale passando dalle qualificazioni:\nI seguenti giocatori sono entrati in tabellone come lucky loser:\nCampioni.\nSingolare.\n Grigor Dimitrov ha sconfitto in finale David Goffin con il punteggio di 7\u20135, 6\u20134.\nDoppio.\n Viktor Troicki / Nenad Zimonji\u0107 hanno sconfitto in finale Michail Elgin / Andrej Kuznecov con il punteggio di 6\u20134, 6\u20134."}
{"id": "6256076", "revid": "585241", "url": "https://it.wikipedia.org/wiki?curid=6256076", "title": "John Angel James Creswell", "text": ""}
{"id": "6256079", "revid": "123002656", "url": "https://it.wikipedia.org/wiki?curid=6256079", "title": "Asus Tinker Board", "text": "Asus Tinker Board \u00e8 un mini PC dell'ASUS lanciato all'inizio del 2017 per fare concorrenza al Raspberry Pi. \nSebbene il costo sia superiore al mini PC della Raspberry Pi Foundation, il prodotto della Asus pu\u00f2 vantare alcune risorse hardware in pi\u00f9, come l'estensione della Ram e la possibilit\u00e0 di visualizzare video secondo lo standard 4K.\nStoria.\nSecondo Rob Enderle (capo-analista presso l\u2019Enderle Group), l'Asus, con il Tinker Board, sulla fetta di mercato dei miniPC, che si \u00e8 rivelato in continua crescita e con alti profitti..\nSpecifiche.\nSpecifiche fornite dal costruttore della scheda Asus Tinker Board:"}
{"id": "6256080", "revid": "588403", "url": "https://it.wikipedia.org/wiki?curid=6256080", "title": "Bardsragujn chumb 2016-2017", "text": "Il Bardsragujn chumb 2016-2017 \u00e8 stata la 25\u00aa edizione della massima serie del campionato armeno di calcio. La stagione \u00e8 iniziata il 6 agosto 2016 e si \u00e8 conclusa il 31 maggio 2017. L' ha vinto il campionato per la seconda volta consecutiva.\nStagione.\nNovit\u00e0.\nPoich\u00e9 tutte le squadre partecipanti alla seconda serie sono squadre riserve delle partecipanti alla massima serie, non ci sono state promozioni n\u00e9 retrocessioni. L'Ulisses era stato escluso nel corso dell'edizione 2015-2016. Prima dell'inizio del campionato il Mika ha annunciato il ritiro dal campionato armeno.\nFormula.\nLe sei squadre partecipanti disputano un triplo girone all'italiana con partite di andata e ritorno per un totale di 30 giornate. La squadra prima classificata \u00e8 dichiarata campione d'Armenia ed \u00e8 ammessa al primo turno preliminare della UEFA Champions League 2017-2018. La seconda e la terza classificata vengono ammesse al primo turno preliminare della UEFA Europa League 2017-2018. Se la squadra vincitrice della coppa nazionale, ammessa al primo turno preliminare della UEFA Europa League 2017-2018, si classifica al secondo o terzo posto, l'accesso al primo turno di Europa League va a scalare. L'ultima classificata retrocede in Arad\u017cin Chumb.\nClassifica finale.\nLegenda:\nNote:"}
{"id": "6256083", "revid": "125358497", "url": "https://it.wikipedia.org/wiki?curid=6256083", "title": "Ballando on the Road", "text": "Ballando on the Road \u00e8 un programma televisivo di genere talent show, spin-off di \"Ballando con le stelle\", in onda dal 2017 su Rai 1 in fascia pomeridiana, con la conduzione di Milly Carlucci.\nNel 2020 il programma non \u00e8 andato in onda a causa della pandemia di Covid-19.\nIl programma.\nNelle puntate del programma vengono mostrati i provini dei ballerini che si presentano durante le tappe del casting show itinerante compiuto da Milly Carlucci assieme al cast di \"Ballando con le stelle\" in varie citt\u00e0 italiane tra ottobre a dicembre dell'anno precedente, alla ricerca di persone appassionate di danza. Il casting \u00e8 aperto alla gente comune e a tutti gli stili di danza, con la possibilit\u00e0 di presentarsi da singoli, coppia, duo o gruppo. Tra di loro, la giuria ha il compito di selezionare i partecipanti di \"Ballando con te\", torneo dedicato alle persone comuni che si svolge all'interno delle puntate di \"Ballando con le stelle\"."}
{"id": "6256084", "revid": "713714", "url": "https://it.wikipedia.org/wiki?curid=6256084", "title": "Torre Febonio", "text": "La torre Febonio \u00e8 una torre situata a Trasacco (AQ), in Abruzzo. La struttura si caratterizza per la forma quadrata alla base e circolare alla sommit\u00e0.\nStoria.\nLa torre si caratterizza per le edificazione dei livelli in epoche diverse. La base poggia sul sito di un preesistente edificio che sarebbe risalente all'epoca romana, periodo in cui furono realizzati i cunicoli di Claudio per il primo prosciugamento del lago Fucino.\nLa parte inferiore della torre \u00e8 risalente al XII secolo e presenta un'architettura in muratura tipica del Basso Medioevo, mentre la parte superiore venne innalzata in epoca rinascimentale dopo il XIV secolo.\nIn origine il sito venne occupato con ogni probabilit\u00e0 da un edificio di epoca romana su cui a cominciare dal XII secolo venne elevata la parte inferiore della torre di forma quadrata inclusa nel sistema del castello-recinto della villa medievale di Transaquas.\nAppartenne nella prima met\u00e0 del XII secolo al conte dei Marsi Crescenzio che la don\u00f2 nel 1120 alla chiesa dei Santi Cesidio e Rufino, fece parte in seguito dei possedimenti di Ruggero de Ollia signore di Albe, centro di riferimento politico-amministrativo dell'omonima contea. Nel XVI secolo venne molto probabilmente acquisita dalla famiglia Febonio da cui acquis\u00ec la denominazione. Saccheggiata e danneggiata durante le invasioni barbariche venne utilizzata per scopi militari difensivi, in particolare risultava collegata visivamente alle torri edificate sulle montagne marsicane o nei borghi d'altura circostanti il lago Fucino.\nTerminato lo scopo militare la torre rappresent\u00f2 un faro per i pescatori del bacino fucense. Il viaggiatore inglese Edward Lear durante il suo viaggio in Abruzzo realizz\u00f2 un'illustrazione della torre descrivendola \"bizzarra e pittoresca\" nella sua opera \"Illustrated Excursions in Italy\" del 1846.\nDanneggiata dal terremoto della Marsica del 1915 venne restaurata a cominciare dagli anni settanta. A seguito dell'ultimo restauro avvenuto nel 2008 \u00e8 possibile visitare la struttura.\nNel 2016, nella piazza antistante la torre, sono emersi durante i lavori di realizzazione della pavimentazione i resti di una scalinata di epoca romana.\nDescrizione.\nLa torre presenta una forma parallelepipeda alla base e tonda alla sommit\u00e0. La parte inferiore dagli stili architettonici tipici del Basso Medioevo e del Rinascimento si caratterizza per l'utilizzo delle pietre angolari e presenta vari elementi come le feritoie, gli architravi, la merlatura, le finestre bifore. Su di essa s'inserisce la parte superiore di forma cilindrica dotata di mensole ed archi. L'altezza della struttura supera i 27 metri."}
{"id": "6256086", "revid": "1442080", "url": "https://it.wikipedia.org/wiki?curid=6256086", "title": "Garanti Koza Sofia Open 2017 - Qualificazioni singolare", "text": "Le qualificazioni del singolare del Garanti Koza Sofia Open 2017 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6256091", "revid": "103365943", "url": "https://it.wikipedia.org/wiki?curid=6256091", "title": "Koss", "text": ""}
{"id": "6256092", "revid": "767487", "url": "https://it.wikipedia.org/wiki?curid=6256092", "title": "Santa Claus Conquers the Martians", "text": "Santa Claus Conquers the Martians \u00e8 un film del 1964 diretto da Nicholas Webster. \u00c8 una commedia fantascientifica dell'orrore scritta da Paul L. Jacobson, basata sulla storia di Glenville Mareth e interpretata da John Call e Pia Zadora.\nTrama.\nLa trama coinvolge il popolo di Marte, in particolare Momar (\"Mom Martian\") e Kimar (\"King Martian\"). I due sono preoccupati perch\u00e9 i loro figli Girmar (\"Girl Martian\") e Bomar (\"Boy Martian\") guardano troppa televisione terrestre, in particolare l'intervista con Babbo Natale nel suo laboratorio al Polo Nord trasmessa dalla stazione KID-TV. Consultano l'anziano saggio marziano di 800 anni, Chochem (una parola yiddish che significa \"genio\"): questi annuncia loro che i bambini di Marte stanno crescendo distratti a causa della loro struttura sociale estremamente rigida; fin dall'infanzia la loro istruzione viene inserita direttamente nel loro cervello meccanicamente e non sono consentite individualit\u00e0 o libert\u00e0 di pensiero.\nQuando arrivano su Marte, Babbo Natale e i bambini costruiscono una fabbrica per creare giocattoli per i bambini. Tuttavia, Voldar e i suoi assistenti, Stobo e Shim, sabotano la fabbrica e cambiano la programmazione in modo di creare giocattoli difettosi. Nel frattempo, Dropo, l'assistente di Kimar, prende in gran simpatia Babbo Natale e il Natale, indossa uno degli abiti di ricambio di Babbo Natale, iniziando a comportarsi come lui. Si reca alla fabbrica di giocattoli per costruire giocattoli, ma Voldar lo scambia per Babbo Natale e lo rapisce.\nQuando Babbo Natale e i bambini tornano alla fabbrica per fare pi\u00f9 giocattoli, scoprono che i macchinari sono stati manomessi. Voldar e Stobo tornano alla fabbrica per fare un accordo con Kimar, ma quando vedono il vero Babbo Natale si rendono conto che il loro piano \u00e8 stato sventato. Dropo, tenuto in ostaggio in una grotta, imbroglia la sua guardia Shim e fugge. In seguito, Kimar arresta Voldar, Stobo e Shim. Babbo Natale nota che Dropo agisce esattamente come lui, e dice che Dropo sarebbe un buon Babbo Natale marziano. Kimar accetta di concedere a Dropo di essere il Babbo Natale marziano e fa tornare Santa e i bambini sulla Terra.\nDistribuzione.\nHome video.\nA causa del suo status di pubblico dominio negli Stati Uniti d'America, \"Santa Claus Conquers the Martians\" \u00e8 stato distribuito da diverse etichette DVD a basso costo.\nAccoglienza.\nCritica.\nIl film ha ricevuto recensioni per lo pi\u00f9 negative, la maggior parte del feedback positivo deriva da una valutazione fatta come film so bad, it's good. Su Rotten Tomatoes, il film ha un punteggio del 24% sulla base di 21 recensioni con una valutazione media di 2,8 / 10. Il film \u00e8 considerato un film di culto.\nIncassi.\nLa pellicola ha un budget stimato di 200.000 dollari."}
{"id": "6256093", "revid": "344503", "url": "https://it.wikipedia.org/wiki?curid=6256093", "title": "Alisa Lepselter", "text": "Dopo la laurea alla Universit\u00e0 Duke, ha iniziato la carriera assistendo Craig McKay al montaggio di \"Qualcosa di travolgente\" (1986) di Jonathan Demme: in seguito ha lavorato con Barry Malkin nell'episodio diretto da Francis Ford Coppola nel film antologico \"New York Stories\" (1989) ed \u00e8 stata assistente al montaggio di Thelma Schoonmaker, storica collaboratrice di Martin Scorsese ne \"L'et\u00e0 dell'innocenza\" (1993).\nLa sua carriera nell'ultimo ventennio \u00e8 legata al montaggio dei film di Woody Allen, che l'ha scelta per tutti i suoi film a partire da \"Accordi e disaccordi\" (1999).\nCandidata due volte al Miglior montaggio ai American Cinema Editors - \"Categoria Commedia e Musical\": nel 2009 per \"Vicky Cristina Barcelona\" e nel 2012 per \"Midnight in Paris\"."}
{"id": "6256099", "revid": "120529485", "url": "https://it.wikipedia.org/wiki?curid=6256099", "title": "Garanti Koza Sofia Open 2017 - Singolare", "text": "Roberto Bautista Agut era il detentore del titolo ma \u00e8 stato sconfitto in semifinale da David Goffin.\nIn finale Grigor Dimitrov ha sconfitto Goffin con il punteggio di 7\u20135, 6\u20134.\nTeste di serie.\nLe prime quattro teste di serie ricevono un bye per il secondo turno."}
{"id": "6256103", "revid": "74801", "url": "https://it.wikipedia.org/wiki?curid=6256103", "title": "Cecelia Ager", "text": "Figlia di immigrati polacchi (era nipote della scrittrice Anzia Yezierska) crebbe a Hollywood dove frequent\u00f2 la Hollywood High School, in seguito studi\u00f2 presso l'Universit\u00e0 della California, Berkeley. Nel 1922 si trasfer\u00ec a New York dove spos\u00f2 Milton Ager, musicista e compositore.\nInizi\u00f2 la sua carriera come giornalista di moda \"free lance\" scrivendo per il \"The New York Times\" e \"Harper's Bazaar\". Nel 1933, durante un party in onore di Sophie Tucker convinse Sime Silverman, editore del settimanale di New York Variety, a includere una voce femminile fra i suoi giornalisti, l'incarico iniziale prevedeva che Ager si occupasse di recensire l'abbigliamento delle star dei film dell'epoca.\nBen presto le sue recensioni si ampliarono, oltre all'abbigliamento inclusero commenti sui ruoli femminili nei film, Cecelia si mise in luce nelle sue recensioni per lo stile arguto ed elegante, per le sue frasi originali e precise, per la capacit\u00e0 di evidenziare nelle pellicole anche gli aspetti marginali, ma importanti. Il suo tocco unico era apprezzato dal suo pubblico di lettori, tra i suoi ammiratori anche il giornalista britannico Alistair Cooke.\nDal matrimonio con Milton Ager nacquero due figlie, Laurel Bentley e Shana Alexander. \nDa tempo residente a Beverly Hills Cecelia mor\u00ec a causa di un infarto all'et\u00e0 di 79 anni."}
{"id": "6256135", "revid": "729019", "url": "https://it.wikipedia.org/wiki?curid=6256135", "title": "La Lima (isola)", "text": "La Lima, Suirinovich, Zvirinovik o Zvirinovich (in croato \"Zvirinovik\") \u00e8 un'isoletta della Dalmazia meridionale, in Croazia, adiacente all'isola di Curzola. Amministrativamente appartiene al comune della citt\u00e0 di Blatta, nella regione raguseo-narentana.\nGeografia.\nL'isoletta \u00e8 di forma allungata e si trova parallela alla costa sud-occidentale di Curzola (a una distanza di circa 300\u00a0m), racchiudendo un tratto di mare che \u00e8 detto porto Carboni (\"luka Karbuni\"), nome che gli deriva dall'estrazione e l'imbarco del carbone. Il porto \u00e8 protetto da tutti i venti settentrionali, mentre gli isolotti Obiach e Gubessia lo difendono dallo scirocco. La sua superficie \u00e8 di 0,405\u00a0km\u00b2 e la costa \u00e8 lunga 4,21\u00a0km, l'altezza massima \u00e8 di 57\u00a0m. Ha una piccola insenatura a sud-est (\"uvala Bok\")."}
{"id": "6256137", "revid": "767487", "url": "https://it.wikipedia.org/wiki?curid=6256137", "title": "Love Me in Black", "text": "Love Me In Black \u00e8 il sesto album del gruppo heavy metal tedesco Doro, uscito il 25 maggio 1998. \u00c8 il primo album pubblicato sotto l'etichetta Warner Music Group, che scelse di pubblicarlo solo in Europa.\nDopo la scissione del contratto con la Vertigo Records, la nuova etichetta diede a Doro Pesch ampia libert\u00e0 per la realizzazione del nuovo album, a cui lavor\u00f2 per pi\u00f9 di due anni. Il disco presenta sonorit\u00e0 pi\u00f9 pesanti rispetto agli album precedenti e una maggiore componente elettronica. La \"title-track\" venne pubblicata in un EP omonimo e rimane ancora oggi un pezzo fisso dei concerti. \u00c8 presente nell'album anche una cover di \"Barracuda\" degli Heart.\nL'album ha raggiunto la posizione numero 38 in Germania."}
{"id": "6256140", "revid": "110157", "url": "https://it.wikipedia.org/wiki?curid=6256140", "title": "SM-koris 2002-2003", "text": "La SM-koris 2002-2003 \u00e8 stata la 63\u00aa edizione del massimo campionato finlandese di pallacanestro maschile. La vittoria finale \u00e8 stata ad appannaggio dell'."}
{"id": "6256143", "revid": "124123", "url": "https://it.wikipedia.org/wiki?curid=6256143", "title": "Urbain Audibert", "text": "Raccolse le piante nelle vicinanze di Montpellier con Alire Raffeneau Delile e Michel F\u00e9lix Dunal, ad Avignone con Esprit Requien e nei Pirenei con George Bentham. Le piante che raccolse le mise nel suo vivaio.\nIl genere \"Audibertia\" (famiglia Lamiaceae) \u00e8 stato chiamato in suo onore."}
{"id": "6256144", "revid": "846474", "url": "https://it.wikipedia.org/wiki?curid=6256144", "title": "Antocoride", "text": ""}
{"id": "6256149", "revid": "729019", "url": "https://it.wikipedia.org/wiki?curid=6256149", "title": "Stazione di Suelli", "text": "La stazione di Suelli \u00e8 una fermata ferroviaria al servizio del comune di Suelli, lungo la ferrovia Cagliari-Isili.\nStoria.\nLo scalo fu realizzato con caratteristiche di stazione negli anni ottanta dell'Ottocento durante la fase di costruzione della linea tra Cagliari e Isili da parte della Societ\u00e0 italiana per le Strade Ferrate Secondarie della Sardegna, venendo inaugurata il 15 febbraio 1888. Le SFSS furono anche la prima concessionaria della stazione, ruolo che mantennero sino al 1921, anno del passaggio di linea e stazione alla Ferrovie Complementari della Sardegna, a cui seguirono nel 1989 la Ferrovie della Sardegna (dal 2008 come ARST Gestione FdS) e nel 2010 l'ARST.\nTra il 2010 ed il 2011 lo scalo fu sottoposto a lavori di ristrutturazione svolti in contemporanea alla sostituzione dell'armamento sulla ferrovia: l'intervento port\u00f2 alla dismissione dello scalo merci dell'impianto (gi\u00e0 in disuso da alcuni lustri), alla realizzazione di una nuova banchina e soprattutto alla trasformazione della stazione in fermata, con la rimozione di tutti i binari al di fuori di quello di corsa.\nStrutture e impianti.\nLo scalo ferroviario di Suelli dagli anni dieci presenta caratteristiche di fermata passante: la struttura, posta nella parte sud dell'abitato, comprende quindi il solo binario di corsa a scartamento da 950 mm, dotato di una banchina lunga circa cento metri.\nSino al 2010 lo scalo era a tutti gli effetti una stazione, dato che lo scehma ferroviario presentava anche un binario di incrocio passante ed un tronchino avente termine nell'area merci dello scalo (il cui impiego era cessato sotto la gestione FdS), area che comprendeva anche un magazzino con piano caricatore.\nAdiacente al magazzino merci \u00e8 posto il fabbricato viaggiatori della fermata, edificio a pianta rettangolare con sviluppo su due piani pi\u00f9 terrazzino (che ha sostituito l'originario tetto a falde) dotato di tre accessi sul lato binari e caratterizzato dal punto di vista architettonico da un rivestimento in mattoncini rossi, presente lungo l'intero perimetro esterno del piano terra.\nMovimento.\nCon riferimento all'orario del primo semestre 2017 la fermata \u00e8 servita dai treni dell'ARST in esercizio lungo la porzione della Cagliari-Isili aperta al traffico ferroviario tra gli scali di San Gottardo a Monserrato ed Isili. Complessivamente sono effettuate otto corse in direzione nord e nove verso sud nei giorni feriali, mentre non vengono espletate relazioni nei festivi.\nServizi.\nNel fabbricato viaggiatori dell'impianto, erano ospitati alcuni servizi per l'utenza, tra cui una biglietteria a sportello, i servizi igienici ed una sala d'attesa, non pi\u00f9 a disposizione dei viaggiatori stante l'impresenziamento dell'impianto."}
{"id": "6256151", "revid": "767487", "url": "https://it.wikipedia.org/wiki?curid=6256151", "title": "Roberto Leal", "text": "Viene considerato ancora oggi \"l'ambasciatore della musica portoghese in Brasile\".\nBiografia.\nTrasferitosi giovanissimo in Brasile coi genitori e i nove fratelli, dopo aver svolto vari lavori riusc\u00ec ad affermarsi come cantante, diffondendo inizialmente la musica della sua terra - il fado - per poi passare al forro, al brega e ad altri generi musicali tipicamente brasiliani. La sua canzone pi\u00f9 famosa, \"Arrebita\", vide la luce nel 1973. Conosciuto anche nei Paesi ispanoamericani e in buona parte d'Europa, Leal vendette circa 17 milioni di album, ottenendo un gran numero di dischi d'oro e di platino. Alcuni brani furono incisi anche in una versione con testo in lingua mirandese.\nAnim\u00f2 numerosi show televisivi di successo sia in Portogallo sia in Brasile. Negli anni ottanta fu anche conduttore radiofonico presso un'emittente paulista.\nVisse dividendosi tra il Paese di nascita e il Brasile. Nel 2011 pubblic\u00f2 un'autobiografia.\nRoberto Leal mor\u00ec all'et\u00e0 di 67 anni il 15 settembre 2019 a San Paolo, per le complicazioni di un melanoma, lasciando la moglie e tre figli, tra cui il musicista e produttore discografico Rodrigo Leal."}
{"id": "6256155", "revid": "287204", "url": "https://it.wikipedia.org/wiki?curid=6256155", "title": "Pierre Alfred D\u00e9s\u00e9glise", "text": "Fu lo studente di Alexandre Boreau (1803-1875), con il quale raccolse le piante nel dipartimento di Cher e nelle zone vicine. Nel 1871, si trasfer\u00ec a Ginevra, dove nella quale nel 1874 lavor\u00f2 come curatore presso il Conservatorio Botanico. Quando mor\u00ec, la sua collezione di rose furono inviate all'erbario degli orti botanici reali di Kew.\nNei suoi studi botanici, si concentr\u00f2, in particolare, sulle piante del genere Rosa, Mentha e Thymus."}
{"id": "6256164", "revid": "6923", "url": "https://it.wikipedia.org/wiki?curid=6256164", "title": "Twilight Syndrome", "text": " \u00e8 una serie di videogiochi survival horror creata da G\u014dichi Suda.\nI primi due titoli della serie, e , pubblicati nel 1996 per PlayStation, costituiscono un unico episodio diviso in due parti.\nNel 1997 Human Entertainment produce lo spin-off \"Moonlight Syndrome\" sempre per PlayStation. Il seguito dei primi videogiochi verr\u00e0 distribuito da Spike nel 2000 con il titolo . La stessa azienda nel 2008 ha pubblicato per Nintendo DS, da cui \u00e8 stato tratto il film di Mari Asato \"Twilight Syndrome: Dead Go Round\".\nLa serie di videogiochi \u00e8 citata in \"\" della Spike Chunsoft in cui \u00e8 presente l'immaginario arcade \"Twilight Syndrome Murder Case\"."}
{"id": "6256165", "revid": "124123", "url": "https://it.wikipedia.org/wiki?curid=6256165", "title": "Lucien Louis Daniel", "text": "Fu professore di botanica applicata presso l'Universit\u00e0 di Rennes. Fu l'autore binomiale di una specie vegetale, della famiglia delle Rosacee: \"Pirocydonia winkleri\" ."}
{"id": "6256166", "revid": "120531810", "url": "https://it.wikipedia.org/wiki?curid=6256166", "title": "Garanti Koza Sofia Open 2017 - Doppio", "text": "Wesley Koolhof e Matw\u00e9 Middelkoop erano i detentori del titolo ma sono stati sconfitti al primo turno da Ken e Neal Skupski.\nIn finale Viktor Troicki e Nenad Zimonji\u0107 hanno sconfitto Michail Elgin e Andrej Kuznecov con il punteggio di 6\u20134, 6\u20134."}
{"id": "6256171", "revid": "1573940", "url": "https://it.wikipedia.org/wiki?curid=6256171", "title": "Myzocallis walshii", "text": "Myzocallis walshii \u00e8 una specie di insetto appartenente alla famiglia delle Aphididae.\nCiclo biologico.\n\u00c8 una specie olociclica monoica, cio\u00e8 alterna generazioni partogenetiche ad una generazione anfigonica su un solo ospite.\nSvolge un ciclo stagionale completo, sverna allo stadio di uovo, per poi schiudersi in primavera.\nDiffusione.\n\u00c8 diffusa in Europa ed in tutto il Nord America.\nDanni.\nInfesta principalmente il Quercus rubra, al quale sottrae linfa dalle foglie debilitando la pianta e determinando a volte la filloptosi (cio\u00e8 la caduta delle foglie) anticipata."}
{"id": "6256173", "revid": "1456895", "url": "https://it.wikipedia.org/wiki?curid=6256173", "title": "Stretto di Tsushima", "text": " \nLo stretto di Tsushima, indicato anche come stretto di Tsu Shima o stretto di Tsu-Shima (in giapponese: ; in coreano: ), \u00e8 la parte orientale dello stretto di Corea, situato tra la Corea e il Giappone; lo stretto mette in comunicazione il Mar del Giappone con il Mar Cinese Orientale.\nLo stretto \u00e8 la parte orientale e pi\u00f9 ampia del canale a est e sudest dell'isola di Tsushima, con le isole giapponesi di Honsh\u016b a est e nordest, Ky\u016bsh\u016b e le isole Got\u014d a sud e sudest. Si restringe a sudest di Shimono-shima, la punta meridionale di Tsushima per la restrizione dovuta all'isola Iki, che si trova nello stretto in prossimit\u00e0 dell'estremit\u00e0 di Honsh\u016b. A sud di questo punto il Mare interno di Seto mescola le sue acque attraverso lo stretto di Kanmon tra Honsh\u016b e Ky\u016bsh\u016b, con quelle dello stretto di Tsushima, dando luogo a una delle pi\u00f9 trafficate vie marittime commerciali del mondo.\nTra il 27 e il 28 maggio 1905 vi fu combattuta la Battaglia di Tsushima, che vide contrapposte le forze della Flotta imperiale russa e quelle della Marina imperiale giapponese."}
{"id": "6256174", "revid": "86599", "url": "https://it.wikipedia.org/wiki?curid=6256174", "title": "66P/du Toit", "text": "66P/du Toit \u00e8 una cometa periodica che \u00e8 stata scoperta il 16 maggio 1944 dall'astronomo sudafricano Daniel du Toit; \u00e8 stata osservata nuovamente nel 1974, nel 2003 e nel 2018, ma non nel 1988."}
{"id": "6256177", "revid": "1543377", "url": "https://it.wikipedia.org/wiki?curid=6256177", "title": "Migrant Offshore Aid Station", "text": "La Migrant Offshore Aid Station (MOAS) \u00e8 una organizzazione non governativa specializzata nella ricerca e soccorso, fondata dagli imprenditori italo-americani Christopher Catrambone e Regina Catrambone. Tra agosto 2014 e ottobre 2015 \"MOAS\" ha salvato oltre 14.000 persone nel Mar Mediterraneo, impiegando la nave da 40 metri \"Phoenix\". L'organizzazione ha ricevuto un'ondata di donazioni dopo la morte di Alan Kurdi, che le ha permesso di espandere la propria attivit\u00e0 nel Mar Egeo e nel Sudest Asiatico.\nIl 12 gennaio 2016 MOAS ha cos\u00ec prestato assistenza ai rifugiati della guerra civile siriana naufragati sulle spiagge dell'isola di Gaidaro. Il gruppo includeva un bambino di 2 anni, divenuto la prima vittima dell'anno tra i migranti.\nOperazioni.\nLe operazioni di \"MOAS\" sono coordinate dall'isola di Malta, al centro del Mediterraneo e vicino alle isole italiane di Sicilia e Lampedusa. Italia e Malta sono al centro della rotta migratoria che dal Nordafrica conduce in Europa e negli ultimi anni hanno coordinato ed effettuato centinaia di soccorsi, salvando migliaia di vite in mare.\n\"MOAS\" opera in stretta collaborazione con il centro di coordinamento dei soccorsi responsabile dell'area per ridurre le morti in mare, fornendo viveri, acqua, giubbotti di salvataggio e cure mediche ai battelli di migranti in difficolt\u00e0. Per questo l'organizzazione opera con equipaggi di professionisti, inclusi nuotatori soccorritori, medici ed infermieri. Una volta recuperati a bordo i migranti, l'organizzazione segue le indicazioni del centro di coordinamento per il loro sbarco nei porti di accoglienza.\n\"Phoenix\".\nLa nave da ricerca dell'organizzazione, la \"Phoenix\", \u00e8 un battello da 40 metri e 483 tonnellate di stazza, con scafo in acciaio, costruito nel 1973. L'equipaggio \u00e8 costituito da 18 persone, inclusi marinai, soccorritori e personale medico. Dispone di una infermeria di bordo, di due RHIB di soccorso e di droni per la ricerca in mare aperto.\nDroni Schiebel.\nLa \"Phoenix\" imbarca due aeromobili a pilotaggio remoto Camcopter S-100 dell'austriaca Schiebel, utilizzati per la ricerca in mare aperto. Questi droni ad ala rotante hanno un'autonomia di 100\u00a0km (praticamente la distanza tra Malta e Sicilia) o 6 ore di volo ed una velocit\u00e0 massima di 200 km/h. Una volta individuata un'imbarcazione necessitante di soccorso, le telecamere dei velivolo possono fornire immagini in tempo reale sia alla nave madre che ai centri di coordinamento a Malta ed in Italia, con una risoluzione tale da consentire la lettura di messaggi scritti su fogli dai migranti\nMissioni.\n2014.\nLa \"Migration Offshore Aid Station\" part\u00ec per la sua prima missione luned\u00ec 25 agosto 2014, che sarebbe durata 20 giorni. La \"Phoenix\" salp\u00f2 dal Porto Grande (Malta) verso mezzogiorno, dopo la conferenza stampa tenuta a Birgu. Nel pomeriggio, mentre rientrava verso Malta per caricare altro equipaggiamento, la nave effettu\u00f2 il suo primo soccorso a favore di un pescatore maltese la cui imbarcazione, col motore in panne, andava alla deriva al largo di Delimara (vicino Marsaxlokk); il pescatore e suo figlio attrassero l'attenzione dell'equipaggio agitando le braccia e rimasero affiancati alla \"Phoenix\" fino all'arrivo dei soccorsi.\nIl primo soccorso a migranti venne effettuato il 30 agosto, con il recupero di un gruppo di 250 palestinesi e siriani, inclusi 40 bambini. Lo stesso giorno, la \"Phoenix\" prest\u00f2 assistenza a 96 migranti subsahariani alla deriva su un gommone e salvati da un mercantile. L'8 settembre due soccorsi portarono a bordo 700 migranti, tra i quali 83 donne e bambini, compreso un neonato di 2 giorni. Altri 1.500 migranti furono recuperati in ottobre, portando il totale ad oltre 3.000 vite.\nL'organizzazione lanci\u00f2 in ottobre una raccolta fondi, che nel 2015 raggiunse la cifra di 70.000 dollari. A febbraio \"MOAS\" lanci\u00f2 un appello all'industria marittima ed ai naviganti, chiedendo di rispondere attivamente all'emergenza. I marittimi in transito nel Mediterraneo erano infatti sopraffatti dal numero di rifugiati in transito dalla Libia all'Italia dopo che missioni tipo l'Operazione Mare nostrum italiana non erano pi\u00f9 operative. Dichiar\u00f2 \"MOAS\": \u201cA causa del gran numero di imbarcazioni di migranti e dell'assenza di asset dell'Unione europea per intercettarli, le imbarcazioni commerciali sono diventate la prima linea del soccorso. Eppure, mercantili e marinai civili sono impreparati per questo tipo di travolgente situazione di emergenza. Essi non hanno personale medico e non hanno familiarit\u00e0 con le cure da prestare alle persone coinvolte. E questa rappresenta una parte importante del processo, che non si limita al solo salvataggio ma anche al prendersi cura di naufraghi che possono versare in condizioni critiche per le loro vite, come abbiamo imparato a Lampedusa.\"\n2015.\n\"MOAS\" continu\u00f2 ad operare nel Mediterraneo centrale tra maggio e settembre 2015. In questa campagna prest\u00f2 assistenza ad oltre 9.000 rifugiati, portando il totale delle vite salvate alla fine del 2015 ad oltre 12.000.\n2016.\nDa dicembre 2015 \"MOAS\" inizi\u00f2 ad operare nel Mar Egeo, utilizzando la \"Topaz Responder\", una nave da soccorso offshore da 51 metri presa in leasing, dotata di due lance da soccorso ad alta velocit\u00e0, battezzate Alan e Galip in onore dei due fratellini curdi la cui morte aveva scioccato il mondo nel settembre 2015. Il 2 gennaio annunci\u00f2 di aver salvato una nave con 39 migranti, 11 dei quali feriti dalla violenza dell'impatto con gli scogli di un'isola. Un bambino di tre mesi in severa ipotermia venne recuperato e stabilizzato.\nTra giugno e settembre 2016 si stima che il solo \"Topaz Responder\" abbia portato in salvo 16.000 persone.\nLa fondazione e i partenariati.\n\"MOAS\" \u00e8 stata fondata dopo il tragico 2013, quando due barconi, uno carico di migranti provenienti da Eritrea e Somalia ed uno di rifugiati siriani, erano affondati sulla rotta tra Nordafrica ed Europa.\nOgni anno migliaia di migranti, la maggior parte provenienti dall'Africa subsahariana, rischiano la vita in mare tentando la pericolosa traversata su imbarcazioni precarie. Christopher e Regina Catrambone hanno dato vita al progetto nel 2013 con lo scopo ultimo di eliminare per quanto possibile le perdite di vite in mare. \n\"MOAS\" ha ricevuto vari riconoscimenti da quando \u00e8 entrato in attivit\u00e0, tra i quali l'Ordine al merito della Repubblica italiana e la Medaglia per il Servizio della Repubblica maltese (Midalja g\u0127all-Qadi tar-Repubblika), un premio per l'impegno civile da parte del think tank maltese \"Today Public Policy Institute\" nel novembre 2015 e, nel 2016, The Geuzen Medal olandese.\nL'organizzazione \u00e8 composta da operatori umanitari, professionisti della sicurezza, personale medico e operatori marittimi esperti, impegnati per risolvere la situazione dei migranti e per combattere i pericoli che devono affrontare nel tentativo di trovare una vita libera dalla violenza. Il direttore del progetto \u00e8 il brig. gen. (rit.) Martin Xuereb, capo di stato maggiore della difesa di Malta\nMedici senza frontiere ha collaborato con \"MOAS\" da maggio a settembre 2015 a bordo della \"Phoenix\", attendendo alle cure di 6.985 persone recuperate dal personale \"MOAS\", con una squadra di sei persone, tra personale logistico, reporter e personale medico..\nA seguito dell'intensificarsi dei flussi migratori tra la Turchia e la Grecia, il \"MOAS\", al fine di soccorrere le persone che cercano di raggiungere l'Europa attraverso il mar Egeo, firm\u00f2 il 19 dicembre 2015 una convenzione con Corpo italiano di soccorso dell'Ordine di Malta (CISOM). Le equipe sanitarie composti da medici e infermieri del CISOM, sono stati imbarcati sulla \"Topaz Responder\", 24 h per un totale di 134 giorni, calcolati sino alla fine della missione che \u00e8 terminata il 30 aprile 2016. I risultati dell'Aegean SAR Operations sono stati: 1154 migranti salvati, di cui 205 bambini, 30 operazioni SAR, 80 terapie salvavita somministrate .\nNella successiva campagna del 2016 in Mediterraneo centrale, il \"Topaz Responder\" lasciava Malta il 6 giugno con a bordo una squadra sanitaria della ONG italiana Emergency, collaborazione terminata gi\u00e0 in agosto per motivi economici.\nSempre a giugno, la \"Phoenix\", grazie ad una convenzione tra MOAS e Federazione internazionale delle societ\u00e0 di Croce Rossa e Mezzaluna Rossa, partiva invece con il personale sanitario di bordo fornito da Croce Rossa Italiana. Da agosto anche sulla \"Topaz Responder\" il personale della CRI subentrava a quello di Emergency. Su ognuna delle due navi hanno operato a turno una squadra costituita da un medico, due infermieri ed un team coordinator."}
{"id": "6256178", "revid": "628767", "url": "https://it.wikipedia.org/wiki?curid=6256178", "title": "Complesso forestale submediterraneo della Crimea", "text": "Il complesso forestale submediterraneo della Crimea \u00e8 un'ecoregione dell'ecozona paleartica, definita dal WWF (codice ecoregione: PA0416), che si estende attraverso le regioni meridionali e sud-occidentali della Russia europea, in Crimea e nella regione di Krasnodar.\nL'ecoregione fa parte dell'ecoregione globale denominata Foreste miste montane dell'Europa mediterranea, inclusa nella lista Global 200.\nTerritorio.\n\u00c8 un territorio di spettacolare bellezza, che comprende foreste montane di pini, cascate, caverne, crateri, grotte e spiagge rocciose. Qua si pu\u00f2 trovare un numero di anfibi insolitamente alto per una zona situata a questa latitudine, nonch\u00e9 molte specie endemiche di molluschi e di insetti. L'ecoregione \u00e8 ricca inoltre di piante endemiche: sui monti della Crimea e i fianchi nord-occidentali del Caucaso se ne possono rinvenire tra le 240 e le 300 specie.\nFlora.\nQuesta ecoregione presenta sia la vegetazione che il clima confortevole delle aree attorno al Mediterraneo. Non stupisce che gli zar e altri membri della nobilt\u00e0 russa avessero scelto la Crimea come meta per le vacanze. La macchia mediterranea della Crimea, nota come \"shiblyak\", \u00e8 costituita da querce (\"Quercus\" spp.), carpini (\"Carpinus\" spp.), marruca (\"Paliurus spina-christi\") e agazzino (\"Pyracantha coccinea\"). Foreste di pino calabro (\"Pinus brutia\") si incontrano fino a 1000 m di quota, mentre il pino silvestre (\"Pinus sylvestris\") e il faggio orientale (\"Fagus orientalis\") si incontrano ad altitudini ancora maggiori. Sono presenti anche boschi di ginepro (\"Juniperus\" spp.). Originariamente, i boschi di querce e di lentischi (\"Pistacia lentiscus\") erano molto pi\u00f9 estesi, ma la deforestazione ha alterato sostanzialmente il paesaggio. Nella riserva naturale dei monti di Yalta cresce protetto il pino della Crimea (\"Pinus nigra\" subsp. \"pallasiana\"), una sottospecie del comune pino nero (\"Pinus nigra\") europeo.\nFauna.\nTra i mammiferi presenti vi sono il cervo del Caucaso (\"Cervus elaphus maral\"), il capriolo (\"Capreolus capreolus\"), il cinghiale (\"Sus scrofa\") e la martora (\"Martes martes\"). Nonostante la foca monaca (\"Monachus monachus\") sia ormai scomparsa da molto tempo dal litorale della Crimea, sono all'opera programmi che prevedono una sua eventuale reintroduzione. Altre due creature interessanti sono il tritone crestato di Karelin (\"Triturus karelinii\") e il pelodite del Caucaso (\"Pelodytes caucasicus\"), entrambi endemici della regione. Nella riserva naturale della Crimea, situata sulle pendici dei monti Golovnyi, si raduna un gran numero di cigni (\"Cygnus\" spp.) durante il periodo della muta. In alto nei cieli, i grifoni (\"Gyps fulvus\") si librano per circa otto ore al giorno, spostandosi per centinaia di chilometri alla ricerca di carogne.\nConservazione.\nCome la maggior parte degli ecosistemi mediterranei, quest'area ha subito profonde modificazioni ad opera dell'agricoltura e della deforestazione. Specialmente lungo la costa, il turismo ha danneggiato molte aree attraverso attivit\u00e0 di costruzione, compattazione del suolo e dispersione di rifiuti. Ulteriori problemi sono la raccolta incontrollata delle piante locali e gli incendi boschivi dolosi."}
{"id": "6256185", "revid": "628767", "url": "https://it.wikipedia.org/wiki?curid=6256185", "title": "Steppa boscosa dell'Europa orientale", "text": "La steppa boscosa dell'Europa orientale \u00e8 un'ecoregione dell'ecozona paleartica, definita dal WWF (codice ecoregione: PA0419), che si estende attraverso l'Europa orientale, passando per Bulgaria, Romania, Moldavia, Ucraina e Russia.\nTerritorio.\nTra le steppe erbose a sud, e le foreste di decidue e miste a nord, si estende una larga fascia di steppa boscosa che attraversa tutta l'Europa orientale. La dinamica della regione \u00e8 molto interessante, e si manifesta nella conquista graduale della steppa da parte della foresta, e nell'ampliata diffusione degli animali e delle piante nei loro adattamenti. Il paesaggio, alternato di steppa e di foresta, \u00e8 molto attraente. Molti animali vi hanno trovato degli ambienti molto favorevoli, in quanto le zone erbose e i prati fungono da pascoli estivi, mentre i boschi offrono protezione e nutrimento durante l'inverno. Pertanto nella zona si trovano assieme animali della foresta e della steppa.\nI grandi fiumi dell'Europa orientale, il Dniepr, il Don, il Volga e l'Ural, serpeggiano da nord a sud attraverso tutti i tipi di steppa, da quella boscosa a quella semidesertica, interrompendo la monotonia del paesaggio. Le valli di questi fiumi sono un mondo a parte. Lo scenario delle loro rive \u00e8 caratterizzato da boschi, terrazzi boscosi, da ripe sabbiose, boscaglie, prati, paludi e nudi banchi di sabbia. Di conseguenza le valli presentano una flora e una fauna ben diverse da quelle delle steppe circostanti. Il Volga \u00e8 spesso fiancheggiato da alte ripe, che in certi luoghi sono una pi\u00f9 elevata dell'altra. Le paludi possono avere una ricca avifauna costituita da quelle specie che non si accontentano di quanto pu\u00f2 offrire la steppa. Una passeggiata lungo il Volga permette quindi di osservare due mondi animali ben diversi, quello delle paludi e quello della steppa.\nFlora.\nIn generale le steppe boscose sono di due tipi. La prima prevale a sud, ed \u00e8 un'imponente steppa dagli orizzonti quasi ininterrotti, per lo pi\u00f9 rivestita di erbe stipe tra cui la \"Stipa joannis\" dalle larghe foglie e l'alta \"S. pennata\", e di migliaia di fiori, bianchi, gialli, rossi e azzurri. Qua e l\u00e0 la monotonia \u00e8 interrotta da ciuffi di alberi o da boschetti, a volte dei veri boschi, dove predomina la quercia (\"Quercus robur\"). Il secondo tipo di steppa boscosa \u00e8 pi\u00f9 comune verso nord e consiste eminentemente di boschi aperti di quercia, con interposte delle radure fiorite. In alcuni luoghi i boschi si estendono molto e ricoprono larghe aree, essendono completamente circondati dalla steppa. I boschi possono mutare con la topografia e il tipo del suolo, e pu\u00f2 variare il numero degli alberi decidui, ma la quercia \u00e8 sempre l'elemento predominante. Tra le querce si notano a volte olmi (\"Ulmus minor\"), aceri (\"Acer campestre\" e \"A. platanoides\"), tigli e pioppi tremuli. Noccioli e aceri (\"Acer tataricum\") possono formare delle fitte boscaglie al margine dei boschi di quercia. Queste steppe sono assai pi\u00f9 ondulate di quella erbosa e dei semideserti del meridione, cosa che favorisce la colonizzazione arborea.\nIn alcune regioni, come quella di Poltava, la steppa boscosa, sia essa completamente afforestata o no, \u00e8 coperta di piccole depressioni crateriche, profonde da uno a due metri, e del diamentro da dieci a cento metri. Spesso sono dolcemente arrotondate e possono essere piene d'acqua. In certi luoghi sono numerose e vicine tra loro, un fenomeno assai curioso. Le depressioni si formano probabilmente con l'infiltrazione dell'acqua che ha depresso il loess sottostante. Vaste aree della steppa boscosa sono formate di loess, un sedimento finissimo ivi trasportato e accumulato dal vento nel corso di migliaia di anni. Spesso le depressioni sono state colonizzate dai pioppi tremuli e da cespugli di salici, e a volte dal \"Rubus caesius\". Queste boscaglie sono l'avanguardia della successiva invasione arborea: pian piano vengono invase da olmi, faggi e tigli, per quanto la quercia non compaia che pi\u00f9 tardi.\nA oriente, laddove la steppa boscosa si incontra con gli Urali, il faggio subentra alla quercia come elemento dominante, ma il mosaico di boschetti e di boschi isolati in mezzo alla steppa \u00e8 lo stesso.\nLa steppa boscosa comprende ancora delle aree allo stato naturale, nel senso che la vegetazione \u00e8 vergine; ma l'uomo ne ha cambiato il carattere in maniera indiretta. La marmotta bobak ad esempio non si trova pi\u00f9. Un esempio di steppa vergine si ha nella riserva naturale delle Terre Nere centrali vicino a Kursk. La fioritura di questa steppa, che \u00e8 umida in inverno e asciutta d'estate, \u00e8 veramente magnifica. L\u00e0 si pu\u00f2 ammirare, nel cuore dell'Europa orientale, quello che le steppe dovevano essere durante parte dell'epoca postglaciale.\nFauna.\nLa vita animale nelle vaste steppe boscose \u00e8 pressappoco la stessa che in quelle erbose. Il suslik \u00e8 la forma pi\u00f9 comune, ma altre lasciano i boschi temporaneamente per visitare le zone aperte. Questo tipo di steppa non alberga tipi speciali di vertebrati, che cio\u00e8 vi si siano adattati in modo esclusivo.\nAllodole comuni, calandri e stiaccini sono comuni nella steppa boscosa. La frequenza dello stiaccino nella grande steppa asciutta \u00e8 notevole, se si pensa alle esigenze mostrate da questa specie negli ambienti dell'Europa occidentale. In primavera moltitudini di allodole e di pispole abitano in queste steppe, ma verso luglio sono gi\u00e0 migrate via. La grande otarda \u00e8 divenuta cos\u00ec rara che la sua riproduzione nella steppa boscosa viene considerata un fatto eccezionale. L'albanella minore (\"Circus pygargus\") e l'albanella pallida (\"Circus macrourus\") cacciano volando lungo il contorno del terreno, onde piombare sulla preda di sorpresa. I maschi hanno un manto elegante disegnato in celeste chiaro e bianco.\nMolti boschi della steppa si potrebbero veramente chiamare \u00absteppe incluse\u00bb, in quanto radure grandi e piccole si aprono dentro i boschi come in un parco. L\u00e0 vivono volpi, tassi e caprioli, quest'ultimi rappresentati da due specie: il \"Capreolus capreolus\", comune in tutta l'Europa, e il pi\u00f9 grande \"Capreolus pygargus\", a distribuzione prevalentemente asiatica. Nelle steppe boscose dell'Europa esso abita attorno al Volga e nelle regioni a oriente, fino agli Urali. Le collinette dello spalace orientale (\"Spalax microphthalmus\") si notano dappertutto specialmente nelle radure in mezzo al bosco; questo animale deve essere molto numeroso. Tra i roditori pi\u00f9 piccoli troviamo l'arvicola rossastra (\"Myodes glareolus\"), il topo selvatico (\"Apodemus sylvaticus\"), il topo selvatico collo giallo (\"A. flavicollis\") e il topo selvatico a dorso striato (\"A. agrarius\"). Il moscardino (\"Muscardinus avellanarius\") \u00e8 forma tipica dei boschetti. Tra gli uccelli, lo zigolo giallo (\"Emberiza citrinella\") \u00e8 la specie caratteristica delle steppe incluse. Si sentono le bellissime note di flauto del rigogolo, il tubare delle colombe, dei colombacci e dei piccioni, i richiami dei picchi e l'allegro canto della bigia padovana (\"Sylvia nisoria\"). La sterpazzola ha a disposizione delle ottime aree di caccia, ben rifornite di insetti.\nLa transizione dalle steppe incluse ai boschi veri e propri si manifesta con un aumento delle specie animali. Il sottobosco \u00e8 a luoghi molto fitto ed alto. Macchie di lamponi ricoprono larghe aree, e in molti luoghi l'ortica (\"Urtica dioica\") \u00e8 alta quasi due metri, cos\u00ec che uno deve proteggersi la faccia. Diverse altre piante crescono alla stessa altezza. Nelle radure soleggiate crescono piante che sono ambientate anche nella steppa erbosa e ricoprono il terreno di fiori dai colori variati. La diversit\u00e0 delle specie \u00e8 unica per l'Europa. In un metro quadrato di terreno sono state contate fino a venti specie, e fino a cento in cento metri quadri.\nNei boschi l'alce \u00e8 assai frequente, e talora si spinge lontano nella steppa aperta. La martora, uno dei carnivori pi\u00f9 comuni di questa steppa, ogni tanto fa delle incursioni negli spazi aperti. I boschi di caducifoglie ospitano anche molti verzellini, capinere, frosoni, cinciallegre, corvi e tordele. Nelle radure, steppe in miniatura circondate dalla foresta, si trovano molti stiaccini, cardellini e fanelli, mentre gli usignoli preferiscono le macchie. Il rapace pi\u00f9 comune dei boschi \u00e8 il nibbio bruno; il pecchiaiolo, lo sparviero e la cornacchia grigia (\"Corvus cornix\") vi fanno il nido. Qualche aquila reale si vede ogni tanto sopra questi boschi della steppa.\nLa cesena (\"Turdus pilaris\") fu notata di luglio a sud fino a Kursk. La passera mattugia (\"Passer montanus\") nidifica numerosa nei boschi di querce, dove si insedia nei nidi degli uccelli pi\u00f9 grandi. Verzellini e pettirossi europei sono anch'essi comuni nei boschi.\nLa presenza di rettili e di anfibi \u00e8 una delle caratteristiche animali della steppa boscosa, sia nelle aree alberate che in quelle aperte. La lucertola della sabbia, la vipera della steppa e il rospo sono comuni qui quanto nella steppa sabbiosa. Nei boschi, che sono pi\u00f9 umidi, troviamo inoltre il pelobate fosco (\"Pelobates fuscus\"), la rana arvale (\"Rana arvalis\") e l'orbettino (\"Anguis fragilis\").\nIl castoro \u00e8 un vecchio residente della steppa di Voronezh. Attualmente esso viene sfruttato in maniera commerciale e ne viene fatto un allevamento su larga scala. Pi\u00f9 a oriente, nelle steppe con boschi di betulle degli Urali, vivono gli scoiattoli volanti della Russia (\"Pteromys volans\"), oltre le martore e gli orsi.\nConservazione.\nMolte delle specie diffuse in questa ecoregione sono in pericolo di estinzione. Nonostante alcune zone siano protette, come il parco nazionale della foresta di Homolsha in Ucraina e la riserva naturale dell'Oka in Russia, l'estensione di territorio protetto non \u00e8 abbastanza per assicurare la sopravvivenza di molte specie. Gli habitat sono stati frammentati o addirittura soppiantati dall'espansione dell'agricoltura, dell'attivit\u00e0 mineraria e dell'industria, in crescita costante."}
{"id": "6256187", "revid": "120604700", "url": "https://it.wikipedia.org/wiki?curid=6256187", "title": "Ecuador Open 2017", "text": "L'Ecuador Open 2017 \u00e8 stato un torneo di tennis giocato su campi in terra battuta. \u00c8 stata la terza edizione del torneo che appartiene alla serie ATP Tour 250 nell'ambito dell'ATP World Tour 2017. Si \u00e8 giocato al \"Club Jacarand\u00e1\" di Quito, in Ecuador, dal 5 al 12 febbraio 2017.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nIl seguente giocatore \u00e8 entrato in tabellone con il ranking protetto:\nI seguenti giocatori sono passati dalle qualificazioni:\nCampioni.\nSingolare.\n V\u00edctor Estrella Burgos ha sconfitto in finale Paolo Lorenzi con il punteggio di 62\u20137, 7\u20135, 7\u201366.\nDoppio.\n James Cerretani / Philipp Oswald hanno vinto il titolo a seguito del ritiro di Julio Peralta / Horacio Zeballos sul punteggio di 6\u20133, 2\u20131."}
{"id": "6256188", "revid": "767487", "url": "https://it.wikipedia.org/wiki?curid=6256188", "title": "Sheppard (EP)", "text": "Sheppard \u00e8 il primo EP dell'omonimo gruppo musicale australiano, pubblicato il 17 agosto 2012."}
{"id": "6256192", "revid": "628767", "url": "https://it.wikipedia.org/wiki?curid=6256192", "title": "Faggete dei bassopiani inglesi", "text": "Le faggete dei bassopiani inglesi sono un'ecoregione dell'ecozona paleartica, definita dal WWF (codice ecoregione: PA0421), che si estende attraverso la regione sud-orientale dell'Inghilterra.\nTerritorio.\nL'ecoregione delle faggete di bassopiani inglesi \u00e8 delimitata a sud dal canale della Manica, a est dal mare del Nord, a nord-est dalla contea di Norfolk, a nord dalle Midlands, a nord-ovest dalla valle del fiume Severn e a ovest dal Galles meridionale e dal Devonshire. Dal punto di vista ecologico, confina su tutti i lati terrestri (a nord e a ovest) con le foreste di latifoglie celtiche, un'ecoregione caratterizzata da livelli di precipitazioni pi\u00f9 alti di quelli dei bassopiani inglesi. La maggior parte di questa ecoregione giace su colline calcaree, su cui crescono alberi di sorbo montano (\"Sorbus aria\") minacciati dall'estrazione mineraria. Sulle pianure si sviluppano boschi di faggio (\"Fagus\" spp.) e di tasso (\"Taxus\" spp.), presenti con tutta una gamma di differenti tipi di vegetazione che riflettono le differenze pedologiche e topografiche.\nFlora.\nLa United Kingdom National Vegetation Classification riconosce tre distinte comunit\u00e0 vegetali entro i confini di questa ecoregione:\nGeneralmente le foreste sono pi\u00f9 fresche della campagna circostante e il loro suolo \u00e8 quasi perennemente all'ombra, perfino in estate, a causa della fitta copertura creata dalle chiome dei faggi. L'associazione \"F. sylvatica\"-\"M. perennis\" costituisce circa il 40% delle faggete del Regno Unito, quella \"F. sylvatica\"-\"R. fruticosus\" circa il 45% e quella \"F. sylvatica\"-\"D. flexuosa\" il restante 15%. Nella valle del Tamigi e in altre zone ripariali si trovano alcune foreste di ontano nero (\"Alnus glutinosa\"). Gli estuari e i prati allagati lungo i corsi d'acqua offrono opportunit\u00e0 uniche ad altre comunit\u00e0 di piante specialiste. Tra le orchidee qui presenti \u00e8 degna di nota la minacciata cefalantera rossa (\"Cephalanthera rubra\"), che nel Regno Unito si trova solamente in tre aree limitate, tutte quante situate entro i confini di questa ecoregione. La nido d'uccello (\"Neottia nidus-avis\") si trova specialmente nelle foreste ombrose, su suoli caratterizzati da pH elevato. Tra i muschi, \u00e8 presente in queste faggete il raro \"Zygodon forsteri\", presente anche in altre zone europee, ma poco comune anche sul continente. Tra i funghi, specie rare sono il porcino malefico (\"Boletus satanas\") e lo steccherino dorato (\"Hydnum repandum\").\nFauna.\nLa maggior parte delle specie animali qui presenti \u00e8 diffusa anche sul continente europeo; nell'ecoregione sono state censite 245 specie di vertebrati. Tra i mammiferi ricordiamo il tasso (\"Meles meles\"), la lontra (\"lutra lutra\"), lo scoiattolo comune (\"Sciurus vulgaris\"), il riccio europeo (\"Erinaceus europaeus\"), la lepre europea (\"Lepus europaeus\"), l'ermellino (\"Mustela erminea\") e la puzzola (\"M. putorius\"). \u00c8 presente anche il barbastello (\"Barbastella barbastellus\"), pipistrello classificato tra le specie \u00abprossime alla minaccia\u00bb (\"Near Threatened\") dalla IUCN. Altri piccoli mammiferi presenti sono il topo selvatico collo giallo (\"Apodemus flavicollis\"), il topo selvatico (\"A. sylvaticus\"), l'arvicola acquatica (\"Arvicola amphibius\"), il toporagno comune (\"Sorex araneus\") e il vespertilio di Natterer (\"Myotis nattereri\").\nTra gli anfibi sono presenti il rospo comune (\"Bufo bufo\"), la rana montana (\"Rana temporaria\"), il rospo calamita (\"Epidalea calamita\"), il tritone crestato (\"Triturus cristatus\"), il tritone palmato (\"Lissotriton helveticus\") e il tritone punteggiato (\"L. vulgaris\").\nTra i rettili ricordiamo la lucertola vivipara (\"Zootoca vivipara\"), ampiamente diffusa attraverso tutta l'Eurasia, la lucertola agile (\"Lacerta agilis\"), la biscia dal collare (\"Natrix natrix\"), il colubro liscio (\"Coronella austriaca\") e l'orbettino (\"Anguis fragilis\"), uno degli squamati europei pi\u00f9 diffusi.\nConservazione.\nLa distruzione dell'habitat naturale \u00e8 la principale minaccia per questa ecoregione, mentre l'inquinamento dell'aria potrebbe causare un declino degli alberi di faggio, incrementando la loro suscettibilit\u00e0 alle malattie. L'inquinamento pu\u00f2 inoltre danneggiare le popolazioni di epifite. Un'ulteriore minaccia \u00e8 costituita dalle specie introdotte che stanno rimpiazzando le piante native come il faggio e il tasso. Altre minacce sono l'agricoltura intensiva e la frammentazione dell'habitat."}
{"id": "6256193", "revid": "1363832", "url": "https://it.wikipedia.org/wiki?curid=6256193", "title": "Raimund M\u00f6ssmer", "text": ""}
{"id": "6256194", "revid": "120555485", "url": "https://it.wikipedia.org/wiki?curid=6256194", "title": "Zana Briski", "text": "Biografia.\nDopo aver conseguito un master presso la Cambridge University, ha studiato fotografia documentaria all'International Center of Photography di New York. Nel 1995, ha fatto il suo primo viaggio in India, producendo una storia su un infanticidio femminile. Nel 1997, Briski ritorna in India iniziando a lavorare al suo progetto sulle prostitute del distretto a luci rosse di Calcutta da cui \u00e8 nato il film \"Born into Brothels: Calcutta's Red Light Kids\", che l'ha resa famosa, e la mostra fotografica omonima con le immagini scattate dai bambini.\nIl progetto del film \u00e8 stato portato a termine nel 2004, insieme all'operatore Ross Kauffman, e ha vinto il premio Oscar per il documentario l'anno successivo. In seguito alla sua esperienza a Calcutta con i figli delle prostitute, ha fondato l'organizzazione internazionale Kids with Cameras con lo scopo di insegnare la fotografia ai bambini emarginati nella comunit\u00e0 in tutto il mondo, un mezzo attraverso il quale rafforzare la fiducia in se stessi e la loro autostima. Alcuni di questi bambini, a cui Zana ha insegnato, hanno potuto proseguire i loro studi come nel caso di Avijit e di Kochi.\nNel 2004 la XIII edizione del Film Festival Internazionale Visionaria ha organizzato la mostra fotografica con le foto scattate dai bambini \"Born into Brothels - Nati nei Bordelli\" presso il Complesso museale di Santa Maria della Scala a Siena, a cura di Mauro Tozzi, Samuele Calosi e Laura Pozzi. La mostra, prima in Europa, \u00e8 stata esposta successivamente a Lisbona.\nL'esperienza di Kids with Cameras sembra concludersi nel 2011, senza apparenti motivazioni, ed il sito web viene chiuso mentre lei decide di vivere lontano dalle luci della ribalta. Successivamente, Kid with Cameras entra a far parte di Hope - Head First Development.\nLa sua ultima ricerca fotografica, uscita nel 2010, \"Reverence\", \u00e8 un lavoro multimediale esperienziale sulla trasformazione. Ispirato dal sogno di una mantide religiosa, \u00e8 stato condotto in varie aree del mondo studiando, fotografando e filmando gli insetti: \"una sfida a ripensare il nostro rapporto con la terra e le sue creature\" scrive, dichiarando di essere una fotografa tradizionale che predilige le pellicole in bianconero e lavorando in camera oscura.\nBriski ha vinto numerosi premi e borse di studio, tra cui l'Open Society Institute Fellowship, l'Alicia Patterson Journalism Fellowship nel 2000 per la ricerca nei bordelli indiani, il New York Foundation for the Arts Fellowship, l'Howard Chapnick Grant e il 1\u00ba premio nella competizione del World Press Photo foundation nella categoria \"Daily Life stories\" nel 1999.\nZana Briski risiede a New York."}
{"id": "6256195", "revid": "318922", "url": "https://it.wikipedia.org/wiki?curid=6256195", "title": "Raimund Moessmer", "text": ""}
{"id": "6256196", "revid": "287204", "url": "https://it.wikipedia.org/wiki?curid=6256196", "title": "Raimund Mossmer", "text": ""}
{"id": "6256198", "revid": "628767", "url": "https://it.wikipedia.org/wiki?curid=6256198", "title": "Foreste di latifoglie celtiche", "text": "Le foreste di latifoglie celtiche sono un'ecoregione dell'ecozona paleartica, definita dal WWF (codice ecoregione: PA0409), costituita principalmente dai querceti delle regioni collinari e pedemontane di Gran Bretagna e Irlanda. L'ecoregione comprende anche piccole zone di foreste di betulle boreali, di paludi e di acquitrini, nonch\u00e9 la vegetazione d'acqua dolce delle pianure alluvionali, degli estuari, dei polder e delle torbiere del nord dell'Inghilterra e del sud della Scozia.\nTerritorio.\nLa regione \u00e8 caratterizzata da intense precipitazioni: piove in ogni periodo dell'anno, e l'aria \u00e8 sempre umida. Quest'ecoregione \u00e8 situata alla stessa latitudine di Terranova, ma la corrente del Golfo apporta una sorprendente quantit\u00e0 di calore e di umidit\u00e0, rendendola una delle pi\u00f9 verdeggianti del pianeta. Essa comprende la maggior parte del territorio di Irlanda e Gran Bretagna.\nFlora.\nI livelli costanti di umidit\u00e0 e calore di questa ecoregione forniscono condizioni di crescita ideali per le foreste di latifoglie. Le farnie (\"Quercus robur\") sono la specie dominante di queste foreste, ma vi prosperano anche la betulla pelosa (\"Betula pubescens\") e la betulla bianca (\"Betula pendula\"). All'ombra degli agrifogli (\"Ilex aquifolium\"), il sorbo degli uccellatori (\"Sorbus aucuparia\") e il caprifoglio atlantico (\"Lonicera periclymenum\") crescono accanto a felci appartenenti ai generi \"Dryopteris\" e \"Thelypteris\". Nelle aree dove il terreno \u00e8 particolarmente impermeabile, si sono sviluppati gli sfagneti. Grazie all'effetto mitigatore dei mari circostanti, nella regione vi sono poche fluttuazioni di temperatura. Le gelate si registrano solamente durante poche settimane dell'anno. Questo clima consente la crescita di comunit\u00e0 di piante di origine mediterranea, alpina e artico-alpina.\nFauna.\nQuesta ecoregione fornisce habitat a tutta una serie di uccelli e altri animali. Il mare e gli altri specchi d'acqua sono la dimora di strolaghe maggiori (\"Gavia immer\"), merli acquaioli (\"Cinclus cinclus\"), svassi maggiori (\"Podiceps cristatus\"), berte minori atlantiche (\"Puffinus puffinus\"), cigni selvatici (\"Cygnus cygnus\"), oche colombaccio (\"Branta bernicla\"), beccapesci (\"Thalasseus sandvicensis\"), gazze marine (\"Alca torda\") e pulcinella di mare (\"Fratercula arctica\"). Le montagne, le brughiere, le foreste e le falesie ospitano albanelle reali (\"Circus cyaneus\"), smerigli (\"Falco columbarius\"), pellegrini (\"Falco peregrinus\"), pernici bianche nordiche (\"Lagopus lagopus\"), gufi comuni (\"Asio otus\"), forapaglie macchiettati (\"Locustella naevia\"), lu\u00ec verdi (\"Phylloscopus sibilatrix\"), corvi imperiali (\"Corvus corax\") e gracchi corallini (\"Pyrrhocorax pyrrhocorax\"). Gran Bretagna e Irlanda ospitano due terzi delle foche grigie (\"Halichoerus grypus\") esistenti al mondo, met\u00e0 delle lontre (\"Lutra lutra\") di tutta Europa e consistenti popolazioni di tassi (\"Meles meles\"), di ferri di cavallo minori (\"Rhinolophus hipposideros\") e maggiori (\"Rhinolophus ferrumequinum\") e di gatti selvatici (\"Felis silvestris\"). Queste specie sono quasi estinte in gran parte dell'Europa, quindi la loro conservazione su queste isole \u00e8 di vitale importanza. I mammiferi svolgono un ruolo cruciale per la sopravvivenza di alcune altre specie. Per esempio, il barbagianni (\"Tyto alba\") si nutre quasi esclusivamente di piccoli mammiferi e pu\u00f2 sopravvivere solamente dove le prede sono abbondanti. Altri mammiferi qui presenti sono il riccio europeo (\"Erinaceus europaeus\"), lo scoiattolo comune (\"Sciurus vulgaris\"), la lepre variabile (\"Lepus timidus\"), la puzzola (\"Mustela putorius\"), la martora (\"Martes martes\"), la volpe (\"Vulpes vulpes\"), il capriolo (\"Capreolus capreolus\") e il cervo (\"Cervus elaphus\"). Entrambe le due ultime specie di Cervidi sono originarie della Gran Bretagna, mentre in Irlanda sono state introdotte.\nConservazione.\nLe condizioni climatiche di questa ecoregione sono ideali per l'agricoltura. Di conseguenza, gran parte dell'ecoregione \u00e8 stata convertita in campi coltivati e in pascolo per il bestiame. Se si eccettuano le aree protette, le foreste ancora allo stato naturale sono poche. Inoltre, le specie introdotte hanno invaso l'ecoregione e iniziato a rimpiazzare molte forme native. A causa di queste specie aliene e della distruzione dell'habitat, un certo numero di piante dell'ecoregione \u00e8 a rischio di estinzione. Oltre a questo, gli sfagneti di questa ecoregione devono ancora fronteggiare la minaccia causata dall'estrazione di torba per ricavare combustibile e ammendanti del terreno."}
{"id": "6256202", "revid": "125613780", "url": "https://it.wikipedia.org/wiki?curid=6256202", "title": "Ronnie Von", "text": "Biografia.\nCantante attivo dal 1965, ha toccato l'apice della sua carriera nel triennio 1968-70 con due album dal sound psichedelico e sperimentale, \"A Misteriosa Luta do Reino de Parassempre contra o imp\u00e9rio de Nuncamais\" e \"A M\u00e1quina Voadora\", nei quali sono evidenti gli influssi del gruppo musicale Os Mutantes, gi\u00e0 ospiti fissi nel primo dei tanti show televisivi da lui presentati. Per anni ha alternato musica e conduzioni, ma dal 1996 si \u00e8 dedicato esclusivamente alla tv, dove si \u00e8 esibito con tantissimi colleghi, soprattutto Gilberto Gil e Caetano Veloso.\nHa intrapreso anche una carriera di attore, sebbene non particolarmente significativa, lavorando in film e telenovelas.\nSi \u00e8 sposato tre volte. Ha tre figli: Ronaldo Jr., Alessandra e Leo, cantante anche lui."}
{"id": "6256204", "revid": "1043175", "url": "https://it.wikipedia.org/wiki?curid=6256204", "title": "K\u014dsuke Kikuchi", "text": ""}
{"id": "6256205", "revid": "628767", "url": "https://it.wikipedia.org/wiki?curid=6256205", "title": "Foreste miste baltiche", "text": "Le foreste miste baltiche sono un'ecoregione dell'ecozona paleartica, definita dal WWF (codice ecoregione: PA0405), situata lungo la sponda meridionale del mar Baltico.\nTerritorio.\n\u00c8 un'ecoregione di foresta temperata che occupa 116.600\u00a0km\u00b2. Occupa la regione della Scania, all'estremit\u00e0 meridionale della Svezia, le regioni settentrionali e orientali della penisola dello Jutland e le isole danesi del Baltico, e la costa baltica di Germania e Polonia a nord dei fiumi Elba e Oder. Come altre ecoregioni europee situate a questa latitudine, l'ecoregione delle foreste miste baltiche si trova in una zona temperata posta molto pi\u00f9 a nord di aree simili corrispondenti della parte occidentale del continente eurasiatico o del Nordamerica orientale. Costituita sia da foreste che da zone umide, questa ecoregione presenta molti habitat differenti e, di conseguenza, una grande variet\u00e0 di specie. Uccelli acquatici, marini e limicoli, sia migratori che nidificanti, visitano questa regione ogni anno, e di conseguenza BirdLife International vi ha designato 32 Important Bird and Biodiversity Area.\nFlora.\nLa parte di questa ecoregione situata lungo le coste meridionali del Baltico presenta terreni piuttosto pianeggianti e suoli acidi su cui si sviluppano foreste miste di faggi (\"Fagus\" spp.) e di querce (\"Quercus\" spp.). Nell'interno, la vegetazione muta, cedendo il passo a carpini bianchi (\"Carpinus betulus\"), pini silvestri (\"Pinus sylvestris\"), tigli (\"Tilia\" spp.), centocchio comune (\"Stellaria media\") e cerretta comune (\"Serratula tinctoria\"). Numerosi piccoli fiumi costieri creano laghi e zone umide, aggiungendo diversit\u00e0 agli habitat e alla vegetazione.\nFauna.\nLa maggior parte delle specie animali di questa ecoregione vive nelle zone umide. Due rane, la rana di Lessona (\"Pelophylax lessonae\") e la rana arvale (\"Rana arvalis\"), sono considerate specie minacciate. Il visone europeo (\"Mustela lutreola\"), che vive soprattutto in zone ripariali, \u00e8 in pericolo di estinzione. Ironicamente, una delle cause della sua scomparsa \u00e8 la competizione con il visone americano (\"Neovison vison\"). Quest'ultimo, rilasciato in natura in alcuni Paesi europei o fuggito dagli allevamenti in altri, compete con il cugino europeo per l'habitat e il cibo. Il tarabuso (\"Botaurus stellaris\") vive nascosto nei canneti dando la caccia a pesci, rane e altri piccoli animali. Questa e alcune altre specie di uccelli nidificano qui e migrano verso sud per l'inverno. Altri uccelli che vivono in questa ecoregione sono l'airone cenerino (\"Ardea cinerea\") e il cigno reale (\"Cygnus olor\"). I rapaci, come l'astore (\"Accipiter gentilis\") e la poiana (\"Buteo buteo\"), catturano una grande variet\u00e0 di uccelli, roditori, serpenti, anfibi e altre creature di dimensioni medio-piccole. Molti uccelli migratori passano attraverso questa regione, sfruttando i suoi numerosi habitat umidi.\nConservazione.\nQuesta ecoregione necessita al pi\u00f9 presto di programmi di conservazione. L'uomo ne ha sfruttato il territorio per secoli. Una delle principali cause di minaccia per l'area \u00e8 l'inquinamento delle zone umide e dei corsi d'acqua a opera di agricoltura, industria, scarichi domestici e centri di itticoltura. Lo sfruttamento del territorio e le modifiche ad esso apportate da turismo, agricoltura, caccia, raccolta di uova, nonch\u00e9 la bonifica delle zone umide, rischiano di frammentare e danneggiare le poche aree di habitat intatto rimaste."}
{"id": "6256226", "revid": "1444345", "url": "https://it.wikipedia.org/wiki?curid=6256226", "title": "Hold My Tongue", "text": "Hold My Tongue \u00e8 un singolo del gruppo musicale australiano Sheppard, pubblicato il 23 agosto 2013 come unico estratto dal primo EP \"Sheppard\"."}
{"id": "6256228", "revid": "1442080", "url": "https://it.wikipedia.org/wiki?curid=6256228", "title": "Ecuador Open 2017 - Qualificazioni singolare", "text": "Le qualificazioni del singolare dell'Ecuador Open 2017 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6256229", "revid": "553803", "url": "https://it.wikipedia.org/wiki?curid=6256229", "title": "Ecuador Open Quito 2017 - Qualificazioni singolare", "text": ""}
{"id": "6256230", "revid": "1934238", "url": "https://it.wikipedia.org/wiki?curid=6256230", "title": "Foreste miste dell'Europa centrale", "text": "Le foreste miste dell'Europa centrale sono un'ecoregione dell'ecozona paleartica, definita dal WWF (codice ecoregione: PA0412), che si estende attraverso le pianure del settore nord-orientale dell'Europa centrale, dalla Germania orientale e dalle sponde del mar Baltico fino alla Valacchia rumena e all'oblast di Bryansk in Russia. Comprende vaste porzioni di Polonia, Lituania, Bielorussia e Ucraina, nonch\u00e9 parte della Repubblica Ceca.\nTerritorio.\nQuesta ecoregione \u00e8 costituita da foreste di querce, foreste miste di querce e carpini, nonch\u00e9, nelle aree pi\u00f9 settentrionali, da foreste di pini. Confina con la steppa boscosa dell'Europa orientale a est, le foreste miste sarmatiche a nord, le foreste di conifere montane dei Carpazi a sud e le foreste miste baltiche e le foreste di latifoglie dell'Europa occidentale a ovest.\nIl territorio \u00e8 formato da vaste pianure nel settore centrale, morene collinari con laghi in quello settentrionale e da alture in quello meridionale. Il punto pi\u00f9 elevato entro i confini dell'ecoregione non supera i 600 m, e la maggior parte dell'area \u00e8 situata ad altitudini comprese tra i 100 e i 300 m. Le temperature annuali sono piuttosto uniformi in tutta la regione e variano tra i 7 e i 9\u00a0\u00b0C; il clima \u00e8 pi\u00f9 mite ad ovest e pi\u00f9 continentale ad est. Le temperature medie di gennaio variano tra i -1\u00a0\u00b0C della Germania ai -6\u00a0\u00b0C della Bielorussia. Le precipitazioni annue sono comprese tra i 500 e i 700\u00a0mm; la maggior parte di esse cade durante la stagione calda, con un picco massimo in luglio. La neve ricopre il settore nord-orientale della regione per oltre mesi, ma lo strato di neve che si accumula al suolo non \u00e8 troppo spesso; nelle zone meridionali e occidentali il manto di neve tende a sciogliersi in fretta.\nLa percentuale di superficie ricoperta da foreste, cos\u00ec come la composizione delle foreste stesse, varia da un paese all'altro:\nFlora.\nLa superficie ricoperta da foreste dell'intera ecoregione \u00e8 attualmente inferiore al 30%, e la maggior parte di queste \u00e8 costituita da foreste secondarie o da piantagioni di alberi. Il pino silvestre (\"Pinus sylvestris\") \u00e8 oggi la specie di albero pi\u00f9 comune dell'ecoregione. In passato, per\u00f2, esso era confinato alle zone meno produttive, soprattutto ai suoli sabbiosi delle aree caratterizzate da scarse precipitazioni. Causa i vasti rimboschimenti del XIX e XX secolo, ora l'albero \u00e8 diffuso in tutta la regione, perfino in zone pi\u00f9 fertili. Su scala regionale, copre attualmente circa la met\u00e0 della superficie totale occupata da foresta, e su scala locale - come nella Polonia occidentale - pu\u00f2 costituire fino al 90% di alcune aree di foresta. Le foreste di latifoglie e quelle miste sono quasi completamente scomparse, soprattutto a causa del fatto che crescevano su terreni adatti all'agricoltura. Ci\u00f2 vale particolarmente per le foreste di latifoglie miste di pianura (\"Quercus robur\"-\"Carpinus betulus\"-\"Tilia cordata\"), che oggi coprono meno del 10% della loro superficie originaria. Le foreste di latifoglie miste della parte occidentale della regione (Germania, Repubblica Ceca, Polonia occidentale) sono costituite da faggi europei (\"Fagus sylvatica\") misti ad altre specie, o perfino da piccole faggete pure. Nella parte nord-orientale della regione (Lituania, Bielorussia, Polonia nord-orientale), l'abete rosso (\"Picea abies\") si trova frammisto a latifoglie varie su terreni fertili, spesso come specie emergente dalla volta. Ci\u00f2 appare in tutta la sua evidenza nella foresta di Bia\u0142owie\u017ca, dove i vecchi abeti rossi che crescono in aree favorevoli possono raggiungere i 50 m di altezza, misura che ne fa gli alberi pi\u00f9 alti delle pianure dell'Europa settentrionale. Nelle zone acquitrinose domina l'ontano nero (\"Alnus glutinosa\"), e in misura minore la betulla pelosa (\"Betula pubescens\") e varie specie di salici (\"Salix\" spp.). Le foreste di pioppi (\"Populus\" spp.) e olmi (\"Ulmus laevis\") che un tempo crescevano lungo gli argini dei fiumi sono state in gran parte rimpiazzate da boschetti di salici (specialmente di \"Salix purpurea\").\nL'intera ecoregione ricade in una delle zone pi\u00f9 densamente popolate ed ecologicamente alterate d'Europa. Gran parte della vegetazione originaria - costituita per lo pi\u00f9 da foreste - \u00e8 stata da lungo tempo soppiantata da terre agricole, prati e pascoli. Queste trasformazioni hanno creato tutta una variet\u00e0 di ambienti semi-naturali (come prati intensamente sfruttati e le tradiziononali terre da pascolo) che ospitano attualmente una grande diversit\u00e0 di forme di vita vegetali e animali. Questa diversit\u00e0 \u00e8 oggi in gran parte minacciata dai cambiamenti dell'utilizzo del territorio, soprattutto nelle aree maggiormente sfruttate, e dall'abbandono di pratiche agricole tradizionali (associate alla rotazione delle colture). Il manto forestale sta lentamente aumentando a spese dei terreni agricoli. Tuttavia, alcuni habitat forestali sono stati gravemente ridotti e alterati. Ci\u00f2 \u00e8 vero soprattutto per quanto riguarda le foreste ripariali che si estendevano lungo i fiumi, che sono state in gran parte spazzate via e rimpiazzate da prati, pascoli o piantagioni di salici. Le foreste ripariali rimaste sono soggette ad invasioni biologiche e il loro strato inferiore di vegetazione \u00e8 ora dominato da poche piante aliene invasive. Anche le foreste di latifoglie miste di quercia e carpino sono ormai ridotte ad una minuscola frazione della loro distribuzione originaria.\nLa famosa foresta di Bia\u0142owie\u017ca, situata proprio al centro dell'ecoregione, al confine tra Polonia e Bielorussia, \u00e8 una delle pi\u00f9 estese e meglio conservate foreste di pianura dell'intera Europa. Ospita ancora una vasta gamma di associazioni vegetali primigenie rappresentative di tutti gli habitat che caratterizzavano un tempo l'ecoregione, una ricca variet\u00e0 di fauna selvatica e numerose piante inferiori, funghi e funghi mucillaginosi non ancora studiati a fondo.\nUno degli aspetti pi\u00f9 caratteristici dell'ecoregione \u00e8 la presenza di vaste zone umide. Molto comuni durante l'alto medioevo, sono in gran parte scomparse in seguito all'intensa bonifica delle paludi e delle valli fluviali. Due vasti complessi di paludi, sfagneti e cariceti \u2013 la regione della Polesia al confine tra Bielorussia e Ucraina, e la valle del Biebrza nel nord-est della Polonia - sono attualmente le pi\u00f9 vaste distese di zone umide semiselvagge d'Europa. Esse forniscono habitat a numerose specie rare e minacciate, specialmente di uccelli.\nA causa dell'ultima glaciazione, della topografia relativamente uniforme e della mancanza di barriere naturali, la flora della regione non presenta specie endemiche. Un interessante fenomeno, tuttavia, \u00e8 la presenza di numerose specie boreali, relitti della vegetazione che ricopriva l'area durante i precedenti periodi post-glaciali. Tra queste specie figurano, tra le altre, il camemoro (\"Rubus chamaemorus\") e la betulla nana (\"Betula nana\"). Questo gruppo di specie \u00e8 relegato alle zone settentrionali e nord-orientali della regione. Un altro aspetto caratteristico della flora delle foreste miste dell'Europa centrale \u00e8 la presenza di specie termofile tipiche di ambienti pi\u00f9 caldi e pi\u00f9 aridi, specialmente nella parte sud-orientale dell'ecoregione, che confina con la steppa forestale di Ucraina, Moldavia e Romania. Nel resto della regione le specie termofile crescono per lo pi\u00f9 nelle aree aperte e semiaperte create dalle pratiche agricole tradizionali (pascoli e incendi), e sono oggi in gran parte minacciate dallo sviluppo naturale delle foreste secondarie.\nFauna.\nLe specie rare e minacciate della regione godono di protezione legale, ma spesso gli ambienti in cui vivono non sono sufficientemente protetti. Ci\u00f2 vale soprattutto per la maggior parte delle specie - sia piante che animali - associate ad ambienti umidi come le foreste ripariali, gli sfagneti e i cariceti. Molte specie (come la lepre europea, la starna e alcune specie di piante infestanti), molto comuni in passato, all'epoca dell'utilizzo di pratiche agricole tradizionali, sono ora in diminuzione a causa delle moderne tecniche utilizzate nell'agricoltura intensiva.\nA seconda dei paesi, il 20-50% delle specie di mammiferi e il 15-40% degli uccelli propri della foresta \u00e8 considerato minacciato. Il bisonte europeo (\"Bison bonasus\") \u00e8 stato salvato da un grave collo di bottiglia di appena 12 esemplari. Attualmente \u00e8 l'unico grande erbivoro rimasto nella regione, ma il suo numero \u00e8 ancora troppo ridotto perch\u00e9 possa riempire la nicchia ecologica che ricopriva in passato. Tuttavia, i suoi bisogni ambientali potrebbero farne un'ottima specie ombrello per altri animali in pericolo. Al momento il numero di esemplari non \u00e8 assicurato dalla sopravvivenza di popolazioni autosufficienti. Entro i confini dell'ecoregione, mandrie che vagano libere sono presenti solamente in poche localit\u00e0 della Polonia, della Bielorussia e dell'Ucraina settentrionale.\nL'esatta distribuzione e il numero di esemplari della lince euroasiatica (\"Lynx lynx\") non sono stati ancora compresi appieno, ma la specie \u00e8 generalmente presente in poche sottopopolazioni sparse e isolate tra loro. Il numero di esemplari \u00e8 in diminuzione, in quanto la specie, molto sensibile al disturbo umano, \u00e8 minacciata dalla distruzione e dalla frammentazione dell'habitat e il suo stato di conservazione varia da un paese all'altro. La sua necessit\u00e0 di un vasto territorio incentrato su un'area remota ne fa un buon indicatore della qualit\u00e0 dell'ambiente.\nDue aquile presenti in queste foreste sono degne di nota. L'aquila di mare (\"Haliaeetus albicilla\") \u00e8 il rapace pi\u00f9 imponente delle foreste di pianura dell'Europa centrale. Il cuore del suo areale copre la Germania nord-orientale, la Polonia settentrionale, la Bielorussia occidentale e i paesi baltici. Il numero di esemplari presenti nell'ecoregione, probabilmente, non supera le 2000 unit\u00e0. Il terreno di nidificazione dell'aquila anatraia maggiore (\"Clanga clanga\") \u00e8 limitato alla Polonia orientale e ad alcune parti di Bielorussia e Ucraina. Fortemente associata a foreste primigenie contornate da zone umide, \u00e8 minacciata dalla distruzione dell'habitat, dalla mortalit\u00e0 correlata agli scontri con i cavi dell'alta tensione e al bracconaggio lungo le rotte migratorie nelle regioni sud-orientali d'Europa.\nIl gallo cedrone (\"Tetrao urogallus\"), il galliforme di foresta pi\u00f9 grande d'Europa, \u00e8 scomparso rapidamente a causa della distruzione dell'habitat e della caccia intensa. In Europa centrale attualmente si incontra soltanto in poche popolazioni sparse, del tutto isolate tra loro, e pertanto vulnerabili ai problemi correlati all'inincrocio. Per nidificare e riprodursi la specie necessita di vasti boschi non disturbati dall'uomo. Il suo ritorno necessita di un attivo programma di riproduzione in cattivit\u00e0 e di conservazione.\nAltre specie minacciate dell'ecoregione sono il vespertilio dasicneme (\"Myotis dasycneme\"), il barbastello (\"Barbastella barbastellus\"), il lupo (\"Canis lupus\"), la puzzola delle steppe (\"Mustela eversmanii\") e il citello pomellato (\"Spermophilus suslicus\") tra i mammiferi, e il grillaio (\"Falco naumanni\"), il re di quaglie (\"Crex crex\") e il pagliarolo (\"Acrocephalus paludicola\") tra gli uccelli.\nConservazione.\nSi stima che sia andato perduto circa il 75% della copertura originaria di foreste miste dell'Europa centrale. Si ritiene che aree vergini e relitte di questo tipo di foresta siano scomparse completamente, tranne che nella foresta di Bia\u0142owie\u017ca in Polonia e Bielorussia. A livello europeo, solamente il 6,3% delle foreste gode di protezione, e tale percentuale scende ad appena l'1,3% per quanto riguarda le foreste miste di latifoglie. In media, il 95% delle foreste protette europee \u00e8 costituito da frammenti dall'estensione inferiore ai 10\u00a0km\u00b2. Nessuna delle 20 aree protette forestali pi\u00f9 grandi d'Europa \u00e8 situata nell'ecoregione delle foreste miste dell'Europa centrale.\nLe foreste miste originarie che un tempo dominavano la regione sono state pian piano rimpiazzate nel corso degli ultimi due secoli, specialmente da monocolture di pino silvestre. Nella regione vi \u00e8 la tendenza generale ad incrementare la superficie boschiva, e le pratiche tradizionali di gestione forestale sono state gradualmente sostituite da moderne misure di rimboschimento. Secondo i dati ricavati nel corso di un'indagine, le specie maggiormente trapiantate sono il pino silvestre nella Repubblica Ceca, nella Polonia meridionale e in Bielorussia, l'abete rosso in Repubblica Ceca e il faggio in Germania."}
{"id": "6256231", "revid": "124123", "url": "https://it.wikipedia.org/wiki?curid=6256231", "title": "Helen Foster", "text": "Biografia.\nInizi\u00f2 gli studi Kansas City e li termin\u00f2 in Florida. Al 1925 risalgono le sue prime interpretazioni di commedie e di western. Nel 1928 recit\u00f2 in \"Road to Ruin\" di Dorothy Davenport, il cui remake usc\u00ec nel 1934 diretto dalla stessa regista e nuovamente interpretato da Helen Foster. \nGli anni dal 1927 al 1929 furono i pi\u00f9 prolifici, con 23 film interpretati. Il suo primo film sonoro fu \"Gold Diggers of Broadway\", del 1929, anno in cui fu scelta fra le tredici WAMPAS Baby Stars. Anche nei primi anni trenta la sua attivit\u00e0 cinematografica fu intensa per poi calare repentinamente: dal 1939 al 1956 apparve in nove particine, l'ultima ne \"Il giro del mondo in 80 giorni\", con David Niven. \nFoster mor\u00ec a Los Angeles nel 1982."}
{"id": "6256233", "revid": "767487", "url": "https://it.wikipedia.org/wiki?curid=6256233", "title": "Shigeru Yokotani", "text": ""}
{"id": "6256235", "revid": "767487", "url": "https://it.wikipedia.org/wiki?curid=6256235", "title": "Trevor Whymark", "text": "Caratteristiche tecniche.\nEra un centravanti.\nCarriera.\nClub.\nDopo essere stato scartato ad un provino dal , inizia la carriera nei dilettanti del Diss Town, che nel 1969 lo cede all', con cui nella stagione 1969-1970 esordisce nella prima divisione inglese, campionato nel quale segna una rete in 8 presenze. Nella First Division 1970-1971 gioca altre 10 partite e segna una rete, mentre nel campionato successivo va a segno per 3 volte in 13 apparizioni. A partire dal campionato 1971-1972 inizia a giocare regolarmente da titolare con l'Ipswich Town: in questa stagione colleziona infatti 41 presenze, andando anche per la prima volta in carriera in doppia cifra di reti segnate, con 11 gol. Nella stagione 1972-1973 oltre a vincere una Texaco Cup contribuisce al raggiungimento del quarto posto in classifica in campionato (con conseguente qualificazione alla successiva edizione della Coppa UEFA) con 11 gol in 39 presenze.\nNella stagione 1973-1974 oltre a segnare 10 gol in 40 partite in campionato (competizione in cui la sua squadra ottiene un altro quarto posto) gioca anche in Coppa UEFA, nella quale l'Ipswich Town elimina nell'ordine , e , salvo poi essere eliminato nei quarti di finale dalla ai calci di rigore; Whymark in questa competizione segna complessivamente 5 gol, 4 dei quali nella partita di andata vinta per 4-0 contro la Lazio. Nella stagione 1974-1975 va ancora in doppia cifra in campionato (nel quale l'Ipswich Town arriva terzo in classifica), con 10 centri in 40 presenze, mentre in Coppa UEFA partecipa alla doppia sfida col Twente, che elimina per la regola dei gol in trasferta la squadra inglese ai trentaduesimi di finale. Anche l'anno seguente gioca in Coppa UEFA, competizione in cui la sua squadra supera il per poi essere eliminata dai belgi del con un complessivo 4-3 nei sedicesimi di finale; in campionato Whymark segna invece 13 gol in 40 presenze, mentre l'anno successivo va a segno per 14 volte in 36 presenze, contribuendo al raggiungimento del terzo posto in classifica, con conseguente nuova qualificazione alla Coppa UEFA.\nNella Coppa UEFA 1977-1978 segna 6 gol in altrettanti incontri: la sua squadra elimina infatti e , per poi essere eliminata negli ottavi di finale dal ; in campionato arriva invece un diciottesimo posto in classifica, con Whymark che segna 9 gol in 20 presenze. In questa stagione l'Ipswich Town vince inoltre la prima FA Cup della sua storia. L'anno seguente partecipa per la prima volta in carriera alla Coppa delle Coppe, nella quale la sua squadra elimina e , salvo poi essere eliminata dal nei quarti di finale per la regola dei gol in trasferta; l'attaccante inglese in questa competizione disputa 4 partite, senza mai segnare. In campionato arriva invece un sesto posto, al quale Whymark contribuisce con una rete in 13 presenze: a fine anno lascia dopo un decennio l'Ipswich Town, con un bilancio totale di 74 reti in 260 presenze nella prima divisione inglese.\nNella stagione 1979-1980 passa inizialmente al , che dopo 2 presenze senza reti nella massima serie inglese lo cede ai canadesi dei , con cui realizza 10 reti in 27 presenze nella NASL, che vince, segnando 2 reti nella finale vinta per 2-1; dopo una parentesi in prestito agli olandesi dello (5 presenze senza reti in Eredivisie ed una partita in Coppa d'Olanda) torna ai Whitecaps, con cui segna altri 15 gol in 30 presenze in campionato, prima di tornare definitivamente in Europa: tra il 1980 ed il 1984 \u00e8 infatti tesserato del , squadra di Second Division, con cui gioca da titolare per tre stagioni, una delle quali (la 1981-1982) chiusa anche in doppia cifra. Nell'arco del quadriennio segna in tutto 16 reti in 93 partite di campionato. Successivamente gioca per due anni fra terza e quarta divisione al , con cui segna 5 gol in 38 partite (3 in 19 partite in Third Division e 2 in 19 partite in Fourth Division). Nella stagione 1985-1986 gioca in totale 5 partite in Fourth Division, 3 col e 2 col , prima di andare a chiudere la carriera al Diss Town, squadra con cui aveva esordito due decenni prima.\nNazionale.\nDal 1973 al 1974 ha giocato con la Nazionale Under-23, collezionandovi in tutto 7 presenze e segnando 3 reti.\nIl 12 ottobre 1977 ha giocato una partita con la Nazionale maggiore, giocando gli ultimi 20 minuti in una partita di qualificazione ai Mondiali contro il Lussemburgo."}
{"id": "6256236", "revid": "31886", "url": "https://it.wikipedia.org/wiki?curid=6256236", "title": "Hogna proterva", "text": "Hogna proterva \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone tendente al nero, la parte frontale \u00e8 ricoperta di una peluria grigia e bianca.\nL'olotipo femminile rinvenuto ha lunghezza totale \u00e8 di 17\u00a0mm; la lunghezza del cefalotorace \u00e8 di 7\u00a0mm e quella dell'opistosoma \u00e8 di 10\u00a0mm.\nDistribuzione.\nLa specie \u00e8 stata reperita nella Repubblica Democratica del Congo settentrionale: nei pressi della citt\u00e0 di Kisangani (all'epoca del raccoglimento degli esemplari era denominata \"Stanleyville\").\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6256238", "revid": "6923", "url": "https://it.wikipedia.org/wiki?curid=6256238", "title": "Contuccio Contucci", "text": "Biografia.\nFu conservatore del museo kircheriano a Roma e arricch\u00ec la collezione del museo con medaglie e cammei.\n\u00c8 autore di \"Musei Kirkeriani in Romano Soc. Jesu Collegio \u00e6rea notis illustrata\" (Roma 1763-65, 2 voll. con 45 tavole), con la descrizione di quarantacinque pezzi di antichit\u00e0 contenuti nel museo. Tradusse in latino l'opera di Francesco Ficoroni sulle maschere degli antichi Romani, correggendola e rielaborandola in pi\u00f9 punti, e pubblicandola col titolo: \"Francisci Ficoronii ... Dissertatio De laruis scenicis, et figuris comicis antiquorum romanorum ex Italica in Latinam linguam versa\", Roma 1750. Diede importanti contributi anche alle altre opere dello stesso autore, cio\u00e8: \"Della Bolla d'oro\", \"I Tali\", \"I Piombi Antichi\" e \"Le Memorie ritrovate nel territorio della prima, e seconda citt\u00e0 di Labico\". Per la sua erudizione Contucci suscit\u00f2 l'ammirazione di molti studiosi europei contemporanei.\nL'influenza di Contucci sugli antiquari contemporanei \u00e8 un argomento poco studiato, anche se \u00e8 noto che Contucci apr\u00ec il museo kircheriano a tutti i cultori di archeologia, ai quali mostrava di persona i reperti, condividendo con loro le sue conoscenze. Coloro che lo conobbero applaudirono la sua preparazione e il suo entusiasmo, e il suo uso di ogni opportunit\u00e0, compresi gli scavi archeologici, per arricchire la collezione del museo. Winckelmann, pur cos\u00ec severo di solito verso gli archeologi italiani suoi contemporanei, afferm\u00f2 che il solo aver assistito a una conversazione tra Contucci e un altro famoso antiquario romano, Antonio Baldani, contribu\u00ec immensamente alla sua formazione. Tuttavia, nella corrispondenza degli antiquari e degli archeologi dilettanti francesi, fieramente anti-gesuiti, Contucci venne dipinto in una luce negativa, fatto che ha indotto gli studiosi a sottovalutare la sua importanza."}
{"id": "6256242", "revid": "2128848", "url": "https://it.wikipedia.org/wiki?curid=6256242", "title": "Foreste di latifoglie dell'Europa occidentale", "text": "Le foreste di latifoglie dell'Europa occidentale sono un'ecoregione dell'ecozona paleartica, definita dal WWF (codice ecoregione: PA0445), che si estende attraverso l'interno dell'Europa occidentale.\nTerritorio.\n\u00c8 un'ecoregione di foresta temperata che occupa 492.300\u00a0km\u00b2 in Europa occidentale, dall'estremit\u00e0 sud-occidentale della Polonia, attraverso la Repubblica Ceca occidentale, il nord di Austria e Svizzera, il centro e il sud della Germania, la totalit\u00e0 del Lussemburgo, l'estremit\u00e0 meridionale dei Paesi Bassi e il sud-est del Belgio, fino al nord-est e al centro-sud di Francia e Spagna. Entro i confini di questa ecoregione si trovano il Massiccio Centrale di Francia, il Giura, gli altopiani del centro della Germania e della Baviera e i monti della Boemia. Le foreste di latifoglie dell'Europa occidentale sono state sfruttate intensamente dall'uomo per centinaia di anni. Qui si trovano molte grandi citt\u00e0, e attualmente la maggior parte delle fertili pianure \u00e8 stata convertita in terreni agricoli. Ciononostante, questa ecoregione ospita ancora floride popolazioni di uccelli. La maggior parte dei grandi mammiferi, tuttavia, \u00e8 in diminuzione ed \u00e8 scomparsa da molte aree.\nFlora.\nLe masse di aria calda e umida provenienti dall'oceano Atlantico dominano questa ecoregione interna. Piccole montagne (non pi\u00f9 alte di 1500 m), colline e vallate sono presenti in tutta l'area. Le temperature annuali sono stabili, le precipitazioni sono distribuite abbastanza uniformemente durante tutto l'anno e le gelate si verificano durante un periodo variabile tra uno e tre mesi. Foreste di querce (\"Quercus\" spp.) e faggi (\"Fagus\" spp.) crescono bene con queste condizioni climatiche e dominano generalmente il terreno ondulato, ma sono presenti anche foreste miste di latifoglie e conifere.\nFauna.\nCamminando lungo uno dei molti torrenti di questa ecoregione, \u00e8 possibile imbattersi nelle conchiglie di due specie di bivalvi in pericolo di estinzione, il mitile d'acqua dolce di Spengler (\"Margaritifera auricularia\") e il mitile perlifero d'acqua dolce (\"Margaritifera margaritifera\"). \u00c8 possibile anche avvistare un visone europeo (\"Mustela lutreola\") muoversi rapidamente attraverso l'umida vegetazione ripariale. Serpenti in pericolo di estinzione come la vipera dell'Orsini (\"Vipera ursinii\"), dalla criptica colorazione scura, strisciano nei prati. Insetti e pesci dominano l'elenco delle specie vulnerabili di questa ecoregione, con specie quali il carassio (\"Carassius carassius\"), l'azzurrina di Mercurio (\"Coenagrion mercuriale\"), la lampreda di fiume (\"Lampetra fluviatilis\") e la formica rossa (\"Formica rufa\"). In estate la sgarza ciuffetto (\"Ardeola ralloides\"), il tarabusino (\"Ixobrychus minutus\") e l'airone rosso (\"Ardea purpurea\") vanno a caccia di pesci e invertebrati lungo fiumi e torrenti. L'oca lombardella minore (\"Anser erythropus\"), il codone (\"Anas acuta\") e il cigno reale (\"Cygnus olor\") si possono trovare nei pressi delle sponde dei laghi mentre si alimentano sul fondale. Ermellini (\"Mustela erminea\") e martore (\"Martes martes\") vanno in cerca di uova di uccello e piccoli mammiferi nelle rigogliose foreste di conifere e di latifoglie. Sparsi qua e l\u00e0 in questo paesaggio a mosaico vi sono prati aperti dove crescono colorati fiori di campo, orchidee terricole e altre piante.\nConservazione.\nIn ogni parte di questa ecoregione il paesaggio \u00e8 dominato da aree urbane e terreni agricoli, quali vigneti e altre monocolture. Il corso della maggior parte dei torrenti \u00e8 stato alterato dai programmi di irrigazione, e molte vallate sono state inondate dalle dighe costruite per sostenere il fabbisogno di energia e acqua."}
{"id": "6256245", "revid": "599013", "url": "https://it.wikipedia.org/wiki?curid=6256245", "title": "Arturo Iglesias", "text": "Biografia.\n\u00c8 il fratello maggiore del pallavolista Adri\u00e1n Iglesias.\nCarriera.\nClub.\nLa carriera di Arturo Iglesias inizia nei tornei scolastici portoricani, giocando per quattro annate con la . Per motivi di studio si trasferisce negli Stati Uniti d'America, dove gioca a livello universitario con la : dopo aver saltato la stagione 2015, prende parte alla NCAA Division I nella stagione seguente.\nNella stagione 2016-17 fa il suo debutto nella pallavolo professionistica, giocando nella Liga de Voleibol Superior Masculino coi . Nella stagione seguente approda in Italia, vestendo la maglia del di Reggio Emilia, in Serie A2.\nNel campionato 2018-19 gioca nella Ligue B francese con la formazione del , mentre in seguito torna a Porto Rico per giocare la Liga de Voleibol Superior Masculino 2019 coi neonati , ricevendo il premio di rising star. Nel campionato seguente approda nella Polska Liga Siatk\u00f3wki, ingaggiato dallo . \nDopo la cancellazione del campionato portoricano nel 2020, torna in campo nella Liga de Voleibol Superior Masculino 2021 coi .\nNazionale.\nDopo aver giocato con la nazionale Under-21, nell'estate del 2016 fa il suo esordio nella nazionale portoricana maggiore in occasione della World League. Un anno dopo conquista la medaglia d'argento alla Coppa panamericana 2017. Si laurea quindi campione continentale in occasione del campionato nordamericano 2021, dove viene inoltre insignito del premio di MVP del torneo."}
{"id": "6256248", "revid": "697352", "url": "https://it.wikipedia.org/wiki?curid=6256248", "title": "795 (numero)", "text": "Settecentonovantacinque (795) \u00e8 il numero naturale dopo il 794 e prima del 796."}
{"id": "6256252", "revid": "628767", "url": "https://it.wikipedia.org/wiki?curid=6256252", "title": "Foreste miste sarmatiche", "text": "Le foreste miste sarmatiche sono un'ecoregione dell'ecozona paleartica, definita dal WWF (codice ecoregione: PA0436), che costituisce il limite settentrionale delle foreste temperate in Europa.\nTerritorio.\n\u00c8 un'ecoregione di foresta temperata che occupa 846.100\u00a0km\u00b2 disposti lungo una fascia che si estende dall'estremit\u00e0 meridionale della Norvegia, passando per il sud della Svezia, l'arcipelago delle \u00c5land, l'estremit\u00e0 sud-occidentale della Finlandia, la totalit\u00e0 di Estonia e Lettonia e la met\u00e0 settentrionale di Lituania e Bielorussia, fino ai monti Urali, attraverso la zona centrale della Russia europea. Si tratta di una vasta regione dalla vita vegetale ricca e diversificata. Vi \u00e8 acqua in abbondanza, con oltre 10.000 laghi e circa 20.000 fiumi. Foreste primigenie, prati e zone umide possono essere osservati qui al loro stato originario. Gran parte di questa ecoregione \u00e8 stata convertita dall'uomo in terreni agricoli, specialmente nei Paesi ex comunisti, ma vaste aree di foresta sono tuttora intatte. Lungo il litorale si possono trovare coste rocciose, fiordi, falesie e vallate glaciali. Le aree interne sono pi\u00f9 estese e ospitano foreste miste di latifoglie e conifere.\nFlora.\nEstesa dalla Norvegia occidentale alla Russia, questa ecoregione ricca d'acqua costituisce una zona di transizione tra la taiga boreale a nord e le foreste di latifoglie a sud. Specie di pini (\"Pinus\" spp.) e querce (\"Quercus\" spp.) dominano queste foreste, assieme a piante di nocciolo (\"Corylus avellana\"), lampone (\"Rubus idaeus\"), falsa ortica gialla (\"Lamium galeobdolon\") e asperula (\"Galium odoratum\"). Il parco nazionale di Belovezhskaya Pushcha, situato entro i confini di questa ecoregione, costituisce un sistema ecologico unico nel suo genere, dove piante e animali eliminati da altre parti d'Europa sopravvivono tuttora. Il bisonte europeo (\"Bison bonasus\") venne reintrodotto qui dopo essere scomparso allo stato selvatico nel 1919.\nFauna.\nAlcune dozzine di Important Bird and Biodiversity Area, come le paludi di Stakhovski in Russia e le zone umide di Alam-Pedja in Estonia, ospitano il falco pescatore occidentale (\"Pandion haliaetus\"), l'aquila di mare (\"Haliaeetus albicilla\"), la gru (\"Grus grus\") e numerosi uccelli canori. Tra le specie pi\u00f9 minacciate dell'ecoregione vi sono il chiurlo maggiore (\"Numenius arquata\") e la gru siberiana (\"Grus leucogeranus\"), nonch\u00e9 il bisonte europeo (\"Bison bonasus\"), il visone europeo (\"Mustela lutreola\"), la rana di Lessona (\"Pelophylax lessonae\") e la rana arvale (\"Rana arvalis\"). Queste due specie minacciate di rana vivono solamente qui e in poche altre zone, e sono vulnerabili all'inquinamento idrico e alle piogge acide.\nConservazione.\nL'inquinamento, conseguenza dello sviluppo industriale, minaccia gli habitat di questa ecoregione. L'agricoltura, l'espansione urbana, l'industria del legname, la caccia e la costruzione di strade costituiscono ulteriori problemi. L'ambiente continua a subire le conseguenze del disastro avvenuto nel 1986 alla centrale nucleare di Chernobyl, durante il quale sono state rilasciate sostanze chimiche radioattive nell'ambiente in Ucraina. Quasi un quarto di questo territorio \u00e8 ancora contaminato."}
{"id": "6256255", "revid": "76963", "url": "https://it.wikipedia.org/wiki?curid=6256255", "title": "Aube (musicista)", "text": "Realizz\u00f2 numerosi CD, LP e cassette sin dal 1991 ed era considerato uno degli esponenti di punta della frangia rumorista del movimento Japanoise.\nStile musicale.\nAube non gradiva riferirsi al suo lavoro con il termine \"musica\", preferendo quello di \"sound design\":\nLa caratteristica essenziale del suo progetto Aube era quello che ogni disco dovesse scaturire all'origine da un solo suono, poi manipolato e processato con l'utilizzo di varie strumentazioni elettroniche. Ad esempio l'album \"108\" (Old Europa Cafe, 1999) era composto da registrazioni di sole campane. Tra le sorgenti sonore da lui manipolate vi furono acqua, lampade fluorescenti, oscillatori di voltaggio, voci, suoni polmonari, le pagine della Bibbia e suoni prodotti con un filo d'acciaio."}
{"id": "6256256", "revid": "120605113", "url": "https://it.wikipedia.org/wiki?curid=6256256", "title": "Ecuador Open 2017 - Singolare", "text": "V\u00edctor Estrella Burgos era il detentore del titolo da due anni e lo ha difeso superando in finale Paolo Lorenzi con il punteggio di 62\u20137, 7\u20135, 7\u201366.\nTeste di serie.\nLe prime quattro teste di serie ricevono un bye per il secondo turno."}
{"id": "6256261", "revid": "729019", "url": "https://it.wikipedia.org/wiki?curid=6256261", "title": "Stazione di Anfiteatro", "text": "La stazione di Anfiteatro di Santa Maria Capua Vetere, \u00e8 una fermata su viadotto, munita di un solo binario della Ferrovia Alifana.\nServizi.\nLa stazione dispone solo di una scala che porta al piano stradale e di una pensilina."}
{"id": "6256262", "revid": "124123", "url": "https://it.wikipedia.org/wiki?curid=6256262", "title": "Franco de Gironcoli", "text": "Biografia.\nNato a Gorizia nel 1892, allora parte dell'Impero austro-ungarico, nel 1910 consegu\u00ec la maturit\u00e0 nel locale Staatgymnasium per poi laurearsi in medicina all'Universit\u00e0 di Vienna nel 1917. Prosegu\u00ec gli studi specializzandosi in urologia nel 1924, ed esercitando la professione in alcuni ospedali veneti, a Trieste e a Firenze, fino a divenire uno dei maggiori specialisti italiani e autore di numerose pubblicazioni.\nNel 1943, durante la guerra, mentre si trovava a Conegliano, costretto a limitare la sua professione per le vicende belliche, avvert\u00ec l'esigenza di esprimere il sentimento angoscioso di quegli anni: nacquero cos\u00ec due volumetti di versi in friulano, nella variante di Gorizia (\"Vot poesiis\" e \"Altris poesiis\") che ebbero una limitata diffusione. Le composizioni furono poi nuovamente pubblicate nel 1951 con il titolo di \"Elegie in friulano\".\nNel 1977, poco prima della sua scomparsa, la Cassa di Risparmio di Gorizia pubblic\u00f2 tutta la sua produzione poetica, volume nuovamente ristampato in facsimile nel 2002.\nRitiratosi a Vienna, insieme con la moglie Helma Brock, scrittrice in lingua italiana, mor\u00ec nel 1979.\nConsiderato tra i maggiori innovatori della poesia friulana del secondo dopoguerra, fu uno dei rari poeti di quella lingua citati da scrittori e critici quali Momigliano, Montale e Pasolini."}
{"id": "6256264", "revid": "1543377", "url": "https://it.wikipedia.org/wiki?curid=6256264", "title": "Foreste miste balcaniche", "text": "Le foreste miste balcaniche sono un'ecoregione dell'ecozona paleartica (codice ecoregione: PA0404).\nTerritorio.\nL'ecoregione delle foreste miste balcaniche copre gran parte della Bulgaria, con l'esclusione dei monti Rodopi, a loro volta caratterizzati dalla foresta mista dei Rodopi, si espande inoltre su alcune zone meridionali della Romania, della Serbia, la Macedonia del Nord, la Grecia e la parte europea della Turchia, In genere, sia tra la flora che tra la fauna, la biodiversit\u00e0 \u00e8 spiccata e si presentano numerose specie endemiche. \nIl clima \u00e8 temperato mite, della classe Cfb secondo la classificazione dei climi di K\u00f6ppen, con buon regime pluviometrico distribuito su tutto l'anno con un picco all'inizio dell'estate (500-600 mm/anno in media) e estati calde.\nFlora.\nLa flora \u00e8 tipicamente centroeuropea, piuttosto diversificata se comparata con il resto dell'Europa. \nLe foreste miste di quercia sono comuni, e il farnetto (\"Quercus frainetto\") \u00e8 la specie dominante. Tra le querce, si trovano altre specie intramezzate, quali il pino (\"Pinus\"), l'abete bianco (\"Abies alba\") e l'abete rosso (\"Picea abies\"). Le valli pi\u00f9 alte e ombrose sono coperte dal faggio (\"Fagus sylvatica\")) e carpino orientale (\"Carpinus orientalis\").\nFauna.\nL'ecosistema \u00e8 molto diversificato, in particolare, i rettili presentano una spiccata biodiversit\u00e0. la vipera, la biscia, il ramarro, la testuggine. Tra i mammiferi si trovano\nl orso bruno, il lupo, il capriolo, il cervo nobile, e il daino i mammiferi piu piccoli sono la volpe, la lince, il gatto selvatico, la donnola, la faina, la martora il riccio, il furetto introdotto in tempi storici, tra gli uccelli che vivono nelle foreste vi sono il gufo, l allocco, il barbagianni, il picchio, e il gallo cedrone, tra gli anfibi e molto comune la salamandra pezzata che frequenta le zone piu umide delle foreste ed dei boschi (in particolare quello di latifoglie)\nConservazione.\nL'ecoregione ospita una fitta rete di aree protette e quattro specie considerate a rischio: il falco sacro (\"Falco cherrug\"), il capovaccaio (\"Neophron percnopterus\"); il gobbo rugginoso (\"Oxyura leucocephala\") e la lucertola di Creta (\"Podarcis cretensis\")."}
{"id": "6256268", "revid": "1494169", "url": "https://it.wikipedia.org/wiki?curid=6256268", "title": "We Belong", "text": ""}
{"id": "6256270", "revid": "1876278", "url": "https://it.wikipedia.org/wiki?curid=6256270", "title": "Gabriele Malaspina (marchese di Verrucola)", "text": "Biografia.\nEra figlio d'Isnardo I Malaspina (- giugno 1275), marchese di Verrucola, e di Cubitosa d'Este, a sua volta figlia di Azzo VII d'Este e di Giovanna di Puglia.\nFu investito nel 1269 dal vescovo di Luni, assieme allo zio Alberto e ai cugini, di alcune terre tra le quali Verrucola, Fivizzano, Olivola, Massa, Monzone, Fosdinovo, al tempo governata dai \"Nobili di Fosdinovo\".\nMor\u00ec nel 1289 e gli succedette il figlio Spinetta. \nDiscendenza.\nGabriele Malaspina ebbe sette figli:"}
{"id": "6256272", "revid": "628767", "url": "https://it.wikipedia.org/wiki?curid=6256272", "title": "Foreste miste cantabriche", "text": "Le foreste miste cantabriche sono un'ecoregione dell'ecozona paleartica (codice ecoregione: PA0406).\nTerritorio.\nSi tratta di una ecoregione appartenente al bioma della foresta temperata, che copra un'area di 79.000\u00a0km2 a partire dal Portogallo nord-occidentale, sviluppandosi parallela alla costa cantabrica, la catena dei Picos de Europa e la cordigliera Cantabrica, fino a raggiungere i Pirenei settentrionali e l'estremo sud-occidentale della Francia.&lt;br&gt;\nL'orografia \u00e8 piuttosto differenzaita, pasando dalle alture rotondeggianti e i dolci declivi della porzione occidentale della Galizia, Tr\u00e1s-os-Montes e Alto Douro e Minho, attraverso le valli scoscese intervallate da altopiani carsici dei Picos de Europa, che presentano varie cime oltre i 2.500\u00a0m.&lt;br&gt;\nIl clima \u00e8 atlantico mite, coin tenperature medie che oscillano tra gli 8-14\u00a0\u00b0C e una piovosit\u00e0 tra i 900-1.800\u00a0mm/anno. La costa gode di inverni tem\u00e8erati e piovosit\u00e0 distribuita lungo tutto l'anno; la parte galiziana e portoghese invece presenta un clima pi\u00f9 mediterraneo, con estati secche, mentre la parte pi\u00f9 elevata ha inverni freddi e abbondanti nevicate.\nFlora.\nL'ecoregione ospita diversi tipo di consociazioni vegetali, in funzione dell'altitudine. I rilievi minori, nella zona occidentale, ospitano foreste decidue di latifoglie caratterizzate da farnie (\"Quercus robur\"), frassini (\"Fraxinus excelsior\"), tigli (\"Tilia platyphyllos\", \"Tilia cordata\"), olmi (\"Ulmus glabra\") e aceri (\"Acer pseudoplatanus\", \"Acer platanoides\"). Dal punto vista fitogeografico, \u00e8 importante rilevare che in questa zona esistono foreste relitte di querceti sempreverdi mediterranei di lecci (\"Quercus ilex\") e querce da sughero (\"Quercus suber\") nelle valli calcaree lungo la costa. Queste foreste relitte contengono anche specie che risalgono al Cenozoico quali l'alloro (\"Laurus nobilis\"), il corbezzolo (\"Arbutus unedo\") e il ranno laterno (\"Rhamnus alaternus\") e specie di Felci.&lt;br&gt;\nLe zone di altitudine pi\u00f9 elevata sono invece caratterizzate da foreste decidue di latifoglie, come il rovere (\"Quercus petraea\") la quercia dei Pirenei (\"Quercus pyrenaica\") e il faggio (\"Fagus sylvatica\"). Al di sopra del livello di crescita delle piante d'alto fusto, si trovano eriche (\"Erica mackaiana\"), ginestre (\"Genista legionensis\" e \"Genista hispanica occidentalis\") che predominano nelle zone di ristagno di acqua, le torbiere e le zone rocciose.&lt;br&gt;\nDelle 2.000 specie di piante identificate enll'ecoregione, circa il 10-20% sono endemiche, tra cui \"Genista berberidea\", Aquilegia discolor, Armeria maritima, Armeria pubigera, Cytisus ingramii, Linaria faucicola, Petrocoptis viscosa e Petrocoptis grandiflora. Nel parco nazionale dei Picos de Europa sono presenti 40 specie di orchidee.\nFauna.\nNella foresta cantabrica sopravvivono grandi carnivori quali l'orso bruno (\"Ursus arctos\") e il lupo (\"Canis lupus\"). I camosci (\"Rupicapra rupicapra\") sono abbondanti, cos\u00ec come i conigli (\"Oryctolagus cuniculus\"), i cinghiali (\"Sus scrofa\"), gli scoiattoli (\"Sciurus\") e i caprioli (\"Capreolus capreolus\").&lt;br&gt;\nTra gli uccelli, \u00e8 importante segnalare la presenza del gallo cedrone (\"Tetrao urogallus\"), il grifone (\"Gyps fulvus\") e il picchio nero (\"Dryocopus martius\").&lt;br&gt;\nTra gli anfibi si registra una specie endemica: la chioglossa (\"Chioglossa lusitanica\"), che \u00e8 compresa anche nella lista rossa IUCN delle specie in pericolo.\nConservazione.\nEsistono varie aree protette, nella'area dell'ecoregione: oltre al parco nazionale dei Picos de Europa, la riserva naturale di Artikutza, il parco naturale di Urbasa-And\u00eda e la riserva della biosfera di Urdaibai.\nLo stato naturale \u00e8 intaccato profondamente dall'avanzamento delle attivit\u00e0 antropiche, in particolare l'allevamento animale e l'introduzione di qualche specie aliena (eucalipti e pino di Monterey). Anche le attivit\u00e0 minerarie e la costruzione di impianti per lo sfruttamento dell'energia hanno contribuito a introdurre sostanze inquinanti nell'ecosistema e a ridurre la copertura forestale in certe aree.&lt;br&gt;\nLa costruzione di nuove strade di grande comunicazione mette a repentaglio la sopravvivenza dell'orso bruno, la cui popolazione \u00e8 stata frammentata in almeno due famiglie separate dall'autostrada Madrid-Oviedo."}
{"id": "6256273", "revid": "1605525", "url": "https://it.wikipedia.org/wiki?curid=6256273", "title": "A spasso con Bob (romanzo)", "text": "A spasso con Bob (titolo originale in inglese \"A Street Cat Named Bob\") \u00e8 un romanzo autobiografico di James Bowen. Il libro ha avuto un seguito, \"Il mondo secondo Bob\".\nTrama.\nJames Bowen \u00e8 un giovane australiano con problemi di tossicodipendenza. Un giorno davanti all'entrata della propria casa incontra un gatto randagio. Il ragazzo decider\u00e0 di adottare il felino dandogli il nome di Bob da Killer BOB un personaggio de \"I segreti di Twin Peaks\". I due incominceranno a convivere aiutandosi l'un l'altro.\nTrasposizione cinematografica.\nDal romanzo \u00e8 stato tratto il film omonimo \"A spasso con Bob\", uscito nel 2016."}
{"id": "6256277", "revid": "1442080", "url": "https://it.wikipedia.org/wiki?curid=6256277", "title": "Ecuador Open 2017 - Doppio", "text": "Pablo Carre\u00f1o Busta e Guillermo Dur\u00e1n erano i detentori del titolo ma Carre\u00f1o Busta ha deciso di non partecipare. Dur\u00e1n ha fatto coppia con Andr\u00e9s Molteni perdendo nei quarti di finale da V\u00edctor Estrella Burgos e Renzo Olivo.\nIn finale James Cerretani e Philipp Oswald hanno conquistato il titolo a seguito del ritiro di Julio Peralta e Horacio Zeballos sul punteggio di 6\u20133, 2\u20131."}
{"id": "6256278", "revid": "33751", "url": "https://it.wikipedia.org/wiki?curid=6256278", "title": "Bruma (calciatore)", "text": ""}
{"id": "6256279", "revid": "729019", "url": "https://it.wikipedia.org/wiki?curid=6256279", "title": "Stazione di Dragoni", "text": "La stazione di Dragoni \u00e8 la stazione della Ferrovia Alifana che serve il comune di Dragoni, nel casertano.\nDescrizione.\nLa stazione \u00e8 a raso e dispone di due binari adibiti al servizio viaggiatori pi\u00f9 uno di servizio, con un piccolo fabbricato viaggiatori dotato di sala d'attesa e biglietteria."}
{"id": "6256281", "revid": "31886", "url": "https://it.wikipedia.org/wiki?curid=6256281", "title": "Hogna reimoseri", "text": "Hogna reimoseri \u00e8 un ragno appartenente alla famiglia Lycosidae.\nCaratteristiche.\nLo sterno e le coxae sono di colore giallo pallido; gli altri segmenti delle zampe sono di un color giallo ruggine sbiadito.\nL'olotipo maschile rinvenuto ha lunghezza totale \u00e8 di 9mm; la lunghezza del cefalotorace \u00e8 di 4mm; e quella dell'opistosoma \u00e8 di 5mm.\nDistribuzione.\nLa specie \u00e8 stata reperita nell'Eritrea centrale: nei pressi della citt\u00e0 di Massaua, porto sul Mar Rosso, all'epoca del rinvenimento degli esemplari era in territorio etiope.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6256282", "revid": "2104733", "url": "https://it.wikipedia.org/wiki?curid=6256282", "title": "Computer Controlled Acoustic Instruments pt2", "text": "Computer Controlled Acoustic Instruments pt2 \u00e8 un EP del compositore irlandese Aphex Twin rilasciato il 23 gennaio 2015 dalla Warp Records."}
{"id": "6256286", "revid": "1305772", "url": "https://it.wikipedia.org/wiki?curid=6256286", "title": "Battle Girl High School", "text": " \u00e8 un videogioco di ruolo sviluppato e pubblicato da COLOPL il 16 aprile 2015. Un adattamento anime, prodotto da Silver Link, ha iniziato la trasmissione televisiva in Giappone il 2 luglio 2017.\nMedia.\nAnime.\nAnnunciato il 13 aprile 2016 per celebrare il primo anniversario del videogioco, un adattamento anime, prodotto da Silver Link e diretto da Noriaki Akitaya, ha iniziato la messa in onda il 2 luglio 2017. La composizione della serie \u00e8 stata affidata a Y\u014dsuke Kuroda, mentre il character design \u00e8 stato sviluppato da Sh\u016bhei Yamamoto e Hideki Furukawa. Le sigle di apertura e chiusura sono rispettivamente del gruppo Hoshimori e \"Melody Ring\" di f*f. Negli Stati Uniti i diritti sono stati acquistati da Sentai Filmworks per la piattaforma HIDIVE."}
{"id": "6256287", "revid": "729019", "url": "https://it.wikipedia.org/wiki?curid=6256287", "title": "Florin Iordache", "text": "Deputato del Partito Social Democratico (PSD) per il distretto di Olt per cinque legislature (2000-2020), fu presidente della Camera dei deputati per sei mesi nel corso del 2016.\nNel 2017 fu nominato Ministro della giustizia del governo Grindeanu e si trov\u00f2 al centro delle polemiche per l'elaborazione di un progetto di modifica del codice penale che fu alla base di vasti movimenti di protesta anti-corruzione che ebbero luogo in tutto il paese. L'ampiezza delle manifestazioni fu tale che il governo fu costretto a ritirare il provvedimento e Iordache a rassegnare le proprie dimissioni.\nFormazione accademica e carriera professionale.\nFlorin Iordache consegu\u00ec un primo titolo di studi nel 1985, presso la facolt\u00e0 di ingegneria dell'Universit\u00e0 di Craiova. Negli anni successivi, fino al 1996, lavor\u00f2 in qualit\u00e0 di ingegnere in diverse aziende della natia Caracal in Oltenia.\nNel 2002, una volta divenuto deputato, cominci\u00f2 a seguire numerosi corsi universitari di specializzazione nel ramo del diritto e della pubblica amministrazione. Nel 2002 consegu\u00ec la laurea in giurisprudenza presso l'Universit\u00e0 di Craiova, nel 2004 un master presso la Scuola nazionale di studi politici e amministrativi, nel 2006 un corso post laurea presso l'Universit\u00e0 Nicolae Titulescu di Bucarest e un altro presso l'Universit\u00e0 nazionale di difesa \"Carlo I\" di Bucarest. Nel 2007 ottenne il titolo di dottore in \"Relazioni economiche internazionali\" e nel 2008 frequent\u00f2 dei corsi presso l'Istituto diplomatico romeno.\nCarriera politica.\nIngresso nel PDSR e deputato di Olt.\nTra il 1996 e il 2000 fu presidente dell'organizzazione distrettuale del piccolo Partito Socialista grazie al quale rivest\u00ec, negli stessi anni, anche la funzione di vicesindaco della cittadina di Caracal.\nNel 2000 ader\u00ec al Partito della Democrazia Sociale di Romania (PDSR) (che nel 2001 divent\u00f2 il Partito Social Democratico (PSD)), del quale divenne vicepresidente dell'organizzazione distrettuale. Il PDSR lo candid\u00f2 la prima volta per un seggio alla camera dei deputati in occasione delle elezioni parlamentari in Romania del 2000. Ottenuto il seggio, riusc\u00ec a riconfermarlo in occasione di tutte le successive tornate elettorali. Fu deputato per Olt per la IV, V, VI, VII e VIII legislatura su un arco temporale di circa 20 anni (2000-2020).\nConsiderato un elemento vicino ai primi ministri socialdemocratici Adrian N\u0103stase (2000-2004) e Victor Ponta (2012-2015), in veste di deputato dal 2003 al 2012 e dal 2016 al 2017 fece parte della commissione giuridica sulla disciplina e sulle immunit\u00e0 dei parlamentari.\nIordache fu considerato uno dei fautori del progetto di legge in tema di amnistia e grazia che nel 2013 sarebbe dovuto passare alla votazione parlamentare e garantire maggiori immunit\u00e0 ai membri delle camere. Il rischio dell'esplosione di uno scandalo pubblico, che port\u00f2 al cosiddetto \"martedi nero\" del 10 dicembre 2013, tuttavia, costrinse l'allora presidente della camera Valeriu Zgonea a ritirare la proposta dall'ordine del giorno.\nPresidente della Camera dei deputati.\nIl 22 aprile 2016 in fase di appello l'Alta corte di cassazione e giustizia condann\u00f2 il presidente del PSD Liviu Dragnea per frode elettorale, ragione per la quale il segretario esecutivo del PSD e presidente della camera dei deputati Valeriu Zgonea lo invit\u00f2 a ritirarsi dal partito. Le esternazioni pubbliche di Zgonea non piacquero agli esponenti del comitato esecutivo nazionale del PSD, che ne decretarono l'espulsione e lo costrinsero ad abbandonare i propri incarichi. Per sostituirlo, a partire da giugno Iordache fu nominato ad interim presidente della camera, salvo essere riconfermato in settembre fino a fine legislatura. Il 21 dicembre 2016, inizio della nuova legislatura, lo stesso Dragnea fu eletto nuovo presidente della camera.\nMinistro della giustizia.\nDopo le elezioni parlamentari in Romania del 2016 (che valsero a Iordache il quinto mandato alla camera), il 4 gennaio 2017 si form\u00f2 un governo presieduto da Sorin Grindeanu. Su indicazione di Dragnea, Iordache fu nominato ministro della giustizia, considerato un dicastero di primo rilievo dalla segreteria del PSD. Gi\u00e0 nel mese di gennaio 2017, il governo fece sapere di essere sul punto di emanare due ordinanze d'urgenza finalizzate a risolvere il problema del sovraffollamento carcerario:\nTali misure scatenarono le critiche delle opposizioni e dell'opinione pubblica, con manifestazioni spontanee di protesta che si verificarono in tutto il paese gi\u00e0 dalla sera del 18 gennaio. Il 31 gennaio il governo, per voce del ministro della giustizia, comunic\u00f2 di aver pubblicato in seduta serale l'ordinanza d'urgenza relativa alla modifica del codice penale che poneva a 200.000 lei la soglia economica oltre la quale era possibile procedere penalmente contro un indagato (\"Ordinanza d'urgenza n. 13 per la modifica e l'integrazione della Legge 286/2009 riguardante il codice penale e la Legge 135/2010 riguardante il codice di procedura penale\").\nIn occasione della conferenza stampa, dopo aver presentato gli atti normativi, Iordache si rifiut\u00f2 di rispondere ai giornalisti, ribattendo seccamente per ben 24 volte ad ogni domanda con una frase che divenne celebre e sintomatica del momento storico:\nLe misure intraprese del governo furono causa delle pi\u00f9 grandi manifestazioni di piazza dai tempi della rivoluzione romena del 1989, cui presero parte migliaia di persone. I manifestanti chiedevano il ritiro dell'ordinanza in quanto questa avrebbe favorito la corruzione e aiutato il presidente del PSD Liviu Dragnea ad evitare l'incriminazione in ulteriori inchieste in cui figurava come indagato. La forza delle proteste costrinse il governo a ritirare l'ordinanza.\nIl 9 febbraio Iordache, in aperta critica con i dimostranti che lo ritenevano tra i responsabili dell'elaborazione del progetto, prese la decisione di rassegnare le proprie dimissioni, dichiarando \u00abTutte le iniziative intraprese sono legali e costituzionali, ma per l'opinione pubblica ci\u00f2 non \u00e8 stato sufficiente\u00bb. L'incarico fu assunto ad interim dal ministro degli affari europei Ana Birchall e, poi, dal nuovo ministro titolare Tudorel Toader.\nLasciato l'incarico ministeriale, il 4 aprile 2017 Iordache fu nominato vicepresidente della camera (211 voti a favore, 77 contro), posizione che era rimasta vacante da febbraio in seguito al trasferimento di Rovana Plumb al ministero dei fondi europei.\nNell'ottobre 2020 fu indicato come presidente del Consiglio legislativo del parlamento.\nVita privata.\nIordache \u00e8 sposato con Magdalena Iordache, ex giudice dell'Alta corte di cassazione e giustizia, e ha una figlia, Delia."}
{"id": "6256288", "revid": "114558231", "url": "https://it.wikipedia.org/wiki?curid=6256288", "title": "Foreste miste e di conifere dei Pirenei", "text": "Le foreste miste e di conifere dei Pirenei sono un'ecoregione dell'ecozona paleartica, definita dal WWF (codice ecoregione: PA0433), che si estende lungo la catena dei Pirenei. L'ecoregione fa parte dell'ecoregione globale denominata Foreste miste montane dell'Europa mediterranea, inclusa nella lista Global 200.\nTerritorio.\nI Pirenei sono situati tra le regioni biogeografiche europee eurosiberiana e mediterranea. La catena montuosa si estende in direzione ovest-est dall'oceano Atlantico al mar Mediterraneo, coprendo una distanza di 500\u00a0km. Il nucleo centrale dei Pirenei \u00e8 costituito da antichi graniti e ardesie che risalgono a oltre ducento milioni di anni fa, ed \u00e8 affiancato da rocce sedimentarie mesozoiche (calcare, dolomite e arenaria) e quaternarie. L'orogenesi alpina ha plasmato il complesso sistema dei Pirenei. Esso \u00e8 costituito da impervie pareti rocciose, canyon spettacolari, pianure d'altitudine segnate dal carsismo e da vette di oltre 3000 m (Aneto 3404 m, Posets 3375 m, Vignemale 3298 m). Le testimonianze della glaciazione quaternaria, come pittoreschi circhi glaciali e valli a U appianate dai ghiacciai, sono ovunque.\nI Pirenei vengono suddivisi in tre principali settori bioclimatici: il settore occidentale, che subisce l'influsso delle correnti d'aria miti e umide provenienti dall'Atlantico, il settore continentale centrale, caratterizzato da un clima pi\u00f9 freddo e pi\u00f9 secco, e quello orientale, che subisce l'influenza del clima mediterraneo, dove d'estate si riscontrano caldi periodi di siccit\u00e0. Un clima mediterraneo di transizione predomina sui rilievi di bassa altitudine che cingono a sud la catena, noti come \u00abPrepirenei\u00bb.\nAmbiente.\nFlora.\nLe foreste dei Pirenei sono caratterizzate da una zonazione altitudinale altamente diversificata, che si fa pi\u00f9 evidente nel settore spagnolo meridionale. Nel fondo dei canyon, su terreni calcarei o dolomitici, si sviluppa una vegetazione di tipo mediterraneo, dove prevalgono specie sempreverdi (soprattutto \"Quercus ilex\") e decidue (\"Q. faginea\", \"Q. pubescens\", \"Tilia platyphyllos\", \"Acer opalus\"). Querce da sughero (\"Quercus suber\") e pini domestici (\"Pinus pinea\") formano boschetti consistenti sui substrati silicei dell'estremit\u00e0 orientale della catena, in prossimit\u00e0 del mar Mediterraneo. Le zone di media altitudine sono caratterizzate da foreste miste decidue (\"Quercus petraea\", \"Q. pubescens\" e \"Fagus sylvatica\", soprattutto ad ovest) e foreste di pino silvestre (\"Pinus sylvestris\") e di pino nero (\"P. nigra\"). Boscaglie relitte di ginepro (\"Juniperus thurifera\"), presenti in numerose aree della Spagna centrale e del Nordafrica, compaiono in poche aree dei Pirenei settentrionali. Le foreste di alta montagna sono costituite soprattutto da boschetti misti di faggio (\"Fagus sylvatica\") e abete bianco (\"Abies alba\"); il pino mugo (\"Pinus uncinata\") compare soprattutto nelle regioni interne caratterizzate da un clima pi\u00f9 continentale. I prati alpini che si trovano al di sopra della linea degli alberi ospitano molte specie endemiche e relitte.\nI Pirenei costituiscono una vera e propria \u00abarea di transizione\u00bb tra Europa centrale e mediterranea e presentano vaste aree ancora intatte. Sulla catena sono state censite circa 3500 piante vascolari, di cui 200 endemiche, come \"Thalictrum macrocarpum\", \"Androsace cylindrica\" subsp. \"hyrtella\", \"Saxifraga hariotii\", \"Hieracium compositum\", \"Gentiana burseri\", \"Globularia nudicaulis\" subsp. \"gracilis\" e \"Galium pumilum\". Sono presenti tre specie endemiche costituite da forme relitte di origine subtropicale: \"Dioscorea pyrenaica\" e \"D. chouardii\", dei Pirenei centrali, e \"Xatardia scabra\", dei Pirenei orientali. Degno di nota \u00e8 anche il genere \"Ramonda\", costituito da tre specie, una endemica dei Pirenei (\"R. myconi\") e due endemiche delle Alpi Dinariche.\nFauna.\nCirca 64 specie di mammiferi abitano i Pirenei, tra cui alcune sottospecie endemiche. Le popolazioni di grandi carnivori sono state ridotte di numero o frammentate in piccoli gruppi residui. La popolazione di orso bruno (\"Ursus arctos arctos\") \u00e8 attualmente costituita da appena una cinquantina di individui. All'inizio del secolo, si \u00e8 assistito al \"ritorno\" del lupo nei Pirenei orientali, prima sul versante francese e poi su quello spagnolo. Accertamenti genetici hanno confermato che si tratta di individui della sottospecie italiana \"(Canis lupus italicus)\", provenienti dalla Francia meridionale. &lt;br&gt;\nI grandi erbivori hanno generalmente una distribuzione pi\u00f9 ampia, in particolare il camoscio (\"Rupicapra pyrenaica pyrenaica\"), mentre lo stambecco endemico dei Pirenei (\"Capra pyrenaica pyrenaica\") \u00e8 estinto dagli inizi del 2000.\nQui sono state identificate circa 120 specie nidificanti di uccelli, nonch\u00e9 un numero eguale di specie migratrici. Un rapace estremamente minacciato \u00e8 il gipeto (\"Gypaetus barbatus\"), di cui sui Pirenei ne rimangono circa quaranta coppie. Altre specie in pericolo, che in Europa settentrionale occupano areali ben pi\u00f9 estesi, formano popolazioni isolate su alcune aree montuose. Tra queste figurano il gallo cedrone (\"Tetrao urogallus\") e la pernice bianca (\"Lagopus muta\").\nConservazione.\nAree incontaminate si possono ancora trovare in alcune vallate, canyon e versanti elevati dei Pirenei. Alcune specie minacciate, tuttavia, sono qui presenti con popolazioni notevolmente basse e rischiano di scomparire da queste montagne."}
{"id": "6256289", "revid": "729019", "url": "https://it.wikipedia.org/wiki?curid=6256289", "title": "Stazione di San Marco", "text": "La stazione di San Marco \u00e8 la seconda stazione della Ferrovia Alifana nel territorio di Dragoni, a servizio della localita quasi disabitata di San Marco.\nDescrizione.\nLa stazione disponeva di una piccola sala d'attesa che col tempo fu completamente abbandonata alle intemperie e croll\u00f2. Come accesso ha solamente un piccolo spazio nel muro di cinta.\nMovimento.\nLa stazione \u00e8 posta nella localit\u00e0 di San Marco, quasi disabitata. Perci\u00f2 non \u00e8 quasi mai frequentata e molto spesso \u00e8 chiusa."}
{"id": "6256298", "revid": "628767", "url": "https://it.wikipedia.org/wiki?curid=6256298", "title": "Foreste montane miste dei Rodopi", "text": "Le foreste montane miste dei Rodopi sono un'ecoregione dell'ecozona paleartica (codice ecoregione: PA0435). L'ecoregione fa parte dell'ecoregione globale denominata foreste miste montane dell'Europa mediterranea, inclusa nella lista Global 200.\nTerritorio.\nL'ecoregione dei monti Rodopi \u00e8 costituita, oltre che da questi, anche dagli \"Stara Planina\", che corrono paralleli al Danubio nella meta settentrionale della Bulgaria: di fatto l'83% delle montagne si trova in Bulgaria. La parte pi\u00f9 elevata del territorio ospita delle specie relitte che al termine dell'ultima glaciazione sono rimaste isolate climaticamente e si sono ridotte a colonizzare le sommit\u00e0 di questi monti.\nNell'ecoregione si trovano anche fenomeni importanti di carsismo, come le gole di Trigrad.\nFlora.\nLa flora \u00e8 tipicamente centroeuropea, con foreste miste decidue caratterizzate da faggio (\"Fagus sylvatica\"), carpino orientale (\"Carpinus orientalis\") e querce che coprono la parte intermedia dei versanti, mentre le sommit\u00e0 sono appannaggio delle conifere quali l'abete bianco (\"Abies alba\") e la sua forma ibrida naturale con l'abete greco (\"A. cephalonica\") ovvero Abies \u00d7 borisii-regis, il peccio (\"Picea abies\") e il pino nero (\"Pinus nigra\").&lt;br&gt;\nAlle quote pi\u00f9 elevate, le foreste sono sostituite dalle eriche e dalla prateria alpina.\nFauna.\nL'ecoregione ospita una popolazione stabile di gatto selvatico (\"Felis silvestris\"), orso bruno (\"Ursus arctos\") e di lupo (\"Canis lupus\"), tra le 70 di mammiferi di cui ben 27 di pipistrelli.&lt;br&gt;\nMolto interessante per l'osservazione degli uccelli, visto che l'ecoregione ospita 36 specie di rapaci e altre specie particolarmente elusive, quali il picchio muraiolo (\"Tichodroma muraria\"), il grifone (\"Gyps fulvus\"), l'avvoltoio monaco (\"Aegypius monachus\"), il capovaccaio (\"Neophron percnopterus\") e l'averla mascherata (\"Lanius nubicus\").\nPopolazione.\nLa popolazione avanza anche in questa zona, pur se marginale rispetto all'economia dei paesi entro i cui confini \u00e8 compresa. Il cambio climatico e la ricerca di nuove zone di sfruttamento agricolo, oltre che lo sviluppo del turismo fanno s\u00ec che l'impatto dell'azione antropica si faccia sentire sempre pi\u00f9.&lt;br&gt;\nI monti Rodopi ospitano una popolazione islamizzata di lingua bulgara, i Pomacchi; si tratta di un gruppo etnico particolarmente numeroso nella parte occidentale della regione, che ha mantenuto tradizioni molto particolari e, malgrado sia di origine slava, pratica una forma specifica di islamismo sunnita, in cui sono integrata pratiche cristiane e pagane.\nConservazione.\nParecchie specie europee minacciate si trovano in questa ecoregione: lontra europea (\"Lutra lutra\"), la martira (\"Martes martes\"), aquila imperiale (\"Aquila heliaca\"), avvoltoio monaco (\"Aegypius monachus\") e la moretta tabaccata (\"Aytha nyroca\").\nIn territorio greco, esistono varie aree protette, tra cui il parco nazionale dei Monti Rodopi e il parco nazionale del lago di Kerkini. In Bulgaria, il parco nazionale dei Balcani Centrali, il parco nazionale del Pirin e il parco nazionale di Rila."}
{"id": "6256300", "revid": "380453", "url": "https://it.wikipedia.org/wiki?curid=6256300", "title": "\u00c1ngel P\u00e9rez (pallavolista 1993)", "text": "Gioca nel ruolo di schiacciatore nei Changos de Naranjito.\nCarriera.\nLa carriera professionistica di \u00c1ngel P\u00e9rez inizia nei tornei scolastici portoricani, giocando per il Colegio Carmen Sol; in questo periodo fa anche parte della nazionale portoricana Under-19, vincendo la medaglia d'argento alla Coppa panamericana 2011. In seguito si trasferisce per motivi di studio negli Stati Uniti d'America, dove partecipa alla NCAA Division III con lo Springfield College, raggiungendo ogni anno la finale nazionale e vincendo tre titoli consecutivi.\nNella stagione 2016-17 torna a Porto Rico, dove inizia la carriera professionistica nella Liga de Voleibol Superior Masculino coi Changos de Naranjito."}
{"id": "6256302", "revid": "628767", "url": "https://it.wikipedia.org/wiki?curid=6256302", "title": "Foreste sempreverdi di Madera", "text": "Le foreste sempreverdi di Madeira sono un'ecoregione dell'ecozona paleartica (codice ecoregione: PA0425).\nTerritorio.\nL'ecoregione comprende le isole di Madera, Porto Santo, isole Desertas e isole Salvagens.\nFlora.\nL'ecoregione ospita una tipologia di foresta sempreverde tipica di Madeira e delle isole Canarie, nota come laurisilva, cos\u00ec chiamata per la predominanza di specie della famiglia delle Lauracee. \u00c8 il residuo di una vegetazione che originariamente copriva buona parte del bacino del Mediterraneo, prima di scomparire a seguito dei cambiamenti climatici verificatisi nel Quaternario. Tra le specie che costituiscono la canopia della foresta ci sono \"Apollonias\u00a0barbujana\", \"Laurus\u00a0azorica\", \"Ocotea\u00a0foetens\" e \"Persea\u00a0indica\". Tra i numerosi endemismi presenti nel sottobosco possono essere citati \"Cerastium\u00a0vagans\", \"Armeria\u00a0maderensis\", \"Goodyera\u00a0macrophylla\", \"Crambe\u00a0fruticosa\", \"Matthiola\u00a0maderensis\", \"Sinapidendron\u00a0angustifolium\", \"Cytisus\u00a0maderensis\", \"Senecio\u00a0maderensis\", \"Phalaris\u00a0maderensis\", \"Pittosporum\u00a0coriaceum\" e \"Musschia\u00a0wollastonii\".\nFauna.\nNell'ecoregione sono state censite oltre quaranta specie di uccelli nidificanti tra cui due specie endemiche: il petrello di Madera (\"Pterodroma madeira\") e la colomba di Madera (\"Columba trocaz\").\nConservazione.\nLa laurisilva di Madera \u00e8 stata dichiarata patrimonio dell'umanit\u00e0 dall'UNESCO nel 1999. La foresta ricopre attualmente circa 16 % della superficie di Madera, e ricade interamente all'interno del Parco naturale di Madera."}
{"id": "6256304", "revid": "32372", "url": "https://it.wikipedia.org/wiki?curid=6256304", "title": "Festival di Berlino 2017", "text": "La 67\u00aa edizione del Festival internazionale del cinema di Berlino si \u00e8 svolta a Berlino dal 9 al 19 febbraio 2017.\nL'Orso d'oro \u00e8 stato assegnato al film ungherese \"Corpo e anima\" di Ildik\u00f3 Enyedi.\nL'Orso d'oro alla carriera \u00e8 stato assegnato alla costumista italiana Milena Canonero, alla quale \u00e8 stata dedicata la sezione \"Homage\" con film quali \"Barry Lyndon\" (1975), \"Momenti di gloria\" (1981), \"Marie Antoinette\" (2006) e \"Grand Budapest Hotel\" (2014), per i quali ha ricevuto il premio Oscar.\nAltri riconoscimenti onorari sono stati assegnati all'attore Geoffrey Rush, al critico e autore Samir Farid e alla produttrice e distributrice Nansun Shi, protagonista da oltre tre decenni della scena cinematografica asiatica con lo studio Cinema City e con la Film Workshop.\nDa questa edizione \u00e8 stato introdotto il premio per il miglior documentario, sponsorizzato dalla Glash\u00fctte Original e assegnato da un'apposita giuria internazionale. \nIl festival \u00e8 stato aperto dal film \"Django\" di \u00c9tienne Comar.\nLa retrospettiva di questa edizione, intitolata \"Futuro imperfetto - Scienza Fiction Film\", \u00e8 stata dedicata al cinema di fantascienza focalizzandosi principalmente sui temi \"Incontri con l\"'Altro\"\" e \"Societ\u00e0 del futuro\". Tra i titoli proposti, classici come \"La guerra dei mondi\" del 1953, \"Incontri ravvicinati del terzo tipo\" del 1977 e \"Blade Runner\" del 1982, cult movies quali \"L'astronave\" del 1918, citato come capostipite del filone della space opera, \"L'invasione degli ultracorpi\" del 1956 e \"L'uomo che fugg\u00ec dal futuro\" del 1971, e produzioni provenienti dal Giappone e dall'Europa dell'est (\"Ikarie XB 1\" del 1963, \"Eolomea\" del 1972, \"Sul globo d'argento\" del 1988).\nNella sezione \"Berlinale Special\", oltre alle premi\u00e8re di \"In Zeiten des abnehmenden Lichts\" di Matti Geschonneck e \"Il giovane Karl Marx\" di Raoul Peck e alla presentazione in anteprima di serie televisive tra cui \"SS-GB\", \"The Same Sky\" e \"4 Blocks\", sono state ricordate le recenti scomparse dell'attore John Hurt e del regista Werner Nekes con la proiezione di \"An Englishman in New York\" (Teddy Award nel 2009) e del documentario \"Werner Nekes - Der Wandler zwischen den Bildern\".\nLa sezione speciale \"NATIVe - A Journey into Indigenous Cinema\" \u00e8 stata dedicata in questa edizione al Canada e alla regione artica con film e documentari tra cui \"Kuun mets\u00e4n Kaisa\" di Katja Gauriloff, vincitore del premio Jussi in Finlandia.\nGiurie.\nGiurie \"Generation\".\nNella sezione \"Generation\", gli Orsi di cristallo sono stati assegnati da due giurie nazionali, la Children's Jury Generation Kplus e la Youth Jury Generation 14plus, composte rispettivamente da undici membri di 11-14 anni e sette membri di 14-18 anni. I Grand Prix e gli Special Prize sono stati assegnati da due giurie internazionali: la Generation Kplus International Jury composta dal regista e sceneggiatore ungherese Benjamin Cantu, la regista e sceneggiatrice americana Jennifer Reeder e il regista cileno Roberto Doveris, e la Generation 14plus International Jury composta dalla produttrice e educatrice polacca Aneta Ozorek, la regista coreana Yoon Ga-eun e il produttore tedesco Fabian Gasmia.\nPremi.\nPremi delle giurie \"Generation\".\n- Children's Jury Generation Kplus\n- International Jury Generation Kplus\n- Youth Jury Generation 14plus\n- International Jury Generation 14plus"}
{"id": "6256306", "revid": "31886", "url": "https://it.wikipedia.org/wiki?curid=6256306", "title": "Hogna simoni", "text": "Hogna simoni \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore nero; la parte frontale \u00e8 ricoperta da una peluria di colore bianco grigio.\nL'olotipo maschile rinvenuto ha lunghezza totale \u00e8 di 26mm; la lunghezza del cefalotorace \u00e8 di 12mm; e quella dell'opistosoma \u00e8 di 14mm.\nDistribuzione.\nLa specie \u00e8 stata reperita nelle seguenti localit\u00e0:\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6256339", "revid": "879070", "url": "https://it.wikipedia.org/wiki?curid=6256339", "title": "Foreste miste umide dell'Atlantico settentrionale", "text": "Le foreste miste umide dell'Atlantico settentrionale sono un'ecoregione dell'ecozona paleartica, definita dal WWF (codice ecoregione: PA0429), che si estende attraverso le regioni settentrionali di Scozia, Irlanda del Nord e Irlanda.\nTerritorio.\nL'interno delle isole che costituiscono questa ecoregione \u00e8 dominato da sfagneti in cui, al posto del suolo, predomina la torba. La torba offre sostentamento a molte specie interessanti, e giace direttamente sul substrato roccioso, cosicch\u00e9, dove non c'\u00e8 torba, rimane esposta la roccia nuda. In prossimit\u00e0 dell'oceano Atlantico, si possono trovare comunit\u00e0 erbose uniche in Europa che si sviluppano sulle dune sabbiose.\nFlora.\nQuesta ecoregione \u00e8 situata lungo il margine settentrionale e occidentale delle isole di Irlanda e Gran Bretagna e comprende anche alcune isole al largo, come le isole Shetland. L'ecoregione trae beneficio dell'abbondante umidit\u00e0 e delle temperature costanti grazie all'influenza dell'oceano Atlantico. Vi predominano due tipi di habitat. Il primo tipo \u00e8 il cosiddetto \"machair\", un'ondulata distesa erbosa che si sviluppa sulle dune, ricca di specie, presente lungo la costa. Pratiche tradizionali di utilizzo del territorio come il pascolo, la fienagione e la coltivazione su piccola scala svolgono un ruolo utile per il \"machair\" e le sue specie caratteristiche, impedendo che esso si trasformi in un'area boschiva. Il secondo tipo di habitat \u00e8 lo sfagneto, zone umide interne situate in aree pianeggianti e su piccole colline dove l'umidit\u00e0 \u00e8 abbondante e le temperature medie sono basse. La torba \u00e8 una componente naturale di questo habitat, e si accumula fino a comporre uno strato spesso tra uno e cinque metri. \u00c8 formata dai resti compattati insieme di vegetali morti, come quelli degli arbusti \"Myrica gale\" e camemoro (\"Rubus chamaemorus\"), nonch\u00e9 della piccola pianta carnivora \"Drosera anglica\". Nelle zone pi\u00f9 secche dell'ecoregione si possono trovare brughiere di \"Calluna\", assieme a boschetti di betulle (\"Betula\" spp.) o querce (\"Quercus\" spp.) miste al sorbo degli uccellatori (\"Sorbus aucuparia\"), il cui nome inglese, \"European mountain ash\", \u00abfrassino di montagna europeo\u00bb, suona ironico per una specie che vive in queste distese pianeggianti.\nFauna.\nIl \"machair\", o prateria dunale, ospita una gran variet\u00e0 di specie animali. Tuttavia, lo sfagneto, come altri tipi di torbiera, ospita solamente poche specie di insetti, anfibi e uccelli. La capinera (\"Sylvia atricapilla\"), il forapaglie macchiettato (\"Locustella naevia\") e il lu\u00ec grosso (\"Phylloscopus trochilus\") sono diffusi nelle aree dominate dagli alberi, mentre la moretta (\"Aythya fuligula\"), lo smergo minore (\"Mergus serrator\") e il beccapesci (\"Thalasseus sandvicensis\") costruiscono i loro nidi su piccole isole rocciose dove gli alberi sono scarsi o assenti. Le poiane (\"Buteo buteo\"), rapaci dalle ampie ali che generalmente si nutrono di conigli, talvolta competono con gheppi (\"Falco tinnunculus\") e pellegrini (\"Falco peregrinus\") per contendersi altri piccoli mammiferi. Il malvone maggiore (\"Malva arborea\"), un robusto arbusto che pu\u00f2 crescere fino a 1,2 m di altezza, possiede bellissimi fiori violacei. Il prugnolo (\"Prunus spinosa\") \u00e8 un arbusto spinoso con masserelle di piccoli fiori bianchi. Nelle brughiere si possono trovare fiori variopinti come la vesparia (\"Ophrys apifera\") e la platantera comune (\"Platanthera bifolia\"). Qui vivono il capriolo (\"Capreolus capreolus\"), la lucertola vivipara (\"Zootoca vivipara\") e l'unico serpente velenoso della Gran Bretagna, il marasso (\"Vipera berus\").\nConservazione.\nCome le torbiere di altre parti del mondo, anche quelle di questa ecoregione vengono sfruttate per ricavare combustibile e ammendanti del terreno. Il paesaggio qui \u00e8 stato alterato dall'uomo da centinaia, forse migliaia, di anni. Oggi, rimangono solamente piccole chiazze di foresta in un paesaggio dominato da agricoltura, allevamento, villaggi e altri tipi di paesaggio antropico. Le brughiere sono minacciate dalla conversione in pascoli, mentre le foreste miste sono minacciate dall'industria del legname."}
{"id": "6256346", "revid": "1513836", "url": "https://it.wikipedia.org/wiki?curid=6256346", "title": "RuPaul's Drag Race (quarta edizione)", "text": "La quarta edizione di \"RuPaul's Drag Race\" \u00e8 andata in onda negli Stati Uniti a partire dal 20 gennaio 2012 sulla rete televisiva LogoTv. In Italia \u00e8 stata trasmessa su Fox Life. Le concorrenti scelte per partecipare all'edizione sono state tredici. Il cast \u00e8 stato annunciato ufficialmente il 30 novembre 2011. La colonna sonora utilizzata durante la sfida principale \u00e8 stata \"Glamazon \", mentre per i titoli di coda \"The Beginning\", entrambe tratte dall'album \"Glamazon\" di RuPaul.\nCome accaduto nella terza edizione del programma Billy B e Santino Rice si sono divisi il posto di giudice. Entrambi sono comparsi insieme a Michelle Visage nell'ultimo episodio.\nSharon Needles, vincitrice dell'edizione, ha guadagnato come premio , una fornitura a vita di cosmetici della NYX Cosmetics, la partecipazione come artista principale nel \"Logo's Drag Race Tour featuring Absolut Vodka cocktails\", una vacanza fornita da \"ALandCHUCK.travel\" e una corona di Fierce Drag Jewels. Latrice Royale ha vinto il titolo di Miss Simpatia.\nA partire da questa edizione l'incoronazione della vincitrice non \u00e8 avvanuta all'interno dello studio durante l'ultima puntata, ma durante una puntata speciale in cui tutti le concorrenti si riuniscono in un teatro, in questa caso \"El Portal Theatre\" in North Hollywood\nChad Micheals e Latrice Royale prenderanno parte alla prima edizione di \"RuPaul's Drag Race All Stars\", Phi Phi O'Hara alla seconda, Latrice Royale ritorner\u00e0 nel cast della quarta., mentre Jiggly Caliente prender\u00e0 parte alla sesta edizione.\nConcorrenti.\nLe tredici concorrenti che hanno partecipato al reality show sono state:\nTabella eliminazioni.\nLegenda:\nRiassunto episodi.\nEpisodio 2 - \"WTF!: Wrestling's Trashiest Fighters\".\nGiudici ospiti della puntata sono Rick Fox, John Salley e Billy B (che prende il posto di Santino Rice). Per la sfilata le concorrenti devono sfoggiare il loro outfit pi\u00f9 femminile. La squadra di Chad \u00e8 dichiarata la miglior squadra della puntata, ma Chad e Madame LaQueer vengono dichiarati i migliori. Lashauwn Beyond e The Princess sono le peggiori e sono a rischio eliminazione, mentre gli altri sono salvi.\nEpisodio 3 - \"Glamazons vs. Champions\".\nGiudici ospiti della puntata sono Natalie Cole e Amber Riley. Per la sfilata le concorrenti devono sfilare con vestiti dorati o argentati. RuPaul comunica Sharon Needles \u00e8 la vincitrice della sfida, DiDa Ritz e The Princess sono le peggiori della puntata e le altre sono salve.\nEpisodio 5 - \"Snatch Game\".\nJiggly, Phi Phi e Kenya sono giudicati poco professionali da parte di Latrice Royale a causa del loro comportamento durante lo svolgimento dello \"Snatch Game\". Inoltre anche Sharon critica i tre durante la puntata di \"Untucked\".\nGiudici ospiti della puntata sono Loretta Devine e Ross Matthews. Il tema della sfilata della puntata \u00e8 \"Un vestito per impressionare\". Kenya e Milan sono considerate le peggiori della prova e sono a rischio eliminazione. Chad Michaels \u00e8 la migliore della puntata. \nEpisodio 6 - \"Float Your Boat\".\nGiudici ospiti della puntata sono Billy B, che prende nuovamente il posto di Santino Rice, Kelly Osbourne e Pauley Perrette. In seguito alla sfilata Willam viene dichiarato vincitore della puntata, Sharon, Chad, Latrice, Phi Phi, e DiDa vengono dichiarate salve mentre Jiggly e Milan sono le peggiori della settimana.\nEpisodio 7 - \"Dragazines\".\nGiudici ospiti della puntata sono Pam Tillis e Regina King. Per la sfilata il tema \u00e8 \"Glamour\". Phi Phi vince la sfida principale, Willam e Jiggly sono i peggiori della puntata mentre gli altri sono salvi.\nEpisodio 10 - \"DILFs: Dads I'd Like To Frock\".\nGiudici ospiti della puntata sono Jesse Tyler Ferguson e Jennifer Love Hewitt. Phi Phi vince la sfida, mentre Kenya e Latrice sono le peggiori, invece Chad e Sharon sono salve.\nEpisodio 11 - \"The Fabulous Bitch Ball\".\n- \"Giornata al parco dei cani\": dove le concorrenti devono indossare un outfit per portare il loro cane al parco durante il giorno\n- \"Cane da borsetta\": dove le concorrenti devono indossare un outfit da \"Party girl\"\n- \"Couture canina extravaganza\": dove le concorrenti devono indossare un vestito ispirato ad un cane che prender\u00e0 parte alla sfilata con loro in questa ultima categoria.\nAvendo vinto la mini sfida Chad assegna i cani ai singoli concorrenti. Giudici ospiti della puntata sono Rose McGowan e Wynonna Judd. Dopo le critiche RuPaul chiede ai concorrenti quale dei loro avversario non dovrebbe arrivare alla finale. Sharon scegli Phi Phi a causa del suo temperamento e atteggiamento, Phi Phi sceglie Sharon perch\u00e9 secondo lei Sharon non vuole vincere il titolo. Anche Latrice sceglie Sharon giustificando la scelta per il fatto che gli outfit di Sharon hanno sempre qualcosa di non finito, infine Chad sceglie Phi Phi in quanto dichiara che non sia pronta. RuPaul decide che Sharon \u00e8 la vincitrice della sfida ed accede alla finale, Phi Phi viene salvata e anche lei continua verso la finale mentre Chad e Latrice sono a rischio eliminazione. \nEpisodio 12 - \"RuPaul Rewind\".\nIn questo episodio speciale RuPaul mostra immagini e contenuti inediti relativi alla stagione. Shannel (concorrente della prima edizione), Pandora Boxx (miss simpatia della seconda edizione) e Mariah Paris Balenciaga (concorrente della terza edizione) appaiono nell'episodio per dare le loro opinioni circa il corso della quarta stagione. Vengono mostrati i provini dei concorrenti che non sono stati selezionati, ma che saranno concorrenti delle future edizioni del programma, come ad esempio, Magnolia Crawford, concorrente della sesta edizione.\nEpisodio 13 - \"The Final Three\".\nRuPaul annuncia alle concorrenti che la loro ultima sfida consiste nel comparire nel video musicale della sua canzone \"Glamazon\" che sar\u00e0 diretto da Mathu Andersen. Le concorrenti lavoreranno alla coreografia per il video insieme a Candis Cayne, Phi Phi ha un ottimo riscontro da parte di Candis Cayne, mentre Sharon ha dei problemi con il memorizzare la coreografia. Durante la registrazione della coreografia per il video Sharon ha problemi con la coreografia. Successivamente la registrazione della scena, Tyra Sanchez e Raja, vincitrici rispettivamente della seconda e terza edizione del programma, annunciano ai concorrenti che ognuno dei avr\u00e0 un momento con RuPaul per parlare di loro e del motivo per cui dovrebbero vincere la competizione; inoltre devono registrare una scena di lotta con RuPaul. In questa puntata non ci sono giudici ospiti, ma solo RuPaul, Michelle Visage e Santino Rice. Le tre finaliste vengono giudicate in base a tutto il percorso fatto durante questa ultima prova. Le concorrenti sfilano per l'ultima volta nell'outfit che li rappresenti di pi\u00f9. In seguito alla sfilata Chad viene criticato positivamente per l'outfit ispirato a Versace, Sharon viene criticato per l'outfit pauroso e Michelle ha il dubbio che non possa mostrare altro oltre a questo aspetto e Phi Phi viene criticato per l'outfit rosa ispirato alla Pantera Rosa. Inoltre viene mostrata un'anteprima del video musicale di \"Glamazon\" con la scena recitata dai tre concorrenti. Chad, Phi Phi e Sharon devono esibirsi in playback sulle note di \"Glamazon\". Alla fine di tutto RuPaul comunica che il vincitore verr\u00e0 dichiarato durante l'ultima puntata del programma in cui tutti le concorrenti dell'edizione si riuniranno.\nEpisodio 14 - \"Reunited\".\nPer la prima volta, davanti ad un'audience di fan, le concorrenti si riuniscono insieme a RuPaul per la puntata finale del programma. La puntata viene registrata presso \"El Portal Theatre\" in North Hollywood. Tutto il cast del programma si riunisce per parlare della loro esperienza nello show: discutendo di quali sono stati i loro momenti migliori, delle sfide pi\u00f9 difficili e delle scelte di stile effettuate dalle concorrenti lo show. Inoltre Willam viene invitato per parlare del motivo per il quale \u00e8 stato squalificato dalla competizione. Latrice Royale vince il titolo di Miss Simpatia. Dopo aver parlato in modo pi\u00f9 approfondito con i tre finalisti, RuPaul annuncia che la vincitrice \u00e8 Sharon Needles."}
{"id": "6256349", "revid": "628767", "url": "https://it.wikipedia.org/wiki?curid=6256349", "title": "Foreste miste atlantiche", "text": "Le foreste miste atlantiche sono un'ecoregione dell'ecozona paleartica, definita dal WWF (codice ecoregione: PA0402), che si estende lungo la costa atlantica dell'Europa occidentale.\nTerritorio.\nQuesta ecoregione \u00e8 situata lungo la costa occidentale del continente eurasiatico. I suoi confini orientali sono determinati dalla progressiva scomparsa di specie oceaniche e dalla comparsa di specie continentali. Le attivit\u00e0 umane a lungo termine hanno cancellato la maggior parte delle foreste naturali, tanto che attualmente \u00e8 difficile stabilire un definitivo confine biogeografico. L'area \u00e8 costituita da distese pianeggianti, fatta eccezione per le colline della Bretagna. Sistemi di dune sabbiose si estendono lungo la costa sud-occidentale della Francia, nella regione nota come Les Landes. Esse sono ricoperte da foreste sia originarie che create dall'uomo di pini marittimi (\"Pinus pinaster\"). Tale zona, ricca di specie vegetali, \u00e8 la dimora di un certo numero di endemismi.\nI livelli di variazione di temperatura e precipitazioni non sono fattori limitanti per la biodiversit\u00e0. Le temperature annue medie variano tra i 9 e i 12\u00a0\u00b0C da nord a sud, mentre le precipitazioni oscillano tra i 700 e i 1000\u00a0mm annui. I suoli sono generalmente acidi nei bacini sedimentari, e in Bretagna giacciono su un substrato di rocce cristalline di origine ercinica. In questa ecoregione scorrono la Loira, l'unico fiume di pianura europeo che non ha ancora subito opere di imbrigliamento delle sue acque, nonch\u00e9 il corso inferiore di fiumi come la Gironda, la Senna, il Reno, l'Ems, il Weser e l'Elba.\nFlora.\nNel'ecoregione si trovano anche alcune foreste miste di querce, dominate da \"Quercus robur\" e \"Betula pendula\", o \"Q. robur\" e \"Fagus sylvatica\". Lungo la costa, crescono brughiere di \"Ulex gallii\", specie adattata alle locali condizioni ecologiche di vento e salsedine. In generale, le brughiere di Ericacee (\"Calluna\" spp., \"Erica\" spp. e \"Ulex\" spp.) hanno rimpiazzato le foreste originarie. Pi\u00f9 a sud, fanno la loro comparsa specie di querce differenti, tra cui \"Q. petraea\" e \"Q. pubescens\", ma si incontrano anche molte foreste create dall'uomo di \"Pinus sylvestris\" (o di \"Pinus pinaster\" ancora pi\u00f9 a sud), specialmente sui pi\u00f9 poveri terreni sabbiosi.\nFauna.\nNei soli Paesi Bassi sono state censite oltre 440 specie di uccelli, tra cui l'ortolano (\"Emberiza hortulana\"), lo strillozzo (\"E. calandra\"), la marzaiola (\"Anas querquedula\"), il beccaccino (\"Gallinago gallinago\"), il fratino (\"Charadrius alexandrinus\") e il voltolino (\"Porzana porzana\"). Altre specie di uccelli degni di nota presenti nell'ecoregione sono il torcicollo (\"Jynx torquilla\"), l'averla piccola (\"Lanius collurio\"), il fagiano di monte (\"Lyrurus tetrix\"), la salciaiola (\"Locustella luscinioides\") e il cannareccione (\"Acrocephalus arundinaceus\").\nTra i mammiferi dell'ecoregione vi sono specie diffuse un po' in tutta l'Europa, come il cervo (\"Cervus elaphus\"), il daino (\"Dama dama\"), il capriolo (\"Capreolus capreolus\"), il tasso (\"Meles meles\"), la faina (\"Martes foina\") e la martora (\"Martes martes\"). Altre specie presenti, invece, sono pi\u00f9 rare, come la lontra (\"Lutra lutra\"), il visone europeo (\"Mustela lutreola\") e varie specie di pipistrelli, tra cui il ferro di cavallo euriale (\"Rhinolophus euryale\"), il ferro di cavallo minore (\"R. hipposideros\"), il barbastello (\"Barbastella barbastellus\"), il vespertilio di Bechstein (\"Myotis bechsteinii\"), il vespertilio dasicneme (\"M. dasycneme\") e il vespertilio smarginato (\"M. emarginatus\").\nConservazione.\nIn questa ecoregione rimangono solamente frammenti di vegetazione originaria, in quanto la maggior parte dell'area \u00e8 stata da lungo tempo convertita all'agricoltura intensiva (orzo, frumento, barbabietola da zucchero e mais) o alla pastorizia. Di questi terreni agricoli fanno parte alcuni dei suoli pi\u00f9 produttivi dell'Europa occidentale. Nell'ecoregione si trovano alcune Important Bird and Biodiversity Area (IBA): il mare dei Wadden e il Voordelta nei Paesi Bassi, la baia di Quiberon e l'arcipelago di Mol\u00e8ne in Francia, il Nissum Fjord e il Ringk\u00f8bing Fjord in Danimarca e l'area del Basso Reno in Germania. Importanti aree protette di questa ecoregione sono il parco naturale regionale delle Paludi del Cotentin e del Bessin in Francia e la rete dei parchi nazionali del mare dei Wadden, che comprende aree di Paesi Bassi, Germania e Danimarca."}
{"id": "6256350", "revid": "484362", "url": "https://it.wikipedia.org/wiki?curid=6256350", "title": "Storia dell'Uzbekistan", "text": "La storia dell'Uzbekistan ha conosciuto importanti migrazioni di popoli, parallelamente all'ascesa e caduta di potenti dinastie e imperi che si sono qui alternati, che hanno causato significativi cambiamenti nella composizione etnica del paese. Gli uzbeki, di lingua turca, sono solo tra gli ultimi di questi popoli che si stabilirono in queste terre. L'Uzbekistan si trova nel cuore dell'Asia centrale, tra le steppe, i deserti e le montagne, all'incrocio delle grandi vie di comunicazione e del commercio tra occidente e oriente. Oggi questo paese indipendente, il pi\u00f9 popoloso della regione, cerca di fare il suo cammino verso le grandi potenze e di affermare la propria identit\u00e0 che si sta forgiando.\nPreistoria.\nRecenti studi genetici hanno dimostrato che gli uomini sono giunti per la prima volta nel territorio del moderno Uzbekistan tra i 40.000 e i 50.000 anni fa, questo lo rende uno dei pi\u00f9 antichi territori abitati. Le evidenze archeologiche di questa presenza, tuttavia, sono contrastanti a differenza di alcune regioni dell'Africa e dell'Australia. Gli studi hanno qui identificato la regione di origine delle popolazioni che abiteranno in seguito l'Europa, la Siberia e il Nord America. Questa zona \u00e8 anche considerata da alcuni come l'Urheimat delle lingue indoeuropee.\nL'eta del bronzo.\nTra il 2200 e 1700 a.C., una civilt\u00e0 molto avanzata dell'et\u00e0 del bronzo, chiamata \"civilt\u00e0 battriano-margiana\" o civilt\u00e0 dell'Oxus (Amu Darya), esistette nel sud dell'Uzbekistan e del Turkmenistan. Era in contatto con la civilt\u00e0 della Valle dell'Indo e, nel periodo pi\u00f9 tardo, venne infiltrata da popoli Indoari, originari del Kazakhstan occidentale, che si mischiarono con i pi\u00f9 avanzati popoli indigeni non-indoeuropei, oggi scomparsi. I siti archeologici, come Djarkoutan o Mollali Tepe rivelano l'esistenza di uno stile di vita gi\u00e0 urbano, con una pratica sviluppata di irrigazione e la coltivazione di grano e orzo. Nessuna traccia di scrittura \u00e8 stata ancora scoperta. Dal 1700 a.C., gli Indoari cominciarono a migrare verso l'India. Essi furono sostituiti in Uzbekistan da trib\u00f9 di pastori nomadi iranici come i Sogdiani, che si sedentarizzarono.\nSi conosce anche un'altra cultura archeologica, chiamata di Tazabagyab, che apparve intorno al 1500 a.C. nei pressi Khw\u0101rezm a sud del lago d'Aral, da dove potrebbero essere arrivati gli iranici del Turkestan occidentale. Questa cultura mostra una commistione di elementi della cultura di Srubna e dalla cultura di Andronovo, che si estendeva dagli Urali a ovest fino al lago Bajkal a est, e il Syr Darya sud. La cultura di Andronovo \u00e8 stata la prima ad aver utilizzato il carro da guerra, trainato da due cavalli. Le genti Andronovo vivevano in villaggi, coltivavano la terra e allevavano gli animali. Erano esperti nella fabbricazione di armi e strumenti in bronzo.\nI persiani, i greci e i nomadi.\nBactriani, Sogdiani e Impero achemenide.\nI due principali popoli iraniani dell'Uzbekistan sono stati i Sogdiani nella regione di Samarcanda e Bukhara, e i Battriani pi\u00f9 a sud, a cavallo tra l'Uzbekistan meridionale e l'Afghanistan settentrionale. Gli indiani hanno dato il nome alla Bactriana di \"Bahlik\u00e2\" e i cinesi di \"Daxia\". La sua capitale era Battra (l'attuale Balkh). La citt\u00e0 di Samarcanda (\"Marakanda\" in greco) \u00e8 stata fondata dai Sogdiani probabilmente nel V secolo a.C. Sogdiani e Battriani non sono mai stati unificati in uno Stato: il loro territorio \u00e8 stato diviso in principati incentrati intorno alle loro citt\u00e0.\nLo Zoroastrismo, religione puramente iranica, \u00e8 stata forse sviluppata in Battriana. L'Avesta, il testo sacro, conosciuto come \"Sughda\" - \"i sogdiani, la sogdiana\", ma \u00e8 molto difficile una datazione. Esso risale almeno a una lontana antichit\u00e0. I Sogdiani sembrano essere stati sedentari come sciti-Sakas.\nPi\u00f9 a nord, intorno al Lago d'Aral, sono vissute le trib\u00f9 nomadi Saka (o Sakas, relative agli Sciti) e i Massageti, del tutto iranici. Questi erano dei guerrieri coraggiosi che, sotto il regno della regina Tomiri, assassinarono il re persiano Ciro I. Come per i Sogdiani e i Bactriani, le donne hanno giocato un ruolo importante.\nLa gente della Battriana e Sogdiana, nonch\u00e9 della Corasmia che si trova a nord-ovest, erano per lo pi\u00f9 contadini perfettamente padroni delle tecniche di irrigazione nelle valli del Syr Darya, Amu Darya e Zeravshan. Essi sono stati raggruppati in grandi comunit\u00e0, praticando attivamente il mestiere della metallurgia e del commercio. Il nomadismo si svilupp\u00f2 principalmente nel deserto e nella montagna.\nLa citt\u00e0 di Afrasiab, vicino a Samarcanda, \u00e8 stata fondata solo nel 500 a.C. Il museo del sito archeologico contiene le pi\u00f9 antiche pedine degli scacchi conosciute. I murales di Afrasiab sono famosi e la citt\u00e0 \u00e8 considerata un focolaio della moderna lingua persiana. Secondo Ferdowsi, autore del \"Shah-nama\", che raccoglie i poemi epici persiani, il personaggio Afrasiab, leggendario fondatore della citt\u00e0, sarebbe un re di tutti i Turanici, antenato degli Eftaliti e probabilmente anche Karakhanidi.\nDal 545 al 540 a.C. Ciro II, fondatore dell'impero persiano, intraprese la conquista dell'Asia Centrale, e annett\u00e9 la Battriana, la Sogdiana, il Khw\u0101rezm e la Partia all'impero achemenide come province (XI, XV e XVI satrapia).\nAlessandro il Grande e i Seleucidi.\nAlessandro Magno conquist\u00f2 la Sogdiana e la Battriana nel 327 a.C., mentre stava conducendo una campagna contro Dario III, che mise termine alla dinastia achemenide. Due anni dopo, sull'Oxus (Amu Darya), fond\u00f2 una citt\u00e0 che si sarebbe chiamata Termez (\"Tirmidh\" nell'adattamento iranico del nome greco-battriano del re Demetrio I), attualmente la citt\u00e0 pi\u00f9 a sud dell'Uzbekistan.\nStabilitosi a \"Maracanda\" (Samarcanda), spos\u00f2 Rossane, la figlia di Ossiarte, capo della Battriana locale, che aveva catturato nel 327 a.C. Poi prese, mentre cadeva una neve fitta, la fortezza sogdiana chiamata \"Roccia\", fino ad allora considerata inespugnabile. Offr\u00ec al capo, Ariamazes una capitolazione onorevole che fu respinta. La citt\u00e0 (nei pressi dell'attuale citt\u00e0 di Derbent) venne presa e Ariamaz\u00e8s fu ucciso.\nIl suo matrimonio costitu\u00ec un aiuto prezioso per sedare la forte resistenza popolare in Sogdiana, guidata da Spitamene, che ferm\u00f2 l'avanzata del suo esercito, per quanto la conquista della Battriana fosse relativamente facile per Alessandro. Questo matrimonio fu anche il preludio alle nozze di Susa, dove 10.000 greci si unirono in matrimonio con 1.000 donne orientali nel 324 a.C.\nDopo aver sposato, e prima di intraprendere la campagna in India, Alessandro lasci\u00f2 nel 323 a.C. il suo quartier generale di Samarcanda per conquistare la cittadella dell'attuale Tashkent (attuale Uzbekistan), a sud della quale, sullo Iassarte (Syr Darya), ordin\u00f2 la costruzione di una citt\u00e0-fortificata che avrebbe chiamato Alessandria Eschate (la lontanissima).\nDopo la morte di Alessandro nel 323 a.C. il regno nella parte nord-orientale del suo impero fu chiamato dai geografi greci Transoxiana (\"Il paese al di l\u00e0 dell'Oxus\") che fu assegnata al generale di Alessandro Seleuco I Nikator, fondatore della dinastia seleucide. Sotto Seleuco I, la Battriana registrarono una massiccia immigrazione di greci in esilio e fu ellenizzata pi\u00f9 di ogni altra regione conquistata.\nSotto il governo di Seleuco II, i Seleucidi, troppo preoccupati per i loro problemi in Siria, non erano nella possibilit\u00e0 di garantire il controllo dei loro possedimenti orientali. Il regno indipendente greco-battriano venne fondato da Diodoto I verso il 250 a.C. come Battriana, dopo essersi liberato facilmente dalla tutela dei Seleucidi. Sotto il regno di Eutidemo I, il secondo successore di Diodoto, il seleucide Antioco III cerc\u00f2 di riappropriarsi della Battriana, ma non vi riusc\u00ec venendo costretto a riconoscere l'indipendenza del regno. Un'importante caratteristica dello sviluppo urbano di questo periodo \u00e8 il sincretismo greco-orientale nel campo delle arti che raggiunse il suo picco attraverso l'arte del Gandhara.\nLa dinastia seleucide si spense definitivamente nel 64 a.C., sotto Antioco XIII, quando i resti del suo impero, una volta il pi\u00f9 grande regno ellenistico, venne annesso all'Impero Romano.\nLe invasioni dei nomadi e la creazione della Via della Seta.\nTra il primo secolo a.C. e il II secolo d.C., il territorio del regno greco-battriano fu invaso da popolazioni nomadi provenienti dalla Cina, il Yuezhi e i Sakas. Il centro del regno fu poi spostato a sud-est per diventare, verso 190 a.C., il regno indo-greco.\nI Parti hanno occupato nel 115 a.C. la parte occidentale della Battriana (tra l'Uzbekistan e il Turkmenistan attuali), sostituendo i Sakas che erano migrati pi\u00f9 a sud di quello che oggi \u00e8 l'Afghanistan. Condivisero cos\u00ec questa terra con gli Yuezhi che regnarono dal 126 a.C.\nA quel tempo, il sincretismo religioso, perpetuato dai Parti, gradualmente si evolve verso il monoteismo e il concetto di religione universale si diffuse tra i popoli dell'attuale Uzbekistan. Attraverso l'influenza dei sacerdoti (magi), lo zoroastrismo diventer\u00e0 la religione ufficiale sotto Sasanidi.\nPi\u00f9 a est, l'Impero Kusana si era formato da diversi principati distinti, verso l'inizio del primo millennio, oltre un centinaio di anni dopo il regno greco-battriano venne distrutto dalle popolazioni nomadi. Gradualmente occup\u00f2, tra 105 e 250 d.C., la Bactriana e parte della Sogdiana e della Corasmia. Questo impero \u00e8 stato creato dai Kusani una trib\u00f9 degli Yuezhi, un popolo dello Xinjiang, nell'attuale Cina e forse in relazione con i Tocari. Per molti secoli la civilt\u00e0 Kusana si trov\u00f2 al centro degli scambi tra Oriente (Cina) e occidente (Impero Romano), sul percorso della Via della Seta. I Kusani importarono il Buddismo in Asia centrale e svilupparono le arti ellenistiche d'Oriente.\nCon l'apertura della Grande Via della Seta, la pi\u00f9 lunga via commerciale terrestre e marittima dell'antichit\u00e0, nel II secolo a.C. (?), e soprattutto grazie alla sua sicurezza garantita dai Kusani, dopo che era rimasta a lungo alla merc\u00e9 di banditi e saccheggiatori, il centro di gravit\u00e0 del mondo iranico venne spostato tra le rive del Tigri e quelle dell'Amu Darya. La Persia dei Parti distolse lo sguardo dalle rive dell'Eufrate, per guardare ben oltre il Syr Darya: ai loro occhi il commercio con la Cina assumeva un'importanza che non aveva mai avuto con la Grecia, e la Transoxiana divenne il crocevia di rotte commerciali. La Via della Seta non fu solo utilizzata per il trasporto di seta in Europa - spezie, t\u00e8, carta e porcellana passati da questa strada - ma gioc\u00f2 un ruolo importante nella diffusione delle credenze (ad esempio del buddismo), di idee e cultura. La strada durante la sua esistenza arricch\u00ec tutti i punti delle citt\u00e0 coinvolte, come Samarcanda, Kokand e Fergana. La famosa strada rimarr\u00e0 in uso fino alla met\u00e0 del Medioevo.\nIn breve, la storia della Transoxiana tra il II secolo a.C. e il III secolo d.C. \u00e8 complessa, differenti regni pi\u00f9 o meno effimeri e di origini incerte si sono succeduti prima d'essere spazzati via dalla potenza crescente dei Sasanidi zoroastriani. Allo stesso tempo, a Ferghana a est vi \u00e8 un passaggio fondamentale della Via della seta, che ha conservato la sua indipendenza.\nI Sasanidi persiani.\nI Sasanidi erano una dinastia persiana originaria del Fars, fondata intorno al 224 d.C. da un presunto discendente di Dario III. Sotto i Sasanidi, l'arte e la cultura persiana raggiunsero un livello notevole e la forza militare della dinastia poteva sfidare anche la potente Roma. Il regno sasanide \u00e8 stato caratterizzato da un accentuato accentramento del potere, una pianificazione urbana ambiziosa e un'agricoltura con tecniche avanzate.\nGi\u00e0 tra il III e il IV secolo, i Sasanidi intrapresero tentativi di conquista della Transoxiana, ma la loro espansione graduale provoc\u00f2 rivolte tra i nomadi Kusani, che rifiutarono di cedere il loro territorio e impegnarono in molte battaglie i Sasanidi. Pi\u00f9 tardi, alla fine del IV secolo, saranno gli Unni, Chioniti (gli Unni rossi) e poi Kidariti, che sfideranno i Sasanidi per mantenere le loro posizioni in Transoxiana. Essi irromperanno anche sull'Iran.\nNel 427, il re sasanide Bahram V (\"Vahram Ghur\"), schiacciato le truppe nomadi degli Unni bianchi (Heptaliti) che provenivano dall'Asia centrale e dalla Cina ripristinarono il dominio persiano. Suo figlio Yazdgard II Sipahdost consolida la sua presenza nel 442, eliminando il successore dell'impero Kusana, il regno kidarita, apparentato agli Unni, ex alleato dei Persiani.\nLa dinastia sasanide controller\u00e0 per pi\u00f9 di quattro secoli un vasto territorio tra cui la Transoxiana, sviluppando una sontuosa arte di corte, intraprendendo grandi opere civili, e, approfittando della sua posizione unica sulla via della seta, ha condotto vittoriosamente per quasi tutto il periodo le guerre sul fronte orientale, contro gli Unni e i turchi, e a ovest, contro l'impero romano.\nGli Unni bianchi.\nL'imperatore sasanide Yazdgard II dovette affrontare gli attacchi delle trib\u00f9 nomadi degli Unni bianchi nel 442. A quanto pare, al fine di escludere i Sogdiani, gli Unni hanno dovuto adottare il loro linguaggio. In seguito iniziarono a stabilirsi. \u00c8 generalmente considerato che gli Unni bianchi siano i primi antenati del popolo uzbeko attuale.\nCon l'aiuto ottenuto dagli Unni, Peroz I divenne imperatore di Persia nel 459-484. Per ringraziarli, diede loro quartiere Taliqan, a sud est dell'attuale Turkmenistan. E non si attese troppo prima di entrano in conflitto con loro.\nPeroz I fu ucciso nel 484 durante una nuova battaglia contro gli Unni. La sua morte comport\u00f2 conflitti interni tra i Sasanidi, costringendoli ad abbandonare il territorio dell'attuale Uzbekistan e a rendere omaggio agli Unni.\nLa conquista del bacino del Tarim fece alleare gli Unni bianchi e il Khaganato di Rouran. Dopo aver inflitto un colpo fatale al Khaganato nel 552, i G\u00f6kt\u00fcrk cercarono di allearsi con i Persiani contro gli Unni. Tra il 560 e il 563, furono sconfitti in una grande battaglia che dur\u00f2 otto giorni, nei pressi di Bukhara. Pi\u00f9 tardi, vennero divisi in principati che pagavano tributi ai Persiani e ai Turchi.\nI G\u00f6kt\u00fcrk dell'Ovest.\nI Turchi avevano istituito il loro impero nel 552. Nel 576, Mugan (Muhan) (553-572), figlio del khan turco Bumin, succedette al padre affidando l'ala occidentale dell'impero dei G\u00f6kt\u00fcrk a suo zio Ist\u00e4mi. Quest'ultimo si alle\u00f2 con i Sasanidi persiani per combattere gli Unni bianchi. Dopo essersi sbarazzati di questi ultimi verso il 563, i due alleati si spartirono l'odierno Uzbekistan, incluso il territorio dei Sogdiani, ma presto entrarono in urto. Nonostante le guerre condotte insieme fino al 630, i Turchi e i Bizantini non potevano superare i Persiani.\nIl Khan dei G\u00f6kt\u00fcrk Tardu, succeduto al padre Ist\u00e4mi, era stato incoraggiato dai Cinesi, che volevano eliminare l'impero turco. Le sue politiche portarono a una separazione definitiva dell'impero dei G\u00f6kt\u00fcrk in due entit\u00e0, una dei Turchi orientali in Mongolia, diretta da Nivar, fratello di Mugan, e una dei Turchi occidentali nel Tian Shan, Uzbekistan e Kazakistan orientale, guidata da Tardu.\nLa sconfitta di Tardu provocata dal suo ambizioso nipote Apa Khaghan (Daluobian), port\u00f2 al caos i Turchi occidentali, fin quando costoro trovarono nuovi comandanti nella persona di Shigui e di suo fratello Tong (secondo l'onomastica cinese). Quest'ultimo era un sovrano potente, che estes3 il suo potere su una parte dell'Afghanistan e nell'India settentrionale. Pochi mesi dopo, le trib\u00f9 vassalle dei Qarluq si ribellarono e Tong fu ucciso. I Turchi occidentali persero ancora una volta la loro unit\u00e0. Nell'anno 640, i Cinesi s'impadronirono delle ricche oasi del bacino del Tarim, lungo la via della seta, che si trovavano appena a sud del loro territorio. Nel 651, i Turchi occidentali si schierarono sotto l'autorit\u00e0 del Khan cinese Helu. Dopo aver ottenuto il sostegno degli Uiguri, i Cinesi si mossero contro di lui e lo sconfissero nel 657. Praticamente tutta l'Asia centrale poi cadde nelle mani cinesi.\nSotto i Turchi, in particolare grazie alle loro esigenze di armi e gioielli, i popoli dell'attuale Uzbekistan svilupparono attivamente l'artigianato dei metalli (oro, argento, ferro, piombo, rame, e cos\u00ec via), cos\u00ec come la scrittura. La crescita del commercio sulla Via della seta tra Cina ed Europa ebbe un impatto significativo sulla produzione locale di cotone e seta.\nIl famoso pellegrino cinese Xuanzang pass\u00f2 verso il 631 da Tashkent e Samarcanda durante il suo viaggio in India alla ricerca di manoscritti sacri buddisti.\nGli Arabi.\nDopo il primo tentativo parzialmente riuscito di conquistare e islamizzare Samarcanda e Ferghana nel 706, gli Arabi, guidati dalle truppe del generale Qutayba ibn Muslim, conquistarono verso il 712 i territori degli attuali Uzbekistan e Kirghizistan. Essi entrarono in contatto con i Cinesi durante il regno del primo califfo abbaside Abu l-\u02bfAbb\u0101s con la battaglia del Talas. Affermarono con la forza l'Islam tra i popoli dell'Asia centrale che avevano praticato fino a quel momento lo zoroastrismo.\nI Sogdiani, che avevano accettato di convertirsi all'Islam, furono esentati dal pagamento delle tasse. Data l'ampiezza delle conversioni e la conseguente riduzione delle entrate fiscali, gli Arabi decretarono che i nuovi convertiti dovessero essere circoncisi (malgrado ci\u00f2 non abbia mai costituito un obbligo per i musulmani) e avere una buona conoscenza del Corano. Questa misura comport\u00f2 una vasta rivolta.\nNel 720 e 721 i Sogdiani distrussero la guarnigione araba di Samarcanda, con l'aiuto dei Turchi. Un nuovo governatore del Khorasan fu nominato nella persona di Sa\u02bf\u012bd b. \u02bfAmr al-\u1e24arash\u012b. I ribelli sogdiani scelsero questa volta una strategia prudente, arretrando verso oriente. Guidati da Divashtich re della citt\u00e0 orientale di Panjikand, alcuni di loro si rifugiarono nella fortezza di Abargar, situata sul monte Mug. L\u00ec, sulla riva sinistra del Zeravshan, gli archeologi hanno trovato molti documenti ricchi di insegnamenti sulla societ\u00e0 sogdiana. Gli Arabi quindi assediarono la fortezza e Divashtich si dovette arrendere.\nNel 728, il governatore della Corasmia, Ashras ibn \u02bfAbd All\u0101h al-Sulam\u012b, offr\u00ec un'esenzione fiscale per i nuovi convertiti, che produsse tuttavia esattamente gli stessi effetti precedenti. Con l'aiuto dei Turchi, Bukhara divenne il centro della rivolta sogdiana. Venne sottomessa nell'estate del 729, dopo diversi mesi di duri combattimenti. Samarcanda, guidata dal re Ghurak (successore di Tarkhun), non si ribell\u00f2. Nonostante la repressione degli Arabi, la resistenza dei Sogdiani non si ferm\u00f2 e divenne particolarmente forte nel 733 e 734. Il governatore Na\u1e63r b. Sayy\u0101r (738-748) decise quindi di condurre una politica pi\u00f9 conciliante verso le \u00e9lite locali.\nIl controllo arabo dell'Asia centrale si consolid\u00f2 dopo la battaglia del Tal\u0101\u1e63 (nel Kirghizistan, nei pressi dell'attuale citt\u00e0 di Taraz del Kazakistan) contro i Cinesi nel 751. Questa vittoria segn\u00f2 l'avanzata pi\u00f9 a oriente degli eserciti arabi e dette la possibilit\u00e0 di acquisire una serie di tecniche cinesi, tra cui quella della fabbricazione della carta. Nella battaglia del Tal\u0101\u1e63, gli Arabi vittoriosi fecero prigionieri molti Cinesi, carpendo cos\u00ec il loro segreto. Capirono subito il valore di questo nuovo mezzo per diffondere l'Islam, e Samarcanda sar\u00e0 il primo centro di produzione della carta nel mondo musulmano. Inoltre, miglioreranno la sua fabbricazione, incorporando nella preparazione degli stracci. Il califfo H\u0101r\u016bn al-Rash\u012bd impose l'uso della carta in tutta l'amministrazione del Califfato. La carta arriver\u00e0 poi nel resto del mondo conosciuto e, attraverso le conquiste arabe, nell'Occidente e in Asia centrale. Si trover\u00e0 a Baghdad nel 793, nel 900 al Cairo, a X\u00e0tiva (San Felipe, Spagna) nel 1056 e, infine, in Francia nei primi anni del XIV secolo.\nIl popolo dell'Uzbekistan organizz\u00f2 numerose rivolte contro gli Arabi, la pi\u00f9 importante delle quali avvenne in Sogdiana nel 720-722, ma essa si verific\u00f2 ancora nel 734-737 in Sogdiana e Corasmia e, infine, nel 747-750 sotto la guida di Abu Muslim, che contribu\u00ec potentemente alla caduta degli Omayyadi e alla presa di potere degli Abbasidi. Altre rivolte ebbero luogo nel 801-802 e nel 806 in tutto il \"M\u0101 war\u0101\u02be al-nahr\" (nome che gli Arabi diedero alla Transoxiana).\nL'annessione della Transoxiana al Califfato abbaside contribuir\u00e0 alla crescita delle grandi citt\u00e0 di Samarcanda, Tashkent, Termez e Bukhara, allo sviluppo dell'artigianato, del commercio (in particolare quello di confine) e alle tecniche di irrigazione. Dal 750 al 850, la scienza arabo-musulmana abbaside conobbe la sua acme. I governanti pagavano, a volte a peso d'oro, qualsiasi libro recentemente tradotto in arabo e, quindi, a partire dal IX secolo, la maggior parte degli scritti della Grecia classica ed ellenistica erano disponibili in arabo. Il filosofo al-Farabi (nato in Transoxiana), il \"secondo maestro\" (in riferimento al primo maestro, Aristotele), svolse un ruolo importante in questa dinamica.\nIl grande matematico al-Khwarizmi, che elabor\u00f2 i principi algebrici e che dette il suo nome all'algoritmo, nacque verso il 783 a Khiva. Il famoso astronomo al-Fargh\u0101n\u012b (805-880) era nativo di Ferghana, mentre l'Im\u0101m Mu\u1e25ammad al-Bukh\u0101r\u012b (810-870), famoso tradizionista musulmano sunnita di origine persiana, nacque nella citt\u00e0 di Bukhara.\nI Samanidi persiani.\nI Samanidi furono la prima dinastia persiana a riconquistare il potere in Uzbekistan dopo la conquista araba.\nNell'819, il califfo al-Ma\u02bem\u016bn (813-833) aveva ricompensato i quattro figli dei territori persiani Saman Khoda (N\u016b\u1e25, A\u1e25mad, Ya\u1e25y\u0101 e Ily\u0101s) per il loro fedele servizio, dando a ciascuno di loro una provincia. Ism\u0101\u02bf\u012bl I (892-907), figlio di Ahmad, prese rapidamente il controllo della Transoxiana e della Corasmia persiana e vi si stabil\u00ec come un governatore semi-indipendente, scegliendo Bukhara come sua capitale. La Valle dello Zeravshan, la regione di Shash (Tashkent) e le citt\u00e0 di Samarcanda e Termez sono state anche al centro dello sviluppo del territorio samanide, il suo artigianato e il suo commercio fiorente (vetro, carta, pelle, tessuto, seta, bestiame ecc).\nNel 900, A\u1e25mad sconfisse il Saffaride \u02bfAmr b. al-Layth che voleva invadere la provincia. Da allora in poi, fino all'anno 1005, i Samanidi rimasero padroni di gran parte dei loro territori.\nPer reggere il confronto con i loro vicini meridionali (Tahiridi, Ghaznavidi e Ghuridi) con i quali si trovano a competere per il potere nel X secolo, i Samanidi non solo usavano la forza militare, ma anche l'arte. Essi sviluppano l'architettura urbana e funeraria, creano dei pezzi di ceramica molto diversi con uno scenario caleidoscopico, disegni in marmo, ecc.\nIl grande medico e filosofo Avicenna (Ab\u016b \u02bfAl\u012b b. S\u012bn\u0101), nacque vicino a Bukhara nel 980, mentre l'enciclopedista scienziato al-B\u012br\u016bn\u012b, che era il suo corrispondente, nacque nel 973 in un sobborgo di Kath, nei pressi della citt\u00e0 attuale uzbeka di Urgen\u010d.\nI Karakhanidi, i turchi Selgiuchidi e l'Impero corasmio.\nLa dinastia turca dei Karakhanidi, considerati gli antenati dei moderni uzbeki, governarono sull'attuale Uzbekistan dalla fine del IX secolo al 1212. Nel 920, i Karakhanidi si convertirono collettivamente all'Islam. Sotto il regno di Harun I (982-993), hanno preso Bukhara nel 992 dai Samanidi. Sotto il regno dei suoi successori, i Karakhanidi completarono la conquista della Transoxiana cacciando definitivamente i Samanidi nel 999.\nDopo la sconfitta dei Karakhanidi sui Selgiuchidi (1040), un'altra dinastia turca dell'Asia centrale e avversari tra i pi\u00f9 pericolosi, il Khanato dei Karakhanidi venne tagliato in due: il regno occidentale, la cui capitale era Bukhara, si \u00e8 trasferito nel 1042 Samarcanda, e il regno orientale con Kashgar come centro. Nel 1089, i Selgiuchidi sconfissero definitivamente il regno occidentale poi sotto il regno di A\u1e25mad I (1081-1095) occuparono Bukhara e Samarcanda. Nonostante le difficolt\u00e0, i Karakhanidi della Transoxiana riuscirono a sviluppare un'intensa attivit\u00e0 architettonica. Cos\u00ec, sotto Maometto II (1102 - 1130) venne eretto a Bukhara il minareto Kalyan. Pi\u00f9 tardi, nel 1124-1218, nella Valle di Ferghana avvennero le conquiste delle trib\u00f9 proto-mongole cinesi dei Kara Khitai. Il sovrano della Corasmia \u02bfAl\u0101\u02be al-D\u012bn Tekish (Takash) (1172-1200) conquist\u00f2 la Persia nel 1194 e deposto lo stesso anno l'ultimo sultano turco della dinastia dei Grandi Selgiuchidi Tu\u011frul ibn Arslan che ha regnato su una parte della Transoxiana. Ma \u00e8 dallo sci\u00e0 della Corasmia \u02bfAl\u0101\u02be al-D\u012bn Mu\u1e25ammad che lo Stato dei Karakhanidi con la capitale Samarcanda fu distrutto nel 1212.\nL'ascesa della Corasmia come grande potenza non poteva aver luogo senza l'alleanza della dinastia con i Cumani e gli Oghuz. Ma le campagne e le incursioni di questi ebbero conseguenze devastanti per l'agricoltura in Asia centrale in quanto, oltre alla distruzione a causa delle guerre, molti campi furono trasformati in pascolo per gli armenti dai nomadi cumani.\nIl regno dell'Impero corasmio fu di breve durata. Nel 1219, il governatore corasmio di Otrar sul Syr Darya attacc\u00f2 una carovana di mercanti-spia inviati da Gengis Khan e ne uccise i componenti. Gli ambasciatori inviati da quest'ultimo per chiedere spiegazioni incontrarono lo stesso destino: ci\u00f2 provoc\u00f2 una terribile repressione.\nNel 1220, i Mongoli conquistarono l'odierno Uzbekistan, le principali citt\u00e0 come Samarcanda, Bukhara e Tashkent subirono gravi distruzioni.\nI mongoli e i turco mongoli.\nGengis Khan, i Chagataidi e Barlas.\nLa presa di Samarcanda ebbe luogo per opera del Khan mongolo Gengis Khan (1220), che aveva rovesciato l'Impero corasmio. Ha poi lasciato il suo impero ai suoi quattro figli, sotto l'autorit\u00e0 del terzo, il Khan supremo \u00d6g\u00f6dei. L'attuale Uzbekistan fin\u00ec nelle mani del suo secondo figlio Chagatai, che dette origine alla dinastia dei Chagataidi.\nIl Khanato Chagatai, fu fondato nel 1219 come regno turco-mongolo, e copriva gli attuali quattro paesi dell'Asia centrale, Kazakistan meridionale, Xinjiang occidentale cinese e Afghanistan settentrionale. Ha agito dal 1229 al 1571 come regno autonomo all'interno dell'Impero mongolo.\nNella prima met\u00e0 del XIV secolo, l'impero di Chagataidi si divise in due, quello mongolo nomade orientale, e il M\u0101 war\u0101\u02be al-Nahr, un khanato (\"ulus\") occidentale, per lo pi\u00f9 sedentario. Il regno di Chagatai dur\u00f2 fino al 1347 quando il leader della trib\u00f9 di Karnau, Kazaghan (Qazghan) assassin\u00f2 l'ultimo grande Khan di Chagatai, Kazan (Qazan Khan ibn Yasaur) e proclam\u00f2 l'emiro.\nL'emiro Kazaghan e dopo di lui suo figlio \u02bfAbd All\u0101h regnarono sull'attuale Uzbekistan fino ai primi anni del 1360, ma dopo l'assassinio di quest'ultimo, il paese cadde nel caos. I nomadi del Mongolistan, meglio addestrati militarmente, approfittarono della situazione, organizzando numerosi attacchi che indebolirono e impoverirono la regione. Poi la trib\u00f9 mongola-turca dei Barlas, spregiativamente chiamati \"asini\", al comando di Haji Barlas, cominciarono a crescere d'importanza nella regione. Dopo la fuga di Haji Barlas in Persia, fu il nipote Timur (Tamerlano), che prese il comando.\nTamerlano e i timuridi.\nTamerlano (1336-1405), noto anche come Am\u012br T\u012bm\u016br, nato a Kesh attuale Shakhrisabz (Shahr-e Sabz) nei pressi di Samarcanda, da una trib\u00f9 turco-mongola di Barlas, fu un grande lcondottiero e studioso di arte e lettere. Era un lontano parente di Gengis Khan. Orgoglioso comandante e spietato, disabile di gambe (il suo nome Tamerlano deriva dal persiano \"Teim\u016br Lang\" o \"Timur lo Zoppo\", in turco \"Timur Aqsaq\"), fino alla fine della sua vita non fu in grado di camminare, \u00e8 sempre andato a battaglia ordinando ai suoi uomini di portarlo nella mischia, armato della sua spada.\nGrazie a un complesso sistema di alleanze, fu eletto Grande Emiro di Samarcanda nel 1369, dove install\u00f2 la sua capitale, fece risorgere questa prestigiosa citt\u00e0 che i Mongoli di Gengis Khan avevano devastato nel 1220, facendovi convergere ricchezza e talento di artisti, artigiani, studiosi e letterati, catturati durante le sue campagne.\nDopo aver sposato Aldja\u00ef, una nipote dell'emiro di Qazghan, morta prima del 1370, spos\u00f2 diverse vedove del fratello Mir Hussein, fra cui Saray Malik Katun, conosciuta con il titolo di Bibi Khanum (\"maggiore principessa\"), era figlia del defunto khan Qazan che gli aveva conferito l'ambito titolo di \"g\u00fcregen\" (\"figlio imperiale\"). Una famosa moschea a Samarcanda prende il nome dalla principessa.\nTamerlano, impegnato in una rapida conquista del mondo islamico, s'impadron\u00ec della Corasmia e del Grande Khorasan nel 1371, dell'Iran e della Mesopotamia cinque anni pi\u00f9 tardi, e poi delle pianure dei Kipchak, dove regnava l'Orda d'Oro, per poi andare nel 1395 a colpire diverse citt\u00e0 in Russia prima di avviare la campagna per la conquista dell'India (1398-1399), in cui saccheggi\u00f2 la citt\u00e0 di Delhi.\nIn Anatolia nel 1402, cattur\u00f2 il sultano ottomano Bayazid II e in pi\u00f9 combatt\u00e9 in Siria, prese Damasco, dirigendosi verso l'Egitto, ma la dinastia mamelucca si dichiar\u00f2 sua vassalla, evitando l'annessione del suo territorio. A settantuno anni, stava per trasferirsi in Cina quando la morte lo colse.\nIl suo impero, che comprendeva diversi paesi attuali dell'Asia centrale, gli sopravvisse per un secolo. La successione fu organizzata gi\u00e0 nel corso della sua vita, e fu suo figlio Shah Rukh che sal\u00ec al trono. Ma il territorio era stato spezzettato in fretta, e fu il successore di Timur a prendere le armi per riconquistare l'impero ereditato dal padre. Nel 1420, guid\u00f2 l'Iran e l'Iraq, e domin\u00f2, almeno nel nome, l'India e la Cina. Suo figlio, Ulugh Beg, famoso astronomo e governatore di Samarcanda, gli succedette nel 1447. Ma, attaccato da tutte le parti, conobbe un periodo di declino territoriale che prosegu\u00ec fino alla fine del regno di Sul\u1e6d\u0101n \u1e24usayn M\u012brz\u0101 Bayqar\u0101 (r. 1469-1506), con cui si chiuse la dinastia.\nL'Impero timuride cadde nel 1507 per mano della dinastia degli Uzbeki shaybanidi. Le grandi conquiste culturali, artistiche e scientifiche ebbero come luogo privilegiato soprattutto Samarcanda e Herat, durante il XV secolo, chiamato Rinascimento timuride, in particolare durante i regni di Shah Rukh (1377-1447), di Ulugh Beg (1394-1449) e Sul\u1e6d\u0101n \u1e24usayn M\u012brz\u0101 Bayqar\u0101 (1438-1506).\nUlugh Beg, essendo un grande studioso, costru\u00ec una madrasa a Samarcanda, inaugurata nel 1420, dove probabilmente insegn\u00f2, ed edific\u00f2 un osservatorio, aperto nel 1429, dove lavorarono circa 70 matematici e astronomi, compresi Qadi-zade-i Rumi, al-Kashi e \u02bfAl\u012b al-Qushj\u012b, che portarono a conclusione lo \"zij-i Sultani\" (\"Z\u012bj-e Sol\u1e6d\u0101n\u012b\", in persiano), la cui accuratezza \u00e8 rimasta insuperata per due secoli. Alla morte di Shah Rukh nel 1447, sal\u00ec al trono dei Timuridi, ma entr\u00f2 in conflitto con i figlio maggiore, Abd al-La\u1e6d\u012bf, che lo assassin\u00f2 nel 1449 per salire poi al trono, prima di essere ucciso stesso nel 1450. \u02bfAl\u012b al-Qushj\u012b ha lasciato una copia dello \"Z\u012bj-e Sol\u1e6d\u0101n\u012b\" a Tabriz e Istanbul, da dove raggiunse poi l'Europa.\nLa Madrasa di Ulugh Beg continu\u00f2 a funzionare fino al XVII secolo, ma la vita culturale dei Timuridi si concentr\u00f2 a Herat, nella seconda met\u00e0 del XV secolo, quando il famoso poeta e filosofo uzbeko Ali-Shir Nava'i, fondatore della lingua uzbeka moderna, condusse la sua vita e il suo lavoro.\nI primi uzbeki (shaybanidi).\nGli Shaybanidi, dinastia mongola musulmana discendente da Shibani Khan, figlio di Joci, originariamente composta da 15.000 famiglie, era stato un piccolo Batu Khan (Canato) all'interno dell'Orda d'Oro chiamata Orda Grigia nell'attuale Kazakhstan occidentale. Per diversi secoli, gli shaybanidi hanno notevolmente moltiplicato, senza riuscire a mantenere un'unit\u00e0 delle trib\u00f9.\nIl possente Khan Abu l-Khayr \u00e8 riuscito a unire le trib\u00f9 nomadi shaybanide che abitavano tra Tobol, Ural e Syr Darya nel 1429 sotto il nome di \"Ulus uzbeko\". Questa \u00e8 la prima volta il nome \"uzbeko\" \u00e8 apparso nella storia; senza avere un significato etnico, che prende il nome da Uzbek Khan, principe mongolo del XIV secolo che ha impiantato l'Islam in seno all'Orda d'Oro.\nAbu l-Khayr, conquistando la Corasmia nel 1447, ha cercato di creare un forte stato uzbeko, ma \u00e8 stato ucciso nel 1468 dalle trib\u00f9 dell'attuale Kazakistan. Suo nipote, il principe Mu\u1e25ammad Shayb\u0101n\u012b rifond\u00f2 con il fratello Ma\u1e25m\u016bd, il Khanato dell'Uzbekistan e conquist\u00f2 nel 1500, usando mercenari di Astrakhan, le citt\u00e0 di Bukhara e Samarcanda. Rovesci\u00f2 cos\u00ec facilmente i Timuridi nel 1507, ma venne ucciso in una battaglia con i persiani nel 1510.\nGli altri sultani shaybanidi, Ilbars e Bilbars, presero possesso di Khiva nel 1511. Tuttavia, il khanato non ebbe assicurato il suo territorio che nel 1512, dopo la sua vittoria contro il Moghul Babur, ma senza essere in grado di consolidare in uno Stato unico e solido. Verso il 1512, il Khanato uzbeco era governato da quattro khan che vi hanno regnato separatamente.\nIl Khanato uzbeko ha cercato di approfittare del traffico delle carovane che attraversavano la regione, ma nel lungo periodo, rimase tagliato fuori dal commercio internazionale. Inoltre, durante il regno di \u02bfAbd All\u0101h II di Bukhara, il Khanato speriment\u00f2 una stagnazione intellettuale a causa di una maggiore presa religiosa sullo Stato.\nLa dinastia dei Shaybanidi si estinse nel 1598 con l'assassinio da parte dell'entourage del Khan di Bukhara e Samarcanda di \u02bfAbd al-Mu\u02bemin. Durante la seconda met\u00e0 del XVII secolo, il Canato di Bukhara ha sperimentato un cambiamento dinastico e fu governato da un lignaggio nativo di Astrakhan, i Janidi, discendenti di Jochi. Gran parte della trib\u00f9 uzbeka discendente da Abu l-Khayr si trover\u00e0 pi\u00f9 a nord, in particolare nella valle del fiume Chu, per formare l'etnia dei kazaki.\nNel XVI secolo sui vasti territori dell'Asia centrale, in particolare dalle parti dell'Uzbekistan, la poesia del grande poeta iraniano Giami era estremamente popolare, e ha arricchito l'arte della pittura di nuovi temi. Ci\u00f2 ha segnato l'inizio dello sviluppo di molte scuole d'arte, le pi\u00f9 grandi delle quali erano in Iran.\nIl regno di Babur nel Fergana.\nLa culla della religione zoroastriana, Fergana, ha giocato nel Medioevo un ruolo centrale nella storia del potente impero Mogul in Asia meridionale e l'India, Babur ne \u00e8 stato il fondatore.\nAlla morte di Omar Sheikh Mirza II, re di Fergana nel 1498, suo figlio Zahiruddin Muhammad B\u0101bur (1483-1530), anche se ancora minorenne, fu il capo di quella regione della parte orientale dell'attuale Uzbekistan. Un discendente di Tamerlano tramite certo Miran Shah e Gengis Khan attraverso sua madre, una volta assicurato il suo trono, pens\u00f2 ossessivamente di espandere i suoi territori.\nCos\u00ec nel 1497, attacc\u00f2 e prese Samarcanda, su cui pensava di avere un legittimo diritto ereditario. Ma una ribellione tra i suoi nobili determin\u00f2 il sequestro del suo regno, le sue truppe lo hanno abbandonato e lui perse le sue conquiste. \u00c8 arrivato a riprendere Samarcanda pi\u00f9 tardi, ma \u00e8 stato presto scacciato nel 1501 dal suo principale nemico, Mu\u1e25ammad Shayb\u0101n\u012b, il potente Khan degli Uzbeki. Per tre anni si aggir\u00f2 invano tentativo di recuperare i suoi beni perduti. Nel 1504, raccolte alcune truppe di fedeli, Babur attraversa l'Hindu-Kush e prende con la forza la citt\u00e0 di Kabul, trovandosi a capo di un ricco regno.\nAncora una volta, nel 1510, dopo la morte di Mu\u1e25ammad Shayb\u0101n\u012b, Babur ha reclamato i suoi possedimenti originali ricevendo l'aiuto decisivo del turkmeno Ism\u0101\u02bf\u012bl Safav\u012b. Con la nuova forza, fece nel 1511 un ingresso trionfale a Samarcanda. Ma nel 1514 \u00e8 stato nuovamente sconfitto dai khan uzbeko e dovendo tornare con difficolt\u00e0 a Kabul.\nI tre Khanati usciti dalla divisione del Khanato di Chagatai.\nKhanato di Khiva.\nIl Khanato di Khiva, chiamato anche \"Stato di Khwarezm (Corasmia),\" \u00e8 stato il pi\u00f9 anziano dei tre khanati uzbeki, tra il 1512 e il 1920 a sud del lago d'Aral. Avendo inizialmente la sua capitale a Gurganj (Urgench), a seguito del brusco cambiamento nel corso dell'Amu Darya (Oxus) nel 1598, che \u00e8 stato fatale, Khorezm trasfer\u00ec la capitale a Khiva piccola fortezza del tempo. Per alcuni secoli Khiva diventa la mecca del mondo sunnita dell'Asia centrale, prima di diventare un protettorato dell'Impero russo nel 1873.\nKhanato (Emirato) di Bukhara.\nIl Khanato di Bukhara (1599-1920), era uno Stato dell'Asia centrale prevalentemente persiano, con capitale a Bukhara, e che comprendeva anche la citt\u00e0 di Samarcanda.\nLa dinastia dei Janidi govern\u00f2 il Khanato di Bukhara dal 1599 al 1785 dopo aver deposto gli altri discendenti di Joci della dinastia uzbeka degli shaybanidi. Nel XVII secolo, i membri della dinastia hanno costruito due delle tre madrase nella piazza Registan di Samarcanda (nel 1646 e il 1660).\nIl Khanato di Bukhara \u00e8 stato ribattezzato \"emirato\" nel 1785, in seguito alla conquista dello Sci\u00e0 di Persia, Nadir Shah. Nel 1868, l'Emirato di Bukhara divenne protettorato della Russia. Poco dopo la Rivoluzione d'Ottobre, dopo la cattura di Bukhara da parte dell'Armata Rossa il 2 settembre 1920, perse definitivamente la sua indipendenza per formare la Repubblica popolare sovietica di Bukhara prima di entrare nel 1924 nel RSS uzbeko (nella sua grande parte) e nel RSS Tagika.\nKhanato di Kokand.\nIl Khanato di Kokand, che ha avuto origine nella valle di Fergana, era uno Stato esistente tra il 1709 e il 1876 in un territorio compreso entro i limiti Orientali dell'Uzbekistan odierno e parti dell'attuale Tagikistan e Kirghizistan. La vasta orda di nomadi kirghisi e kazaki, attiva nel Kazakistan orientale, divenne ben presto sua vassalla.\nNei primi anni del XIX secolo, Kokand viene annessa alla citt\u00e0 di Tashkent. Sotto la minaccia di un attacco del Khanato di Bukhara che si apprestava ad annettere Tashkent, il generale russo Michail Grigor'evi\u010d \u010cernjaev colse l'occasione per fare un'offensiva sul Khanato di Kokand. A seguito di pesanti combattimenti nel 1876 Kokand fu annessa alla Russia aprendo la strada ai russi per il resto dell'Asia centrale.\nSotto l'Impero Russo.\nI russi compaiono nella regione alla fine del XIX secolo, dopo una vittoria lampo delle truppe del generale Michail Grigor'evi\u010d \u010cernjaev a Shymkent (nell'attuale Kazakhstan) nel 1864. In primo luogo sostennero i kazaki nomadi e il Khan di Bukhara e Khiva, e poi a est dell'attuale Uzbekistan, tra cui Tashkent (1865). I territori conquistati sono stati raggruppati in un'unit\u00e0 amministrativa chiamata Governo Generale del Turkestan. Nel 1867 Tashkent divenne la capitale del Turkestan, che svolger\u00e0 un ruolo importante nella storia della coltivazione del cotone.\nLe autorit\u00e0 zariste hanno favorito la cultura del cotone nel Turkestan invece dell'allevamento tradizionale estensivo. La produzione e la distribuzione erano controllate dai russi, che hanno portato significativi conflitti tra la popolazione locale e i coloni. Nel dominio linguistico, la Russia ha adottato varie misure per diffondere il russo nei territori conquistati in Asia centrale.\nNel mese di marzo del 1876, il Khanato di Kokand cade a sua volta sotto le mani dei russi, dopo aspri combattimenti di Pulad Khan contro le truppe comandate dal generale russo von Kaufmann e Skobelev. I khanati di Bukhara (che comprende anche Samarcanda) e Khiva, divennero protettorati russi nel 1868, perdendo completamente la loro sovranit\u00e0 nel 1920 quando sono stati incorporati nel Turkestan russo.\nNel 1916, gli uzbeki si ribellarono contro le autorit\u00e0 russe, ma la rivolta fu duramente repressa dalle autorit\u00e0 imperiali.\nTuttavia, queste annessioni russe permettono l'introduzione di nuove relazioni socio-culturali, il commercio intenso tra i russi e i commercianti uzbeki, cos\u00ec come lo sviluppo dell'istruzione, l'industria e le ferrovie, che porta allo sviluppo socio-economico veloce della regione.\nL'epoca sovietica.\nGenesi della moderna nazione uzbeka.\nI bolscevichi presero il potere in Russia dopo la rivoluzione d'ottobre del 1917 incontrando una forte resistenza dei nazionalisti uzbeki (basmachi). Una volta soppressa la resistenza, i comunisti cercarono alleati tra i musulmani progressisti perch\u00e9 si resero rapidamente conto che il rischio di una spietata repressione avrebbe gettato i musulmani del Turkestan nelle braccia dei bianchi. Uno di loro, Sultan Galiev, non appena il pericolo di nuove rivolte era passato, venne rimosso dal cerchio del potere e espulso dal Partito Comunista. Una cosa preoccupava in realt\u00e0 i bolscevichi: il panturchismo - l'unione di tutti i popoli turchi -, che avrebbero voluto rimuovere il nome di \"Turkestan\".\nL'Uzbekistan come repubblica e come nazione unica e distinta esiste solo dal 27 ottobre 1924, quando diverse entit\u00e0 territoriali esistenti in Asia centrale (parte del Turkestan, della Repubblica di Bukhara e Repubblica del Khorezm, gli ultimi due sono ex khanati) sono stati raggruppati nella Repubblica socialista Sovietica (RSS) dell'Uzbekistan - la Repubblica autonoma Sovietica del Tagikistan originariamente costruita nel RSS uzbeko \u00e8 costituita come una repubblica costituente separata nel 1929. Le cinque repubbliche dell'Asia centrale sono nate dalla divisione territoriale condotta sotto l'egida del Commissario per le nazionalit\u00e0 dell'epoca, Joseph Stalin, secondo la ripartizione etnica della popolazione. Pertanto, le diverse enclave uzbeke sui territori kirghiso e Tagiko e viceversa sono stati creati (Barak Sarvan, Vorukh, Kairagach, Sokh, Shakhimardan, Qalacha e Khalmion). Nel 1936, la RSS uzbeca \u00e8 stata ampliata con l'integrazione della Repubblica autonoma di Karakalpakstan, separata dal RSS kazako.\nSotto Stalin.\nNel 1928, Stalin ordin\u00f2 la collettivizzazione delle terre in tutta l'Unione Sovietica. La rivolta dei basmachi (principalmente di origine contadina) Uzbeki, inizi\u00f2 nel 1916 e soppressa intorno 1926, riprender\u00e0 poi e durer\u00e0 fino al 1940.\nNegli anni 1937-1938, durante le \"Grandi Purghe\" staliniste, sono stati uccisi diversi funzionari statali uzbeki, tra cui l'ex primo ministro Fayzulla Khodzhayev. L'Islam \u00e8 stato uno dei bersagli della repressione stalinista dovendo rendere completamente atea l'Unione Sovietica. Gran parte delle moschee vennero chiuse e la maggior parte delle chiese, diversi attivisti musulmani giustiziati e i sacerdoti inviati al Gulag.\nDurante la seconda guerra mondiale, l'Uzbekistan ha accolto centinaia di migliaia di famiglie sovietiche provenienti dall'occidente, tra cui molti orfani di guerra, accelerando la russificazione della Repubblica, soprattutto nella capitale Tashkent. Alcune delle industrie pesanti della parte europea dell'Unione Sovietica sono state evacuate. Gli impianti sono rimasti in Uzbekistan dopo la guerra, contribuendo alla industrializzazione della repubblica.\nNel 1943, nel bel mezzo della guerra, i tedeschi del Volga e le altre minoranze tedesche dell'URSS, furono falsamente accusati di simpatia per gli invasori tedeschi e vennero deportati in Uzbekistan - anche se in misura minore rispetto alla vicina Kazakhstan - alfine di essere lontani dalle linee nemiche.\nDopo la guerra.\nLa lotta dei bolscevichi per l'emancipazione delle donne uzbeke ha dato i suoi frutti: alla fine del 1960, quasi nessuna donna indossava il chador e tutte le ragazze ricevevano l'istruzione pubblica cos\u00ec come i ragazzi. L'analfabetismo, quasi totale nel 1924, \u00e8 stato completamente sradicato intorno all'anno 1950. Con lo sviluppo delle attivit\u00e0 di estrazione e lo sfruttamento della monocoltura di cotone decine di migliaia di lavoratori qualificati in tutta l'URSS vennero in Uzbekistan negli anni 1960-1980.\nIl 4 gennaio 1966 a Tashkent si \u00e8 tenuta la conferenza Indo-Pakistana che ha portato al ripristino delle relazioni diplomatiche tra i due paesi.\nIl 26 aprile 1966 a Tashkent e la sua regione sono stati gravemente colpiti da un terremoto, dopo un vasto programma di ricostruzione \u00e8 stato lanciato grazie alla partecipazione di tutte le repubbliche sovietiche. Questo evento ha rafforzato la quarta ondata di immigrazione di lingua russa gi\u00e0 in corso nel paese (dopo quella del periodo coloniale e poi sotto i bolscevichi, e poi durante la seconda guerra mondiale).\nDopo il 1966 la capitale uzbeka \u00e8 cresciuta in modo significativo diventando la pi\u00f9 grande e moderna citt\u00e0 in Asia centrale. Negli anni 1960-1980 Tashkent ha ospitato un prestigioso festival internazionale di film provenienti da Asia, Africa e America Latina.\nLa questione del cotone.\nUn fenomeno che ha in gran parte fatto la storia dell'Uzbekistan negli anni 1960-1980 \u00e8 stato lo sviluppo intensivo della raccolta di cotone, ordinata da Mosca come parte della specializzazione delle repubbliche sovietiche. L'obiettivo \u00e8 stato pubblicizzato dai pianificatori sovietici per la produzione di 6 milioni di tonnellate di \"oro bianco\" dell'Uzbekistan. Questo rapido sviluppo, con una gara per i rendimenti nelle condizioni di deficit di terra irrigata a disposizione, ha avuto un impatto catastrofico sull'ecologia della regione: l'uso eccessivo di fertilizzanti chimici e defolianti avvelen\u00f2 l'acqua e il suolo, mentre il drenaggio accelerato delle risorse dei fiumi Amu Darya e Syr Darya per l'irrigazione ha portato al prosciugamento del lago d'Aral su cui scorrono. La superficie di questo mare interno \u00e8 diminuita della met\u00e0 in 40 anni e le attivit\u00e0 di pesca connesse sono state distrutte.\nSotto pressione di Mosca per produrre pi\u00f9 cotone, i leader uzbeki hanno sviluppato un sistema corrotto di falsificazioni statistiche. Il leader del partito (e della Repubblica) del tempo, Sharof Rashidov, il suo entourage e il figlio di L\u00e9onid Brejnev, sono stati coinvolti nel caso del cotone immaginario (diverse centinaia di migliaia di tonnellate), che hanno procurato guadagni d'oro per il bilancio dello Stato uzbeko, e nelle tasche dei principali soggetti interessati. Alla fine del 1983, quando la pi\u00f9 grande frode nella storia dell'Unione Sovietica \u00e8 stato smascherata, Rashidov \u00e8 morto per un attacco di cuore.\nNonostante la grandezza di questo caso e la volont\u00e0 del potere uzbeko di mettere a tacere il suo passato sovietico, Rashidov \u00e8 stato apprezzato ufficialmente come un leader che ha investito molto nello sviluppo della repubblica (alcuni importanti complessi architettonici e la sontuosa metropolitana sono stati eretti a Tashkent durante il suo regno) ed \u00e8 stato in grado di ottenere una certa autonomia da Mosca grazie a un sottile gioco di influenze e l'utilizzo dei guasti nell'apparato sovietico in favore dell'Uzbekistan.\nIl \"Caso uzbeko\" e le sue conseguenze politiche.\nDopo lo scandalo del cotone del 1983, le gravi accuse di corruzione sono state portati da parte di Mosca su tutto l\"establishment\" uzbeko, a seguito di un'indagine federale condotta dai principali investigatori antifrode Gdlian e Ivanov (\"Caso uzbeko\"). Risultato: la quasi totalit\u00e0 dell'apparato statale uzbeko \u00e8 stato sostituito, parte del quale \u00e8 stato anche imprigionato. Il controllo diretto di Mosca \u00e8 stato rafforzato (in particolare sotto l'ex capo del KGB Yuri Andropov). Ai leader uzbeki che si sono succeduti l'uno dopo l'altro fino al 1990, Mosca non voleva dare loro il tempo di sviluppare possibili nuove strutture e reti familiari corrotte. Ousmankhodjaev (1983), Salimov (1983-1986), Nichanov (1986-1988), Khabiboullaev (1988-1989), Ibragimov (1989-1990) sono stati i leader effimeri del gruppo dello Stato uzbeko in quel periodo.\nI pogrom dei turchi-Mescheti nel 1989.\nNel giugno del 1989, nel bel mezzo della perestroika, nella valle di Fergana, violenti scontri degenerano in deportazioni verso i pogrom dei turchi-mescheti provenienti dalla regione della Georgia da parte di Stalin nel settembre 1944. In totale, quasi 40.000 turchi mescheti fuggirono dall'Uzbekistan di cui 15.000 sono stati accolti come rifugiati in Russia. L'origine dei pogrom rimane poco chiara: era l'ascesa del nazionalismo uzbeko o i drammatici scontri interetnici verificatisi in tutta l'Unione alla fine del 1990? Infine, solo poche migliaia di mescheti sono rimasti in Uzbekistan, decine di migliaia sono fuggiti in Russia, Azerbaigian e Ucraina.\nI negoziati sull'Unione.\nBeneficiari di significativi contributi dal centro (miliardi di rubli di trasferimenti annuali nel 1989), chiamati in causa a risolvere l'handicap della sua specializzazione nel settore primario, l'Uzbekistan \u00e8 stato un forte sostenitore del mantenimento dell'URSS quando le tendenze centrifughe si sono fatte sentire a seguito delle tendenze liberaliste fornite dalla perestroika e dalla glasnost. Nel referendum sul mantenimento dell'URSS organizzato da Michail Gorba\u010d\u00ebv nel 1991, la stragrande maggioranza degli Uzbeki ha risposto \"s\u00ec\".\nDopo una trattativa, di nove delle quindici repubbliche sovietiche, tra cui l'Uzbekistan, \u00e8 stato accettato un nuovo trattato che costituiva una nuova URSS (Unione delle Repubbliche Sovrane Sovietica) che ha ridato sovranit\u00e0 in seno a una federazione con un presidente, una politica estera e militare comune. Il trattato doveva essere firmato il 20 agosto 1991, ma la riluttanza di Ucraina e il putsch di Mosca durante il quale i leader uzbeki hanno preferito aspettare e vedere l'atteggiamento, lo ha portato a saltare. La Russia ha poi dichiarato la supremazia delle leggi russe su quelle sovietiche. Anticipando un crollo di ci\u00f2 che rimaneva dell'URSS, il Soviet Supremo del RSS uzbeko, infine, ha dichiarato la propria indipendenza il 31 agosto 1991 (celebrata il 1\u00ba settembre), approvata successivamente da un nuovo referendum in cui la stragrande maggioranza, questa volta ha votato per l'indipendenza.\nDopo l'indipendenza.\nDurante i primi anni di indipendenza, il governo uzbeko si consolida sotto una stretta tutela presidenziale. Il nuovo paese rafforza la sua presenza sulla scena internazionale, apre i collegamenti aerei diretti con diversi paesi, ha iniziato la grande opera di ricostruzione urbana e su strada, adotta misure destinate ad accogliere gli investitori stranieri. Ma l'apertura delle frontiere provoca nel decennio 1990-2000 la partenza di massa di forza lavoro qualificata russofona.\nIl 21 dicembre 1991 l'Uzbekistan \u00e8 diventato membro associato della Comunit\u00e0 degli Stati indipendenti (Trattato di Alma-Ata), attualmente composto da 12 delle 15 ex repubbliche dell'URSS. Il 2 marzo 1992 l'Uzbekistan ottiene un seggio alle Nazioni Unite, \u00e8 diventato anche un membro dell'UNESCO. Il 27 gennaio 2006 entra a far parte della Comunit\u00e0 Economica Eurasiatica.\nLa presidenza Karimov.\nDopo l'indipendenza, l'Uzbekistan ha avuto una presidenza forte, persino autoritaria. Il paese \u00e8 gestito dal 1989 al 2016 da Islam Karimov, un ex leader del partito comunista della Repubblica, fondatore del Partito Popolare Democratico dell'Uzbekistan. Sotto il regno di Karimov, tutti i partiti di opposizione, anche moderati (che sono i pi\u00f9 influenti \"Erk\" (volont\u00e0) e \"Birlik\" (Unit\u00e0)) sono stati vietati, nessuna corrente dissenziente, e il carattere islamico represso. I media e tutti gli aspetti della vita sociale, politica ed economica e anche culturale sono sotto lo stretto controllo e dell'apparato statale di censura.\nLe elezioni legislative del 26 dicembre 2004 permettono al presidente di estendere il suo mandato, ma le elezioni sono state fortemente criticate dai venti osservatori dell'Organizzazione per la Sicurezza e la Cooperazione in Europa (OSCE), di cui l'Uzbekistan \u00e8 membro.\nIl 23 dicembre 2007 Karimov \u00e8 stato nuovamente eletto per sette anni. Nonostante le disposizioni costituzionali gli vietino di correre per pi\u00f9 di due mandati consecutivi, grazie a un sottile gioco di interpretazioni, \u00e8 stato in grado di restare a capo dello Stato uzbeko per oltre 25 anni.\nLe riforme economiche.\nDopo l'indipendenza, il presidente Karimov ha scelto una strategia di riforme economiche graduali volte in particolare al raggiungimento dell'autosufficienza energetica e alimentare del paese nonch\u00e9 di attirare gli investitori stranieri. A un certo livello, questa politica ha dato effetto - alcune aziende locali hanno firmato contratti di joint venture con partner stranieri, i pi\u00f9 importanti sono quelli del gruppo delle auto coreane Daewoo o i trattori Case degli USA. Tuttavia, la crescita economica \u00e8 rimasta soggetta a fluttuazioni periodiche delle materie prime da cui dipende pesantemente il paese. La dipendenza da proventi da esportazione, che rappresentano oltre il 40% del PIL del paese (cotone e oro per la maggior parte), lo sviluppo dell'economia uzbeka \u00e8 stato frenato dai poco brillanti risultati della raccolta di cotone di cui l'Uzbekistan \u00e8 il quarto pi\u00f9 grande produttore.\nInoltre, senza nessuna strategia di riforma vera e propria, le autorit\u00e0 del paese hanno intensificato gli errori (come ad esempio nel regime degli scambi, hanno rifiutato la convertibilit\u00e0 della moneta nazionale fino al 2003 che ha causato attriti con il FMI) e le misure restrittive e dirigiste nei confronti delle piccole e medie imprese, che hanno portato a una stagnazione del settore. Solo il piccolo commercio ambulante e le societ\u00e0 con il diritto privilegiato di importare riuscirono prosperare mentre il tessuto economico generale \u00e8 rimasto di fatto sotto uno Stato forte.\nIn realt\u00e0, il governo ha ritardato la liberalizzazione dell'economia e la privatizzazione per paura delle sue conseguenze sull'ambiente sociale gi\u00e0 fortemente degradato (il 27% della popolazione vive sotto la soglia di povert\u00e0 e il reddito medio \u00e8 in calo dal 1997) e per proteggere gli interessi di alcuni attori economici influenti, parenti delle \u00e9lite dominanti. L'offensiva, a partire dall'estate del 2004, contro l'economia sommersa \u00e8 stata fonte di grande disagio sociale.\nIl terrorismo islamico.\nLa repressione delle autorit\u00e0 uzbeke contro i movimenti estremisti islamici provoca l'impulso all'azione. Il 16 febbraio 1999 la capitale Tashkent ha subito sei esplosioni, di cui una fuori dal Parlamento, poco prima l'arrivo del presidente Islam Karimov. Le bombe hanno causato la morte di 16 persone, 130 feriti e gravemente distrutti alcuni edifici governativi e la sede della Banca Nazionale dell'Uzbekistan (NBU). Le autorit\u00e0 lo ritennero un attacco contro il presidente e accusarono le forze islamiche. Nel 2004, altri due atti terroristici attribuiti al movimento islamista Hizb ut-Tahrir sono avvenuti a Tashkent: alla fine di marzo un'esplosione che prende di mira le forze di sicurezza si \u00e8 verificata al bazar Chorsu a fine luglio, degli attentati suicidi erano contemporaneamente perpetrati contro le ambasciate degli Stati Uniti e Israele. Da allora, la polizia (militsia) \u00e8 diventata pervasiva: i controlli sono stati rafforzati in luoghi popolari e fuori della citt\u00e0. Il clima politico \u00e8 ora tornato alla normalit\u00e0 e le elezioni parlamentari (26 dicembre 2004 e 9 gennaio 2005) sono state condotte in modo pacifico e senza incidenti.\nI movimenti radicali islamici sono rappresentati dal Movimento islamico dell'Uzbekistan, registrato nella lista delle organizzazioni terroristiche in molti paesi, e fondato nel 1997. Il movimento \"Akramia\", branca radicale del movimento Hizb ut-Tahrir con sede a Londra che sostiene un ritorno al regime islamico rigoroso e la ricostruzione del califfato.\nIl massacro di Andijan.\nVenerd\u00ec 13 maggio 2005, alcuni uomini presero d'assalto una prigione di Andijan per liberare centinaia di persone, tra cui 23 uomini d'affari accusati di terrorismo islamico. Gli stessi hanno poi preso d'assalto il municipio e creato una riunione dove molte persone hanno parlato e criticato i servizi governativi e di sicurezza sulle loro pressioni che esercitavano. Per sedare la rivolta, le autorit\u00e0 hanno mandato l'esercito che ha aperto il fuoco sulla manifestazione pacifica. Questa versione \u00e8 stata respinta dalle autorit\u00e0, che lo consideravano come un tentativo di destabilizzazione.\nAlcune ONG come il Comitato internazionale della Croce Rossa (CICR), hanno segnalato da 500 a 1000 morti, mentre il governo uzbeko ne riconosce solo 187. Le organizzazioni che difendono la libert\u00e0 di stampa e di condizioni umane hanno suonato un campanello d'allarme su questi eventi per sollecitare la comunit\u00e0 internazionale ad agire.\nDiversi osservatori e ONG, tra cui Human Rights Watch hanno ribadito le loro accuse di parodia della giustizia e di uso della tortura per estorcere confessioni agli accusati. Dopo il verdetto, l'UE ha vietato il soggiorno sul suo suolo per un periodo di un anno diversi funzionari uzbeki, tra cui i ministri degli Interni e della Difesa, che sono accusati di essere \"direttamente responsabili\" della repressione di Andijan.\nLe relazioni con gli Stati Uniti e la Russia.\nPoco dopo gli attentati dell'11 settembre 2001, il presidente Islam Karimov ha deciso di sostenere gli Stati Uniti nella sua \"guerra contro il terrorismo\" e che il suo paese poteva essere utilizzato come base per le operazioni nella guerra in Afghanistan. Le strutture militari Uzbeke, tra cui la base aerea K2 a Khanabad, sono state utilizzate dalla coalizione. Con questo approccio, le autorit\u00e0 uzbeke hanno contato sulla cooperazione economica e militare strategica con gli Stati Uniti per aiutare Tashkent a risolvere i suoi problemi economici e politici.\nTuttavia, verso la fine del 2002, Tashkent ha cominciato a mal sopportare la sua eccessiva dipendenza alla realizzazione di siti militari statunitensi sul suolo uzbeko.\nDopo il tentativo di ribellione di Andijan, gli stati occidentali e le varie organizzazioni per i diritti umani hanno lanciato una grande guerra mediatica contro l'Uzbekistan nel chiedere il rafforzamento della pressione economica e politica sul regime.\nIn seguito al deterioramento delle relazioni e la fuoriuscita di oltre 450 rifugiati uzbeki dalle Nazioni Unite (ONU) partendo dalle basi degli Stati Uniti; il 30 luglio 2005, Tashkent ha reagito chiudendo le basi militari dispiegate sul suo territorio, riorientando la sua politica estera verso la Russia, che ha scelto di criticare la sanguinosa repressione di Andijan, aderendo all'organizzazione della Comunit\u00e0 economica eurasiatica sotto l'egida di Mosca. Tuttavia, il 13 novembre 2008 l'Uzbekistan ha sospeso la sua appartenenza a questa organizzazione, un segno di un'inversione di tendenza con la Russia.\nNell'agosto 2006 l'Uzbekistan ha inoltre aderito all'Organizzazione del Trattato di Sicurezza Collettiva, un'altra organizzazione sotto l'egida russa.\nI rapporti con i vicini dell'Asia centrale.\nLe relazioni con i vicini dell'Asia centrale rimangono tesi a causa di dispute storiche, economiche e politiche (la questione della demarcazione dei confini in particolare nella valle di Fergana). Nel febbraio 1999 dei gruppi islamici provenienti dal Tagikistan causano dei problemi (16 morti) a Tashkent. L'incontro, nel novembre 2004, tra il Presidente Karimov e il suo omologo turkmeno ha contribuito a rilanciare un dialogo che era in fase di stallo dal 2002. Tashkent aspira come il suo vicino Kazakistan alla leadership regionale e conosce i rapporti a volte tesi con i suoi vicini tagiki e kirghisi. Tashkent ha sempre coltivato stretti rapporti con gli Uzbeki dell'Afghanistan, ha comunque vicina a Kabul e partecipa con Teheran a dei progetti stradali di un percorso tra paesi .Tashkent partecipa anche allo Shanghai Cooperation Organization (SCO), un'organizzazione per garantire la sicurezza (coordinamento della lotta al terrorismo e sorveglianza delle frontiere), che riunisce i paesi dell'Asia centrale (con l'esclusione del Turkmenistan), Russia e Cina. Il centro regionale per la lotta al terrorismo \u00e8 stato inaugurato a Tashkent nel gennaio 2004.\nDopo Karimov.\nCon la morte di Karimov avvenuta il 2 settembre 2016 il nuovo presidente \u00e8 Shavkat Mirziyoyev che sembra voler apportare delle novit\u00e0 rispetto al passato. Un primo segnale \u00e8 la volont\u00e0 di allentare il regime dei visti turistici dapprima promesso per il 2017 poi procrastinato al 2021. Ma anche l'allentamento della repressione nei confronti degli oppositori politici e di coloro che si battono per i diritti civili nel paese."}
{"id": "6256352", "revid": "628767", "url": "https://it.wikipedia.org/wiki?curid=6256352", "title": "Foreste miste temperate delle Azzorre", "text": "Le foreste miste temperate delle Azzorre sono un'ecoregione dell'ecozona paleartica (codice ecoregione: PA0403).\nTerritorio.\nSituato al centro dell'oceano Atlantico, a 1500\u00a0km dal Portogallo e a 3900\u00a0km dalla costa orientale del Nord America, l'arcipelago delle Azzorre \u00e8 uno dei gruppi insulari pi\u00f9 remoti dell'Atlantico, rimasto inesplorato sino al XV secolo, epoca di inizio della colonizzazione portoghese. In ragione di questo suo isolamento, l'arcipelago ospita un notevole numero di endemismi.\nFlora.\nLa flora originaria dell'arcipelago \u00e8 stata in gran parte eradicata dopo l'arrivo dei colonizzatori. La tipica laurisilva macaronesiana, composta principalmente da \"Laurus azorica\", \"Juniperus brevifolia\" ed \"Erica azorica\", sopravvive soprattutto sulle isole di Pico, Terceira e S\u00e3o Miguel, al di sopra dei 500\u00a0m di altitudine. Le aree di pianura, in gran parte degradate, vedono la predominanza dell'endemica \"Myrica faya\".\nFauna.\nTra i mammiferi presenti nell'ecoregione le uniche specie autoctone sono il vespertilio maggiore (\"Myotis\u00a0myotis\") e l'endemica nottola delle Azzorre (\"Nyctalus\u00a0azoreum\").\nSono state censite 36 specie di uccelli tra cui il ciuffolotto delle Azzorre (\"Pyrrhula\u00a0murina\"), il cui areale \u00e8 ristretto alla laurisilva della parte orientale dell'isola di S\u00e3o Miguel, fra i 300 e gli 800\u00a0m di quota. Altra specie degna di menzione \u00e8 il canarino (\"Serinus\u00a0canaria\"), presente anche a Madera e nelle Canarie. Tra gli uccelli acquatici che nidificano nell'arcipelago ci sono infine il petrello di Fea (\"Pterodroma\u00a0feae\"), la berta di Bulwer (\"Bulweria\u00a0bulwerii\"), la berta minore atlantica (\"Puffinus\u00a0puffinus\"), la berta della Macaronesia (\"Puffinus\u00a0baroli\") e l'uccello delle tempeste di Castro (\"Oceanodroma\u00a0castro\").\nConservazione.\nL'estensione attuale della laurisilva copre appena il 2% della superficie originaria. Il governo regionale delle Azzorre con il sostegno della Comunit\u00e0 Europea ha messo in atto un programma di riqualificazione del territorio nel tentativo di eradicare le specie invasive esotiche e di espandere le formazioni forestali autoctone."}
{"id": "6256353", "revid": "41170", "url": "https://it.wikipedia.org/wiki?curid=6256353", "title": "KV24-KV33", "text": ""}
{"id": "6256355", "revid": "31886", "url": "https://it.wikipedia.org/wiki?curid=6256355", "title": "Hogna sinaia", "text": "Hogna sinaia \u00e8 un ragno appartenente alla famiglia Lycosidae.\nCaratteristiche.\nI cheliceri sono di colore marrone; la parte frontale \u00e8 ricoperta da una peluria marrone tendente al nero.\nL'olotipo femminile rinvenuto ha lunghezza totale \u00e8 di 18mm; la lunghezza del cefalotorace \u00e8 di 8mm; e quella dell'opistosoma \u00e8 di 10mm.\nDistribuzione.\nLa specie \u00e8 stata reperita in Egitto orientale: nella localit\u00e0 di Halbinsel, appartenente alla Penisola del Sinai.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6256356", "revid": "628767", "url": "https://it.wikipedia.org/wiki?curid=6256356", "title": "Foreste miste pannoniche", "text": "Le foreste miste pannoniche sono un'ecoregione dell'ecozona paleartica, definita dal WWF (codice ecoregione: PA0431), che si estende attraverso il settore sud-orientale dell'Europa centrale: ricopre l'intera Ungheria, cos\u00ec come la parte meridionale e occidentale della Slovacchia, l'estremit\u00e0 sud-occidentale dell'Ucraina, la Romania occidentale, la Serbia settentrionale, la Bosnia ed Erzegovina settentrionale, l'interno della Croazia, la Slovenia centrale, orientale e sud-orientale, l'Austria orientale e la Repubblica Ceca sud-orientale.\nTerritorio.\nQuesta ecoregione \u00e8 costituita da una vasta depressione circondata da tre grandi catene montuose: i Carpazi, le Alpi e le Alpi Dinariche. Queste montagne producono un'ombra pluviometrica che permette a ben poche precipitazioni di raggiungere il centro dell'ecoregione. La regione possiede numerosi fiumi, torrenti e laghi e ospita popoli appartenenti a molte culture diverse - tra cui austriaci, croati, ungheresi e ucraini. Tuttavia, nonostante l'area sia intensamente popolata, rimangono ancora vasti frammenti di habitat intatto.\nFlora.\nTipi diversi di comunit\u00e0 vegetali si estendono come cerchi concentrici dal centro della depressione fino alle pendici montuose che cormano il confine esterno dell'ecoregione. Proprio al centro, dove la pioggia \u00e8 quasi completamente bloccata dalle montagne circostanti, cresce una vegetazione simile a quella che caratterizza la steppa. Allontanandosi dal centro, incontriamo foreste di carpino (\"Carpinus\" spp.), acero dei tartari (\"Acer tataricum\") e cerro (\"Quercus cerris\"). Sui fianchi delle montagne, prendono pian piano il sopravvento foreste di olmo comune (\"Ulmus minor\"), pioppo bianco (\"Populus alba\") e farnia (\"Quercus robur\"). Lungo il Danubio, che attraversa l'intera area, crescono foreste riveriasche e alberi come l'ontano nero (\"Alnus glutinosa\"), il frassino (\"Fraxinus\" spp.) e il salice (\"Salix\" spp.).\nFauna.\nA causa della grande variet\u00e0 di habitat disponibili in questa ecoregione, vivono qui molte specie diverse di animali. BirdLife International ha designato 50 Important Bird and Biodiversity Area entro i confini della regione. Le zone umide forniscono rifugio a spatole (\"Platalea alba\"), aironi bianchi maggiori (\"Ardea alba\"), albanelle minori (\"Circus pygargus\") e otarde (\"Otis tarda\"). Qui vivono anche specie in pericolo di estinzione come il visone europeo (\"Mustela lutreola\"), la vipera dell'Orsini (\"Vipera ursinii\"), la vipera dal corno (\"Vipera ammodytes\"), lo scinco occhi di serpente (\"Ablepharus kitaibelii\") e la lucertola dei Balcani orientali (\"Podarcis tauricus\"). Tra i mammiferi qui presenti vi sono la lepre europea (\"Lepus europaeus\"), il coniglio selvatico (\"Oryctolagus cuniculus\") e il lupo (\"Canis lupus\"). Falchi pecchiaioli (\"Pernis apivorus\") e astori (\"Accipiter gentilis\") sono grossi rapaci che si nutrono di piccoli mammiferi come lepri e conigli. Uccelli terricoli come la quaglia (\"Coturnix coturnix\") si nascondono tra l'erba alta e i cespugli. L'allocco degli Urali (\"Strix uralensis\"), la civetta capogrosso (\"Aegolius funereus\") e il rondone maggiore (\"Tachymarptis melba\") sono diffusi in tutta la regione.\nConservazione.\nLa continua industrializzazione dell'Europa centrale sta aumentando i problemi legati all'inquinamento e alla crescente richiesta di risorse, che sta portando ad una crescente deforestazione e alla distruzione degli habitat naturali. Altri fattori che minacciano questa ecoregione sono l'espansione e l'intensificazione dell'agricoltura, la caccia, la costruzione di dighe, l'irrigazione, i ripetuti incendi, la costruzione di strade e il sovrapascolo ai danni di praterie e steppe."}
{"id": "6256357", "revid": "21880", "url": "https://it.wikipedia.org/wiki?curid=6256357", "title": "Foreste miste ircane del Caspio", "text": "Le foreste miste ircane del Caspio sono un'ecoregione dell'ecozona paleartica, definita dal WWF (codice ecoregione: PA0407), che si estende lungo la costa meridionale del mar Caspio. Deve il nome all'antica regione dell'Ircania (\u00abterra dei lupi\u00bb).\nL'ecoregione fa parte dell'ecoregione globale denominata Foreste temperate del Caucaso, dell'Anatolia, dell'Hyrcanian, inclusa nella lista Global 200.\nTerritorio.\nQuesta ecoregione ricopre la pianura di Lenkoran e i monti Talysh del sud-est dell'Azerbaigian e i territori confinanti del nord-ovest dell'Iran lungo la costa del Caspio. Parte della subregione irano-turanica, quest'area rappresenta un rifugio per alcune forme relitte di flora cenozoica.\nLa regione di Lenkoran occupa un'area pianeggiante lungo la costa sud-occidentale del mar Caspio. Tipico di questa regione \u00e8 un peculiare clima semi-subtropicale caratterizzato da prolungate siccit\u00e0 estive e forti precipitazioni in altre stagioni dell'anno. La temperatura media annua \u00e8 di 14\u00a0\u00b0C, mentre le precipitazioni variano tra i 900 e i 1600\u00a0mm, e aumentano procedendo da sud a nord.\nIl territorio della regione dei Talysh \u00e8 formata da depositi vulcanici e vulcanogenici-sedimentari risalenti al Paleogene. Sorgenti termali di carbonato di calcio e di idrocarburi sono comuni nell'area. Le foreste ircane stesse risalgono al Cenozoico, e pertanto sono ricche di specie relitte ed endemiche.\nFlora.\nLa principale forma di vegetazione di questa ecoregione \u00e8 la foresta di latifoglie decidua temperata. Il 32,7% della foresta ircana \u00e8 costituito dal faggio orientale (\"Fagus orientalis\"). Un aspetto caratteristico della regione \u00e8 la mancanza di conifere: sono presenti solamente poche forme relitte, come il tasso (\"Taxus baccata\"), alcune specie di ginepro (\"Juniperus\" spp.), il cipresso mediterraneo (\"Cupressus sempervirens\") e la tuia orientale (\"Platycladus orientalis\").\nIn passato le pianure costiere lungo il mar Caspio erano ricoperte da foreste di \"Quercus castaneifolia\", bosso comune (\"Buxus sempervirens\"), ontano nero (\"Alnus glutinosa\"), ontano del Caucaso (\"Alnus subcordata\"), pioppo del Caspio (\"Populus caspica\") e noce del Caucaso (\"Pterocarya fraxinifolia\"), ma esse sono state quasi completamente convertite in aree urbane e terreni agricoli.\nLe pendici inferiori dei monti Talysh e dell'Elburz, al di sotto dei 700 m, ospitano varie foreste umide costituite da \"Quercus castaneifolia\", carpino bianco (\"Carpinus betulus\"), \"Parrotia persica\", zelkova del Caucaso (\"Zelkova carpinifolia\"), albero della seta persiano (\"Albizia julibrissin\") e loto (\"Diospyros lotus\"), assieme ad arbusti di agrifoglio (\"Ilex hyrcana\"), \"Ruscus hyrcanus\", \"Danae racemosa\" e \"Atropa pallidiflora\", liane (\"Smilax excelsa\") e rampicanti (\"Hedera pastuchovii\"). \"Parrotia persica\" \u00e8 endemica dei monti Talysh e dell'Iran settentrionale e la vista di boschetti costituiti quasi interamente da questa specie pu\u00f2 essere impressionante, con i rami ricoperti di licheni intrecciati tra loro e lo scuro suolo della foresta ricoperto solamente dalle sue foglie cadute. Inoltre, in autunno, le foglie gialle della \"Parrotia\" assumono una debole tinta color lilla.\nA medie altitudini, tra i 700 e i 1500 m, la specie prevalente \u00e8 il faggio orientale, che si pu\u00f2 trovare in boschetti puri o misto ad altre latifoglie come la \"Quercus castaneifolia\", la quercia del Caucaso (\"Quercus macranthera\"), il carpino bianco (\"Carpinus betulus\"), il carpino orientale (\"C. orientalis\") e il castagno europeo (\"Castanea sativa\"). Per la loro composizione floristica, queste foreste di faggi ricordano molto le faggete europee, in particolare quelle dei Balcani. Tuttavia, le locali condizioni di fattori geografici ed edafici, come l'umidit\u00e0 e la profondit\u00e0 del suolo, giocano un ruolo di primaria importanza nel determinare la composizione della vegetazione, che porta alla formazione di differenti sottocomunit\u00e0 di faggi.\nLe zone di alta montagna e quelle subalpine sono caratterizzate da querce del Caucaso, carpini orientali, boscaglie e steppe. A maggiori altitudini si incontrano tundra alpina e prati.\nAltre specie di alberi originarie della regione sono l'albero delle locuste del Caspio (\"Gleditsia caspica\"), l'acero vellutato (\"Acer velutinum\"), l'acero della Cappadocia (\"Acer cappadocicum\"), il frassino maggiore (\"Fraxinus excelsior\"), l'olmo montano (\"Ulmus glabra\"), il ciliegio (\"Prunus avium\"), il ciavardello (\"Sorbus torminalis\") e il tiglio nostrano (\"Tilia platyphyllos\").\nFauna.\nLa tigre del Caspio (\"Panthera tigris virgata\") un tempo si aggirava su queste montagne, ma \u00e8 ormai estinta. Altri grandi mammiferi ancora presenti sono il leopardo persiano (\"Panthera pardus saxicolor\"), la lince euroasiatica (\"Lynx lynx\"), l'orso bruno (\"Ursus arctos\"), il cinghiale (\"Sus scrofa\"), il lupo (\"Canis lupus\"), lo sciacallo dorato (\"Canis aureus\"), il gatto della giungla (\"Felis chaus\"), il tasso (\"Meles meles\") e la lontra (\"Lutra lutra\").\nQuesta ecoregione costituisce un'importante area di sosta per gli uccelli che migrano tra la Russia e l'Africa ed \u00e8 quindi di fondamentale importanza per molte specie. Tra le specie qui presenti ricordiamo l'oca selvatica (\"Anser anser\"), l'oca lombardella (\"Anser albifrons\"), la gallina prataiola (\"Tetrax tetrax\"), il mignattaio (\"Plegadis falcinellus\"), la spatola (\"Platalea leucorodia\"), la nitticora (\"Nycticorax nycticorax\"), l'oca collorosso (\"Branta ruficollis\"), il pellegrino (\"Falco peregrinus\"), il pellicano riccio (\"Pelecanus crispus\"), l'airone guardabuoi (\"Bubulcus ibis\"), la sgarza ciuffetto (\"Ardeola ralloides\"), il fenicottero (\"Phoenicopterus roseus\"), il gobbo rugginoso (\"Oxyura leucocephala\") e il tetraogallo del Caspio (\"Tetraogallus caspius\").\nConservazione.\nIl paesaggio naturale \u00e8 stato considerevolmente alterato dall'intensivo sviluppo umano. La produzione di t\u00e8, ortaggi, frutti subtropicali e vino sono le attivit\u00e0 agricole principali. Le pi\u00f9 importanti aree protette nel settore dell'ecoregione appartenente all'Azerbaigian sono la riserva statale Ghizil-Agaj (88,4\u00a0km\u00b2 di zone umide e marine, istituita con lo scopo di proteggere gli uccelli acquatici), il parco nazionale di Zuvand (15\u00a0km\u00b2 di prati montani e foreste, istituito per proteggere galliformi, orsi, leopardi e rettili rari) e il parco nazionale Hirkan (427,97\u00a0km\u00b2 di foreste ircane termofile umide, istituito per proteggere una comunit\u00e0 di piante unica, ricca di specie relitte ed endemiche)."}
{"id": "6256363", "revid": "32372", "url": "https://it.wikipedia.org/wiki?curid=6256363", "title": "Festival di Berlino 1959", "text": "La 9\u00aa edizione del Festival internazionale del cinema di Berlino si \u00e8 svolta a Berlino dal 26 giugno al 7 luglio 1959, con lo Zoo Palast come sede principale. Direttore del festival \u00e8 stato per il nono anno Alfred Bauer.\nL'Orso d'oro \u00e8 stato assegnato al film francese \"I cugini\" di Claude Chabrol.\nIl film di apertura del festival \u00e8 stato \"E ci\u00f2 al luned\u00ec mattina\" di Luigi Comencini.\nIn questa edizione sono stati assegnati per la prima volta gli Jugendfilmpreis, premi destinati ai migliori film, documentari e cortometraggi per i giovani. Questi riconoscimenti continueranno ad essere assegnati fino a fine anni sessanta e solo nel 1978 sar\u00e0 inclusa nel programma del festival una vera e propria sezione dedicata al cinema per ragazzi (Kinderfilmfest).\nLa retrospettiva di questa edizione \u00e8 stata dedicata ai capolavori internazionali dei primi anni del cinema sonoro.\nStoria.\nGiunta alla sua 9\u00aa edizione la \"Berlinale\" registr\u00f2 un numero record di visitatori, tra giornalisti, delegati, produttori, politici e celebrit\u00e0, e un programma pi\u00f9 internazionale che mai. Il successo in realt\u00e0 non era affatto prevedibile, anche perch\u00e9 dopo l'ultimatum di Chru\u0161\u010d\u0451v del 1958 la citt\u00e0 era ancora immersa nella \"seconda crisi di Berlino\".\nL'accresciuto interesse internazionale fu comunque visto come un segnale che il festival si era ormai svincolato dal destino politico di Berlino come \"citt\u00e0 in prima linea\". I film provenienti dall'Europa dell'Est continuarono ad essere assenti ma i contatti informali con la DEFA si stabilizzarono e le visite negli studi di Babelsberg a Berlino Est diventarono normali per gli operatori del settore cinematografico durante il festival. Inoltre l'Unione Sovietica venne invitata, ma si rifiut\u00f2 di partecipare perch\u00e9 consider\u00f2 le autorit\u00e0 della Germania Ovest \"non competenti\" nella scelta del settore ovest di Berlino come sede del festival.\nOltre a celebrit\u00e0 tedesche come Hardy Kr\u00fcger, Helmut K\u00e4utner, Hildegard Knef e Karin Baal, tra le moltissime star internazionali furono presenti Elia Kazan, Rita Hayworth, David Niven, Esther Williams, Van Heflin, Jean Renoir, Michiko Tanaka e Sophia Loren. A proposito del suo arrivo a Berlino col marito Carlo Ponti, \"La Stampa\" riport\u00f2 di \u00abtumulti di ammiratori e zuffe selvagge fra poliziotti e fotografi\u00bb.\nDavanti a un pubblico giunto da oltre 30 nazioni vennero proiettati 28 film, tra i quali furono particolarmente apprezzati \"Il villaggio sul fiume\" di Fons Rademakers, \"La ca\u00edda\" di Leopoldo Torre Nilsson e \"La fortezza nascosta\" di Akira Kurosawa, che si aggiudic\u00f2 l'Orso d'argento per il miglior regista e il Premio FIPRESCI.\nIl film tedesco presentato quest'anno, \"Il resto \u00e8 silenzio\", contrariamente alle aspettative non ottenne nessun riconoscimento. Definito da Walther Schmieding sul \"Ruhr Nachrichten\" \u00abl'avventura pi\u00f9 grande e ambiziosa\u00bb tra le pellicole presentate al festival e favorito della critica per uno dei premi principali, il film di Helmut K\u00e4utner usc\u00ec a mani vuote nonostante le ottime recensioni. \nAnche se quest'anno il programma del festival ottenne l'approvazione generale, alla conclusione si svolse un dibattito sul possibile miglioramento del processo di selezione. Dal momento che questa veniva fatta nei vari Paesi e le possibilit\u00e0 di rifiutare un film gi\u00e0 nominato erano limitate, Il direttore Alfred Bauer espresse il desiderio di lavorare pi\u00f9 a stretto contatto con i corrispondenti esteri, per vedere i film in anticipo e incidere maggiormente sulla scelta delle pellicole. Per il momento questo tentativo fall\u00ec, soprattutto a causa di problemi di budget dato che Bauer aveva sempre giustificato a fatica la dimensione del bilancio al Senato di Berlino e il suo tentativo di ottenere un aumento sostanziale di fondi non ebbe successo.\nLa \"Nouvelle vague\" arriva a Berlino.\nLa rivista \"Film in Berlin\" aveva da poco pubblicato un breve saggio sulla Nouvelle vague e le sue origini scritto dal giornalista Alexandre Alexandre, uno dei primi articoli tedeschi a porre l'attenzione su registi quali Fran\u00e7ois Truffaut, Jean-Luc Godard, Claude Chabrol e Louis Malle. Proprio Truffaut aveva di recente catturato l'attenzione con \"I quattrocento colpi\" e Alfred Bauer ne era rimasto impressionato, tanto che affid\u00f2 a Alexandre la preselezione dei film francesi per il festival. In una lettera del 13 aprile 1959 consider\u00f2 con attenzione quelli proposti, che includevano \"Orfeo negro\" di Marcel Camus, \"Hiroshima mon amour\" di Alain Resnais, \"Furore di vivere\" di Michel Boisrond e \"Perch\u00e9 sei arrivato cos\u00ec tardi?\" di Henri Decoin. Lo stesso Bauer fece entrare in gioco altri due film: \"Il giorno della violenza\" di G\u00e9za von Radv\u00e1nyi e \"Le voyage en ballon\" di Albert Lamorisse.\nNessuno di questi film venne invitato a Berlino, mentre venne scelto \"I cugini\" di Chabrol, a cui la giuria presieduta da Robert Aldrich assegn\u00f2 l'Orso d'oro. \nDopo il premio per la miglior regia assegnato pochi mesi prima a Truffaut proprio per \"I quattrocento colpi\" al Festival di Cannes, la vittoria di Chabrol fu l'ennesimo segno della consacrazione della Nouvelle Vague, i cui esponenti sarebbero stati ospiti regolari della \"Berlinale\" con i loro film negli anni successivi.\nIl caso \"Paradies und Feuerofen\".\nUn motivo di controversia fu il documentario tedesco \"Paradies und Feuerofen\", un reportage sullo stato di Israele realizzato da Herbert Viktor. In una lettera inviata l'8 aprile 1959 al Senato di Berlino, la casa di produzione Internationale Fernseh-Agentur afferm\u00f2 che si sarebbe dovuto fare di tutto per consentire una proiezione del film, sottolineando come il documentario fosse stato realizzato allo scopo di \u00abcontribuire alla comprensione e all'amicizia tra le nazioni e soprattutto di risvegliare nei tedeschi, dopo le esperienze tormentante del passato, una nuova intesa con il popolo ebreo senza offendere i sentimenti di altri gruppi\u00bb.\nIl capo della sezione cinematografica di Berlino, Herbert Antoine, critic\u00f2 il rating di \"altamente raccomandabile\" conferito al film dalla FBW, autorit\u00e0 federale per la valutazione e la classificazione dei film che lo aveva trovato eccezionale nella sua \"forma drammaturgicamente ben pensata\". Sia Antoine che il Senato di Berlino sottolinearono che il film era troppo soggettivo, trovando alcune sequenze \u00abarbitrarie e non sempre dettate dal miglior gusto\u00bb, e si opposero alla sua partecipazione temendo le proteste dagli israeliani. La commissione di selezione si trov\u00f2 quindi in difficolt\u00e0 ma alla fine i sostenitori del film furono in grado di affermarsi: non solo \"Paradies und Feuerofen\" venne accettato nella sezione \"Documentari e cortometraggi\", ma si aggiudic\u00f2 anche il premio OCIC conferito dall'Organizzazione Cattolica Internazionale del Cinema. \nLe proteste internazionali non si fecero attendere a lungo: sul quotidiano arabo \"Al-Alam\" ci furono molte polemiche con riferimenti anche al problema della Palestina, ma soprattutto fu annunciato che \"Paradies und Feuerofen\" non sarebbe uscito in Israele dopo che era stato visionato da un gruppo di autorit\u00e0 tra cui il Presidente Itzhak Ben-Zvi, il Primo ministro David Ben Gurion e il ministro degli esteri Golda Meir. L'11 agosto 1959 il quotidiano \"Der Tag\" riassunse: \u00abCon questa decisione, la tanto temuta risposta \u00e8 stata data a una domanda riguardante tutti i tedeschi: quale beneficio potrebbe provenire da un film su Israele quando \u00e8 stato fatto dai tedeschi?\u00bb."}
{"id": "6256364", "revid": "2121138", "url": "https://it.wikipedia.org/wiki?curid=6256364", "title": "Foreste miste caucasiche", "text": "Le foreste miste caucasiche sono un'ecoregione dell'ecozona paleartica, definita dal WWF (codice ecoregione: PA0408), che occupa la catena del Caucaso.\nL'ecoregione fa parte dell'ecoregione globale denominata Foreste temperate del Caucaso, dell'Anatolia, dell'Hyrcanian, inclusa nella lista Global 200.\nTerritorio.\nL'ecoregione \u00e8 situata nel punto dove convergono flora e fauna di almeno tre province biogeografiche diverse - Europa centrale/settentrionale, Asia centrale e Medio Oriente/Nordafrica. Il clima \u00e8 temperato, ma varia a seconda dell'altitudine, che oscilla tra il livello del mare e i 5642 m (Monte Elbrus, la vetta pi\u00f9 alta d'Europa), e delle regioni: la temperatura dell'aria diminuisce in media di 0,65\u00a0\u00b0C ogni 100 m di altitudine, e le precipitazioni annue variano tra i 1500-2000 (a volte anche fino a 4500) mm nel settore occidentale della catena (quello colchico) e i 600\u20131000\u00a0mm nelle zone pi\u00f9 aride dei settori orientali e meridionali. Le foreste miste temperate si concentrano a medie altitudini (tra i 400 e i 2200 m) e ricoprono circa il 70% della superficie dell'ecoregione.\nFlora.\nLe foreste sono costituite prevalentemente (circa l'85%) da alberi di latifoglie, con prevalenza di roveri (\"Quercus petraea\") e carpini (\"Carpinus betulus\"), fino a 1000\u20131200 m, castagni europei (\"Castanea sativa\"), nelle zone umide del settore occidentale (500\u20131000 m), faggi orientali (\"Fagus orientalis\"), tra 1000 e 1500 (talvolta 1800) m, che nelle regioni pi\u00f9 secche sono rimpiazzati dalla quercia orientale (\"Quercus macranthera\"). La linea degli alberi (situata, a seconda delle regioni, tra i 1800 e i 2600 m) \u00e8 formata da foreste ammantate di muschi di varie specie di betulla (\"Betula litwinowii\", \"B. raddeana\", ecc.) nelle zone umide e da boscaglie di querce orientali e pini silvestri (\"Pinus sylvestris\") in quelle pi\u00f9 secche. Le foreste di conifere sono costituite soprattutto da abeti (\"Abies nordmanniana\"; 1500\u20131800 m), pecci (\"Picea orientalis\"; 1200\u20132000 m) e pini silvestri (800\u20131000 m). Gli ecosistemi erbosi si incontrano tra la linea degli alberi e la zona coperta da nevi e ghiacciai e sono costituiti da una vegetazione di erba e piante erbacee (1800\u20132200 m), prati subalpini (1800\u20132500 m) e alpini (2500\u20133000 m), alla quale si alternano boschetti di \"Rhododendron caucasicum\" (2000\u20132800 m) e altre piante. Tra i 3000 e i 4000 m, \u00e8 presente una vegetazione di tipo sub-nivale che alligna sulle rocce o nei ghiaioni.\nGrazie alla sua storia evolutiva, quella delle foreste miste del Caucaso \u00e8 un'ecoregione unica. Le otto ecoregioni con cui essa confina differiscono significativamente da essa sia per quanto riguarda le condizioni climatiche che le specie che vi si trovano. Infatti essa coincide in parte con il cosiddetto \u00abrifugio floristico della flora cenozoica della Colchide\u00bb (comprendente le terre che cingono ad est il mar Nero). Questo \u00e8 il pi\u00f9 importante rifugio di flora forestale relitta del Paleartico occidentale. \u00c8 l'unico luogo di questa parte del mondo in cui foreste decidue temperato-calde sono presenti ininterrottamente dal Cenozoico. Ancora oggi, molte forme relitte compaiono come specie dominanti o codominanti in un certo numero di comunit\u00e0 di piante; tra esse ricordiamo due specie di querce (\"Quercus hartwissiana\", \"Q. pontica\"), la zelkova (\"Zelkova carpinifolia\"), due specie di betulla (\"Betula medwediewii\", \"B. megrelica\"), vari rododendri (\"Rhododendron ponticum\", \"R. ungernii\", \"R. smirnowii\", ecc), il lauroceraso (\"Prunus laurocerasus\"), il leccio della Colchide (\"Ilex colchica\"), ecc.\nGrazie ad alcuni fattori biogeografici, come l'influenza di province biogeografiche diverse, l'ecoregione presenta un tasso molto elevato di speciazione, nonch\u00e9 uno dei livelli di endemismi maggiori della fascia temperata: endemico \u00e8 il 23% delle piante vascolari e il 10% dei vertebrati della regione. Elevato \u00e8 anche il numero complessivo delle specie: qui vivono circa 5000 piante vascolari, 7000 piante inferiori e 700 vertebrati.\nFauna.\nLa ricchezza faunistica \u00e8 elevata; tra i mammiferi caratteristici vi sono la capra del Caucaso orientale (\"Capra cylindricornis\"), la capra del Caucaso occidentale (\"Capra caucasica\"), entrambi endemici della catena del Gran Caucaso, il maral o cervo del Caucaso (\"Cervus elaphus maral\"), la capra selvatica (\"Capra aegagrus\"), l'urial (\"Ovis orientalis gmelini\"), l'orso bruno (\"Ursus arctos\"), il lupo (\"Canis lupus\"), la lince euroasiatica (\"Lynx lynx\"), la lontra (\"Lutra lutra\") e il leopardo persiano (\"Panthera pardus saxicolor\"), in pericolo di estinzione.\nIn questa ecoregione vivono numerose specie di uccelli, tra cui alcune in pericolo di estinzione, come l'aquila reale (\"Aquila chrysaetos\") e il gipeto (\"Gypaetus barbatus\"), o dall'areale limitato, come il fagiano di monte del Caucaso (\"Lyrurus mlokosiewiczi\") e il tetraogallo del Caucaso (\"Tetraogallus caucasicus\"). Tra le altre specie caratteristiche ricordiamo il ciuffolotto roseo maggiore (\"Carpodacus rubicilla\"), il codirosso di Guldenstadt (\"Phoenicurus erythrogastrus\"), la canapiglia (\"Anas strepera\"), il cigno selvatico (\"Cygnus cygnus\"), il moriglione (\"Aythya ferina\"), la moretta grigia (\"A. marila\"), il quattrocchi (\"Bucephala clangula\") e il pellicano riccio (\"Pelecanus crispus\").\nTra i rettili e gli anfibi figurano specie endemiche dall'areale limitato, come la salamandra del Caucaso (\"Mertensiella caucasica\"), la vipera del Caucaso (\"Vipera kaznakovi\") e il pelodite del Caucaso (\"Pelodytes caucasicus\").\nConservazione.\nIn seguito allo sviluppo delle aree urbane e rurali, la maggior parte delle foreste di pianura \u00e8 stata convertita in terreni agricoli o insediamenti umani. Circa il 5% dell'ecoregione \u00e8 protetto. Tra le principali aree protette vi sono i parchi nazionali di Borjomi-Kharagauli, Lagodekhi e di Tusheti in Georgia, la riserva naturale del Caucaso in Russia e la riserva di Zakatala in Azerbaigian. Le lacune esistenti tra le varie riserve, tuttavia, non sono state ancora prese in considerazione. Circa il 35% delle foreste di montagna \u00e8 tuttora allo stato primigenio, ma gli attuali tentativi di sviluppare un'industria commerciale del legname nella regione, assieme alle crisi socio-economiche, che incrementano la domanda di legna da ardere da parte dei locali, costituiscono una potenziale minaccia per questi habitat."}
{"id": "6256368", "revid": "31886", "url": "https://it.wikipedia.org/wiki?curid=6256368", "title": "Hogna straeleni", "text": "Hogna straeleni \u00e8 un ragno appartenente alla famiglia Lycosidae.\nCaratteristiche.\nI cheliceri sono provvisti di tre dentelli.\nL'olotipo femminile rinvenuto ha lunghezza totale \u00e8 di 18mm; la lunghezza del cefalotorace \u00e8 di 7mm; e quella dell'opistosoma \u00e8 di 11mm.\nL'olotipo maschile rinvenuto ha lunghezza totale \u00e8 di 10mm; la lunghezza del cefalotorace \u00e8 di 5mm; e quella dell'opistosoma \u00e8 di 5mm.\nDistribuzione.\nLa specie \u00e8 stata reperita in varie localit\u00e0 della Repubblica Democratica del Congo, del Ruanda e della Tanzania.\nTassonomia.\nAl 2017 non sono note sottospecie e dal 1959 non sono stati esaminati nuovi esemplari."}
{"id": "6256377", "revid": "124123", "url": "https://it.wikipedia.org/wiki?curid=6256377", "title": "Solatium", "text": "Biografia.\nNato nel 1859 fu un raffinato caricaturista. Gi\u00e0 nel 1886 collabora al \"Don Chisciotte\" settimanale napoletano fondato da Vincenzo Di Napoli-Vita. Il giornale, di grande formato, ha quattro pagine di cui una interamente riservata ad un suo disegno\nDal 1898, anno della fondazione , collabora come illustratore al giornale \"Monsignor Perrelli\" diretto da Leonardo Fontana e al suo successo basato su canzoni, umorismo e disegni eccellenti.Nel 1901 pubblica numerose vignette sul \"Masto Rafaele\".\nMor\u00ec nel 1933"}
{"id": "6256378", "revid": "287204", "url": "https://it.wikipedia.org/wiki?curid=6256378", "title": "Skoda Fabia R5", "text": ""}
{"id": "6256380", "revid": "228587", "url": "https://it.wikipedia.org/wiki?curid=6256380", "title": "Campionati europei di atletica leggera 2016 - Getto del peso maschile", "text": "Il concorso del getto del peso maschile ai Campionati europei di atletica leggera 2016 si \u00e8 svolto tra il 9 e il 10 luglio 2016.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale gli atleti che lanciano 17,30\u00a0m () o le dodici migliori misure ()."}
{"id": "6256384", "revid": "767487", "url": "https://it.wikipedia.org/wiki?curid=6256384", "title": "Harvey Knuckles", "text": "Carriera.\nSelezionato al Draft NBA 1981 dai Los Angeles Lakers, non gioc\u00f2 tuttavia mai in NBA. Prosegu\u00ec la carriera in Continental Basketball Association e nei campionati professionistici europei, ritirandosi nel 1992 e ricominciando a giocare poi dal 2001 al 2008."}
{"id": "6256391", "revid": "1402222", "url": "https://it.wikipedia.org/wiki?curid=6256391", "title": "Raluca Turcan", "text": "\u00c8 sposata con Valeriu Turcan, consigliere del Presidente Traian B\u0103sescu, a partire dal 2004. La coppia ha un figlio, Erik, nato nel 2007\nBiografia.\nSi \u00e8 laureata nel 1999 alla Facolt\u00e0 di Relazioni Economiche Internazionali dell'Accademia degli studi economici di Bucarest. Dal 1996 al 1999 segu\u00ec i corsi in lingua russa della scuola di business dell'Istituto Pushkin di Mosca.\nFra il 1999 e il 2000, lavor\u00f2 come consulente delle pubbliche relazioni del Tofan Grup, un fornitore di gomme d'auto.\nDal 2000 al 2004 fu consulente del Senato romeno, e fini al 2006 professore associato dell'Universit\u00e0 della Transylvania e dell'Universit\u00e0 romeno-tedesca di Sibiu.\nNel 2006 inizi\u00f2 a collaborare ai corsi post-universitari di \"Political Marketing\" alla Scuola Nazionale di Amministrazione e di Scienze Politiche all'Universit\u00e0 di Bucarest, conseguendo nello stesso anno un dottorato all'Universit\u00e0 di Bra\u015fov, contestualmente a corsi di perfezionamento in Austria e negli Stati Uniti.\nCarriera politica.\nRaluca Turcan inizi\u00f2 la sua carriera politica nel 2000 come presidente del comitato direttivo del Partito Nazionale Liberale. Due anni dopo, divenne consigliere del presidente Theodor Stolojan. Rimanendo nell'ambito del partito, non appena eletta nel 2004 al Parlamento, lasci\u00f2 l'incarico di consigliere del presidente per rivestire altri ruoli dirigenziali, fino al 2006.\nEspulsa dal PNL, insieme a Valeriu Stoica e Cristian Boureanu conflu\u00ec nel Partito Liberale Democratico, fondato da Stolojan. A quel punto, il PNL si un\u00ec con il Partito Democratico nel PD-L, e Turcan divenne presidente della nuova formazione politica. Fu rieletta nel 2008. \nNel corso del suo mandato parlamentare, Raluca Turcan fu membro di varie commissioni parlamentari, ed in particolare fu per due volte presidente della Commissione Cultura, Arte e Mass Media (nel biennio 2005-2006; e poi dal 2008 a fine legislatura). Nelle parlamentari del 2012, risult\u00f2 seconda nel suo collegio, ma riusc\u00ec comunque ad essere rieletta in virt\u00f9 di un meccanismo di redistribuzione dei voti stabilito dalla legge elettorale.\nA seguito della sconfitta del PNL nelle parlamentari del 2016, e alle dimissioni di Alina Gorghiu, Turcan divenne presidente provvisorio del partito, fino alla vittoria elettorale di Ludovic Orban.\nTurcan ha collabor\u00f2 con organizzazioni della societ\u00e0 civile attive nella difesa dei diritti umani e della libert\u00e0 di espressione, o focalizzati sulle questioni della salute pubblica e dei mass media. \u00c8 coautrice di un dizionario inglese-russo-romeno dei termini economici, e di un libro \"Integrare \u015fi politic\u0103 fiscal\u0103 european\u0103\" (\"Integrazione e Policy Fiscale Europea\"). Ha pubblicato alcuni studi in tema di pubbliche relazioni e di integrazione europea.\nNel corso della sua carriera politica, incontr\u00f2 varie forme di opposizione nel suo partito. Dopoch\u00e9 C\u0103lin Popescu T\u0103riceanu divenne Primo Ministro nel 2004, internamente al partito si rafforz\u00f2 la corrente critica nei suoi confronti, e nel 2006 adott\u00f2 un provvedimento formale, al quale lei rispose che avrebbe continuato con la medesima linea di condotta. Tenne fede alle proprie promesse, e nel Settembre dello stesso anno fu nuovamente espulsa dal partito.\nProseguendo nell'opposizione a T\u0103riceanu, fu in prima linea con un gruppo di deputati del PD-L che nel Marzo 2008 denunci\u00f2 alla magistratura il Primo Ministro per abuso d'ufficio e per corruzione, per il suo tentativo di imporre una tassa automobilistica (avendo questi alcuni potenziali conflitti di interessi con le industrie del settore),e, quando T\u0103riceanu lasci\u00f2 la presidenza del PNL nell'anno successivo, dichiar\u00f2 che se un ristretto numero di persone avesse lasciato il partito, avrebbe potuto formarsi un unico partito conservatore dall'unione di PD-L e PNL. Poco tempo dopo la sua espulsione, dichiar\u00f2 che una sorta di triumvirato (T\u0103riceanu, Olteanu e Orban) monopolizzava la gestione del partito, del quale fecero praticamente una compagine personale, allontanando chiunque osasse esprimere un parere difforme dal gruppo dirigente.\nAll'opposto, Raluca Turcan fu una sostenitrice pubblica di B\u0103sescu, che, secondo la sua opinione politica, condivideva pienamente gli obbiettivi del PD-L, e defin\u00ec un \" serio caso di abuso di potere\" la celebrazione del referendum del 2007 volto alla rimozione di B\u0103sescu dal suo incarico.\nFu confermata la sua previsione secondo la quale il leader del partito Crin Antonescu sarebbe stato sconfitto da B\u0103sescu alle presidenziali del 2009 e che il partito avrebbe rischiato di finire marginalizzato se non avesse abbandonato la sua strategia avversa al neoeletto Presidente. Raluca Turcan ha sostenuto un progetto di riforma costituzionale nella direzione di una forma dello Stato repubblicana semi-presidenziale."}
{"id": "6256393", "revid": "46291", "url": "https://it.wikipedia.org/wiki?curid=6256393", "title": "Anthurium barclayanum", "text": "Anthurium barclayanum \u00e8 una pianta della famiglia delle Aracee, diffusa in Ecuador e Per\u00f9."}
{"id": "6256396", "revid": "46291", "url": "https://it.wikipedia.org/wiki?curid=6256396", "title": "Anthurium barreranum", "text": "Anthurium barreranum \u00e8 una pianta della famiglia delle Aracee, endemica della Colombia."}
{"id": "6256400", "revid": "118953725", "url": "https://it.wikipedia.org/wiki?curid=6256400", "title": "John Francis Rigaud", "text": "Biografia.\nDiscendente da una famiglia protestante di origine francese e proveniente da Lione, ma nato in Italia, John Francis Rigaud era figlio di James Dutilh (che cambi\u00f2 cognome in Rigaud) e di Fran\u00e7oise Guiraudet.\nPittore di stile classico, particolarmente congeniale col gusto inglese, si dedic\u00f2 soprattutto al ritratto; ma dipinse anche paesaggi e soggetti storici. In Italia ha compiuto un lungo \"Gran Tour\" e ha studiato in particolare a Firenze, a Roma, a Parma, a Bologna. Dopo un breve periodo a Parigi, si stabil\u00ec a Londra nel 1771, dove venne a contatto con pittori e scultori inglesi (o italiani che vivevano da tempo in Inghilterra), che erano molto apprezzati in ambito accademico.\nDipinse nel 1777 il gruppo di tre artisti italiani\u02d0 Agostino Carlini, Francesco Bartolozzi e Giovanni Battista Cipriani. In un altro simile quadro, del 1782, raffigur\u00f2 i tre artisti inglesi Joshua Reynolds, William Chambers e Joseph Wilton.\nUn vasto giro di amicizie londinesi gli offr\u00ec la possibilit\u00e0 di importanti commissioni, come il ritratto giovanile di Orazio Nelson e ritratti di capitani della Marina britannica. Decor\u00f2 ad affresco, nel 1787, la Galleria Pompeiana di Packington Hall, a Warwickshire. Fu accolto nel 1772 nella Royal Academy londinese, poi nella Royal Academy di Scozia.\nDa dipinti di Rigaud furono tratte incisioni, ad opera degli artisti come Francesco Bartolozzi, Richard Earlom, John Keyse Sherwin e Robert Shipster. \nConiugato con Mary Williams (1740? \u2013 1808), ha avuto tre figlie e un figlio, Stephen Francis Dutilh Rigaud, che \u00e8 stato pittore."}
{"id": "6256403", "revid": "46291", "url": "https://it.wikipedia.org/wiki?curid=6256403", "title": "Anthurium barrieri", "text": "Anthurium barrieri \u00e8 una pianta della famiglia delle Aracee, endemica del Per\u00f9."}
{"id": "6256407", "revid": "125113368", "url": "https://it.wikipedia.org/wiki?curid=6256407", "title": "Gregorio Chiriv\u00e1s Lacambra", "text": "Biografia.\nNacque ad Si\u00e9tamo, un piccolo centro non distante da Huesca nella regione dell'Aragona. La sua famiglia viveva in una casa cantoniera perch\u00e9 il padre era stradino. A causa di una malattia del padre la famiglia dovette traslocare a Barbastro, presso dei parenti. A Barbastro conobbe i padri Scolopi e i missionari clarettiani. Dopo poco tempo perse entrambi i genitori e all'et\u00e0 di dodici anni chiese l'ammissione nel seminario di Barbastro come fratello coadiutore.\nPrest\u00f2 la sua opera come sarto e sacrestano a Cervera, Alag\u00f3n e Barbastro. Di carattere semplice e allegro, assisteva con sollecitudine coloro che avevano necessit\u00e0 dei suoi servizi.\nGregorio si trovava nel seminario di Barbastro quando scoppi\u00f2 la guerra civile. Venne arrestato il 20 luglio del 1936 e recluso nel salone dei padri Scolopi. Venne fucilato la mattina del 12 agosto sul ciglio di una strada fuori citt\u00e0. Insieme a cinque compagni, fece parte del secondo gruppo di clarettiani di Barbastro che subirono il martirio. I loro corpi sono stati gettati in una fossa comune.\nDopo la guerra i resti dei martiri furono riesumati e si possono venerare oggi nella cripta della casa museo a Barbastro. Nel 2013 \u00e8 uscito un film sulla vicenda intitolato \"Un Dios prohibido\" per la regia di Pablo Moreno.\nCulto.\nLa beatificazione avvenne a Roma, ad opera di Giovanni Paolo II, il 25 ottobre 1992. La Chiesa cattolica lo ricorda il 12 agosto."}
{"id": "6256433", "revid": "46291", "url": "https://it.wikipedia.org/wiki?curid=6256433", "title": "Anthurium barryi", "text": "Anthurium barryi \u00e8 una pianta della famiglia delle Aracee, diffusa a Panama e in Colombia."}
{"id": "6256435", "revid": "46291", "url": "https://it.wikipedia.org/wiki?curid=6256435", "title": "Anthurium basirotundum", "text": "Anthurium basirotundum \u00e8 una pianta della famiglia delle Aracee, endemica del Per\u00f9."}
{"id": "6256436", "revid": "46291", "url": "https://it.wikipedia.org/wiki?curid=6256436", "title": "Anthurium bayae", "text": "Anthurium bayae \u00e8 una pianta della famiglia delle Aracee, endemica della Colombia."}
{"id": "6256439", "revid": "1315817", "url": "https://it.wikipedia.org/wiki?curid=6256439", "title": "Coppa Davis 2016 Zona Euro-Africana Gruppo III - Europa", "text": "Il Gruppo III della Zona Europa (\"Europe Zone\") \u00e8 il terzo e ultimo livello di competizione della zona Europa/Africa, una delle tre divisioni zonali della Coppa Davis 2016. I due vincitori sono ammessi al Gruppo II nel 2017.\nFormula.\nLe quindici nazioni partecipanti vengono suddivise in quattro gironi da quattro squadre (uno da tre), in cui ciascuna squadra affronta le altre incluse nel proprio girone (\"Pool\"). Le prime in classifica di ciascun girone si qualificano allo spareggio finale, da cui le due nazioni vincenti vengono promosse al Gruppo II."}
{"id": "6256442", "revid": "399678", "url": "https://it.wikipedia.org/wiki?curid=6256442", "title": "Dimitri Michalopoulos", "text": "Attualmente \u00e8 lo storico dell'Istituto di Storia della Marina mercantile ellenica. In un libro recentemente pubblicato sostiene la tesi secondo la quale l\"'Odissea\" di Omero ebbe luogo nell'Oceano Atlantico.\nBiografia.\nNato ad Atene nel 1952, ha frequentato il liceo classico presso la Scuola Italiana di Atene (1964-1970), si \u00e8 laureato in Storia e Archeologia presso la Facolt\u00e0 di Filosofia dell\u2019universit\u00e0 di Atene (1970-1974) e con una borsa di studio del governo francese, ha ottenuto il dottorato in Storia presso l\u2019\u00c9cole des Hautes \u00c9tudes en Sciences Sociales, a Parigi nel 1978. Dopo essere stato l'archivista della Presidenza della Repubblica Ellenica 1980-1982) ed aver insegnato, prima come lettore e poi come professore aggiunto, \"Storia dei Balcani\" all\u2019universit\u00e0 di Salonicco (1982-1994), \u00e8 stato il direttore del Museo della Citt\u00e0 di Atene (1990-2000) e professore di Storia Navale presso la Scuola di Guerra della Marina Greca (1990-1997) e l\u2019Accademia Navale di Grecia (1994-1997). Negli anni 2004-2011 \u00e8 stato il direttore dell\u2019 \u201cIstituto di Storia di Eleutherios Venizelos e della sua epoca\u201d. Oggi \u00e8 lo storico dell\u2019Istituto di Storia della Marina Mercantile Ellenica. Come tale ha pubblicato, in francese, greco ed inglese, un saggio in cui ci sono le prove del viaggio di Ulisse omerico nell'Oceano Atlantico:\"L'Odyss\u00e9e d'Hom\u00e8re au-del\u00e0 des mythes\", Il Pireo: Institut d'histoire maritime hell\u00e8ne, 2016, ISBN 978-618-80599-2-4; \"Homer's Odyssey beyond the Myths\", The Piraeus, 2016, ISBN 978-618-80599-3-1. (Il libro si offre gratuitamente dall'Istituto di Storia della Marina mercantile ellenica, di cui la sede si trova al Pireo.) Eppure: \"Ulisse nell'Oceano Atlantico. La\" \"questione omerica riesaminata\", Edizioni Accademiche Italiane, 2018 (ISBN 978-620-2-08420-8).\nNell'anno 2000 gli fu consegnato il premio \"Anassilaos Nostos\".\nUlisse nell'oceano Atlantico.\nIl primo a dire chiaramente che Ulisse aveva navigato nell\u2019Oceano Atlantico \u00e8 stato Strabone, all\u2019inizio dell\u2019era cristiana; e sempre lui aveva spiegato che si pu\u00f2 arrivare all\u2019India partendo dalla Penisola iberica (idea realizzata quindici secoli pi\u00f9 tardi da Cristoforo Colombo).\nGli Antichi, infatti, sapevano bene che il nostro pianeta \u00e8 sferico: che si legga a prova il famoso brano del dialogo platonico Fedone (110b-d), dove si descrive la terra vista dall\u2019alto, quasi da una nave spaziale. Prendendo allora in considerazione tutto ci\u00f2, si pu\u00f2 sostenere l\u2019ipotesi che Ulisse avesse viaggiato nell\u2019Oceano atlantico con i seguenti argomenti:\nCollegamenti esterni.\nBiografia nel sito dell\"'Acad\u00e9mie des Arts et des Sciences de la Mer\".\nhttps://orcid.org/0000-0001-7496-8872\nhttps://www.babelio.com/auteur/Dimitris-Michalopoulos/567227\n\u00ab 2015-2016 Faaliyetler \u00bb, abegitim.deu.edu.tr (30 dicembre 2016).\nhttps://www.archeomedia.net/wp-content/uploads/2017/08/Ulysse.pdf (19 agosto 2017).\nhttp://www.socgeografialisboa.pt/wp/wp-content/uploads/2018/07/Boletim-Soc.Geografia-134.pdf \nhttps://www.periodicodaily.com/?s=Chi+vinse+davvero+la+Guerra+di+Troia%3F"}
{"id": "6256444", "revid": "287204", "url": "https://it.wikipedia.org/wiki?curid=6256444", "title": "Serafina Correa", "text": ""}
{"id": "6256448", "revid": "1305772", "url": "https://it.wikipedia.org/wiki?curid=6256448", "title": "Hydra (videogioco)", "text": "Hydra \u00e8 un videogioco arcade di pilotaggio di un veicolo acquatico futuristico, pubblicato nel 1990 dalla Atari Games. Nel 1991 la Domark ne pubblic\u00f2 conversioni per gli home computer Amiga, Amstrad CPC, Atari ST, Commodore 64 e ZX Spectrum, mentre nel 1992 l'Atari lo pubblic\u00f2 anche per la sua console portatile Lynx.\nSi tratta di un simulatore di guida sparatutto con visuale tridimensionale in terza persona, simile ai precedenti \"RoadBlasters\" e \"S.T.U.N. Runner\" della stessa Atari.\nModalit\u00e0 di gioco.\nIl giocatore \u00e8 nei panni di un corriere che deve consegnare diversi carichi di massima segretezza, pilotando uno speciale mezzo acquatico armato detto \"Hydracraft\", simile a un motoscafo monoposto, e affrontando forze terroristiche lungo il tragitto. Ci sono in totale 9 missioni ambientate in varie parti del mondo, lungo corsi d'acqua o in mare; ogni missione comprende tre tappe corrispondenti a tre aree geografiche contigue e un viaggio bonus finale.\nLa guida avviene con visuale tridimensionale in terza persona, dalle spalle dell'Hydracraft, a velocit\u00e0 regolabile. Nella macchina arcade si dispone di una cloche inclinabile a quattro direzioni, con pulsanti delle armi integrati, e del pedale del gas. Si deve seguire un percorso obbligato con curve, anche nelle tappe di mare aperto. Lungo il percorso si incontrano diversi tipi di natanti e velivoli nemici, mine e altri ostacoli affioranti, che possono distruggere l'Hydracraft al primo colpo. Per combattere i nemici si ha un'arma di base che spara proiettili in avanti, tenendo conto dell'inclinazione del veicolo quando si sterza.\nIn caso di distruzione dell'Hydracraft si riprende il percorso con uno nuovo, ma si perde il carico, che deve essere recuperato poco pi\u00f9 avanti, a volte eliminando un veicolo nemico che se ne \u00e8 impadronito. Non \u00e8 indispensabile avere il carico per completare il livello, ma influisce molto sul bonus. Lungo il percorso si possono anche raccogliere molti bonus di denaro e ricariche di carburante, quest'ultimo rifornito anche al termine di ogni tappa. Il carburante \u00e8 importante in quanto il suo esaurimento determina la sconfitta e la fine della partita; non ci sono altrimenti limiti sul numero di Hydracraft perse.\nL'Hydracraft dispone inoltre, in quantit\u00e0 limitata, della funzione \"boost\", che permette di volare per un breve tratto. Il mezzo \u00e8 pilotabile anche durante il volo, inclusa la regolazione dell'altitudine. Oltre a evitare nemici e ostacoli, il volo pu\u00f2 servire per raggiungere certi bonus sospesi in aria, o come ultima risorsa di movimento se \u00e8 finito il carburante. \nAl termine di ciascuna missione di consegna c'\u00e8 il livello bonus \"Hydradome\", un percorso a ostacoli senza nemici ambientato sotto una enorme cupola. Quindi, prima di passare alla successiva missione, si fa tappa al negozio, dove \u00e8 possibile spendere il denaro accumulato per acquistare nuovi armamenti come missili, mitragliatrici, scudi protettivi. Le armi extra hanno munizioni limitate e possono essere selezionate dal giocatore durante la navigazione. "}
{"id": "6256452", "revid": "834", "url": "https://it.wikipedia.org/wiki?curid=6256452", "title": "We Belong (Pat Benatar)", "text": "We Belong \u00e8 un singolo della cantautrice statunitense Pat Benatar pubblicato il 6 ottobre 1984 come primo estratto dal suo quinto album in studio \"Tropico\"."}
{"id": "6256453", "revid": "6923", "url": "https://it.wikipedia.org/wiki?curid=6256453", "title": "Nazionale Under-21 di pallavolo maschile di Porto Rico", "text": "La nazionale Under-21 di pallavolo maschile degli Porto Rico \u00e8 una squadra nordamericana composta dai migliori giocatori di pallavolo di Porto Rico con un'et\u00e0 inferiore di 21 anni ed \u00e8 posta sotto l'egida della Federazione pallavolistica di Porto Rico."}
{"id": "6256455", "revid": "628767", "url": "https://it.wikipedia.org/wiki?curid=6256455", "title": "Foreste decidue dell'Anatolia centrale", "text": "Le foreste decidue dell'Anatolia centrale sono un'ecoregione dell'ecozona paleartica, definita dal WWF (codice ecoregione: PA0410), che si estende attraverso le regioni centrali della Turchia.\nTerritorio.\nI limiti dell'altopiano anatolico sono ben definiti dalle catene dei monti del Ponto e del Tauro, che lo chiudono tutt'intorno. La sua altitudine media si aggira intorno ai 1000 m. Strutturalmente esso \u00e8 molto ricco di motivi, anche se le coperture sedimentarie neogeniche, sovrapposte a quelle mesozoiche, danno l'impressione di una morfologia basale piuttosto integra. Numerose sono le aree depressionarie, profonde alcune centinaia di metri rispetto al livello medio: le pi\u00f9 spiccate sono quella del lago Tuz (Tuz G\u00f6l\u00fc) e quella, affiancata, della piana di Konya.\nLa regolarit\u00e0 dell'altopiano \u00e8 poi interrotta da massicci isolati che superano spesso i 2000 m: alcuni di essi si elevano con forme mature, come gli Emir Da\u011flar\u0131 (2281 m), altri con forme slanciate, come i Sultan Da\u011flar\u0131 (2610 m) e l'Elma Da\u011f\u0131 (1805 m). Infine, dall'altopiano emergono, in rapporto con le zone tettonicamente pi\u00f9 interessate da fratture e cedimenti basali, alcuni grandi coni vulcanici, tra cui i maggiori sono l'Erciyes Da\u011f\u0131 (Argeo) nella Cappadocia (3917 m) e l'Hasan Da\u011f\u0131 (3268 m) in Licaonia.\nNonostante la relativa vicinanza del mare, l'altopiano anatolico ha un clima spiccatamente continentale, tranne che a ovest e nella regione del Tauro Orientale. La cintura orografica \u00e8 la causa principale di queste condizioni: i venti arrivano all'interno ormai privi di umidit\u00e0. La purezza dell'atmosfera dovuta all'altitudine favorisce il riscaldamento. Si determinano cos\u00ec temperature elevate durante il giorno e brusche cadute durante la notte. Le estati sono molto calde, anche se la temperatura notturna abbassa la media giornaliera (21-22\u00a0\u00b0C). Rigidi e nevosi sono gli inverni, con medie spesso notevolmente inferiori a 0\u00a0\u00b0C. In nessun punto dell'altopiano le precipitazioni superano i 500\u2013600\u00a0mm, quasi tutti in primavera; nel resto dell'anno le piogge sono rare se non eccezionali.\nLa met\u00e0 settentrionale dell'altopiano riversa le sue acque nei fiumi tributari del Mar Nero: il Sakarya, il K\u0131z\u0131l\u0131rmak, lo Ye\u015fil\u0131rmak; l'altra met\u00e0 le trattiene nei bacini endoreici. Numerosi sono i laghi, quasi tutti situati nella Pisidia (laghi di Bey\u015fehir, di E\u011fridir e di Burdur), formati da bacini depressi endoreici; non sono profondi e alcuni di essi hanno piuttosto carattere di palude, come quello di Ak\u015fehir, salato, e quelli che si stendono nella piana di Konya (ormai prosciugata in seguito ai grandi lavori di bonifica). Il maggiore \u00e8 il lago Tuz (1500\u00a0km\u00b2), profondo appena qualche metro.\nL'aridit\u00e0 e il clima schiettamente continentale condizionano il paesaggio vegetale dell'Altopiano Anatolico. Esso si pu\u00f2 considerare come un unico e vasto bacino steppico, dominato da varie associazioni xerofile di graminacee, alle quali si alternano specie erbacee perenni e spinose, come il cardo. Il suolo si presta, in generale, alla coltura dei cereali, il cui limite superiore \u00e8 situato a 2000 m d'altezza. La nudit\u00e0 dell'altopiano \u00e8 interrotta dalle ricche oasi presso cui sorgono i villaggi, perlopi\u00f9 nelle conche e nel fondo delle valli, in vicinanza di fiumi o di sorgenti d'acqua. Le specie tipiche sono qui i pioppi e i salici. Sempre attorno ai villaggi sono frequenti le coltivazioni di alberi da frutto mediterranei, misti a piante da orto. Capre e montoni in greggi sterminate vagano nell'altopiano che, per la sua estensione e le sue condizioni climatiche, rappresenta l'ambiente pi\u00f9 favorevole all'allevamento di questi animali.\nFlora.\nL'Anatolia centrale \u00e8 una delle regioni pi\u00f9 aride della Turchia, e vi prevalgono condizioni di semiaridit\u00e0. Nelle pianure dei bacini di Konya e del lago Salato, nonch\u00e9 nel bacino idrografico superiore del fiume Sakarya predomina una vegetazione di tipo steppico, ma a partire dai 1000\u20131200 m fino ai 2000 m \u00e8 presente una foresta di tipo xerofilo. Nell'Anatolia centrale, \"Quercus pubescens\" e \"Juniperus\" spp. sono diffusi soprattutto tra i 1200 e i 1500 m. Le foreste di \"Pinus nigra\" si sviluppano a partire dai 1500 m e giungono fino alla fascia di prateria subalpina. La maggior parte della vegetazione originaria dell'Anatolia interna \u00e8 stata seriamente distrutta e danneggiata. Queste aree sono ricoperte da un tipo di steppa noto come \u00absteppa antropogenica\u00bb. Attualmente, foreste residue di pini neri sono comuni solamente nel settore meridionale della provincia di Ankara (foresta di Beynam), nel settore meridionale del distretto di Kad\u0131nhan\u0131 e nella provincia di Yozgat. Piccoli boschetti di \"Pinus nigra\" sono presenti anche nel settore sud-orientale dell'Anatolia interna. Qui, per\u00f2, la produttivit\u00e0 delle foreste di \"Pinus nigra\" \u00e8 minore a causa delle condizioni di aridit\u00e0. Lo strato arbustivo delle foreste di \"Pinus nigra\" \u00e8 costituito soprattutto da \"Quercus pubescens\", \"Juniperus\" spp. e \"Cistus laurifolius\", comuni soprattutto su suoli silicei e vulcanici, specialmente nella regione dei monti K\u00f6ro\u011flu, a nord della citt\u00e0 di Afyonkarahisar.\nBoschetti di querce associate a \"Juniperus oxycedrus\", \"J. excelsa\" e \"J. communis\" sono comuni in aree molto limitate, come i versanti montani rivolti a nord, i versanti meridionali dei monti Sundiken e la regione compresa tra le citt\u00e0 di \u00c7ay\u0131ralan e Akda\u011fmadeni sul versante occidentale dei monti Ak. Foreste di querce costituite soprattutto da \"Quercus pubescens\", specie tipica dell'Anatolia interna, sono comuni nella regione dei monti Ak e della citt\u00e0 di Akda\u011fmadeni.\nFauna.\nQuesto elevato altopiano della Turchia centrale, circondato da montagne, \u00e8 sempre stato storicamente un importante luogo di incontro e un corridoio per gli animali che si spostano tra l'Europa e l'Asia. In generale, predominano specie di origine asiatica, e in passato qui vivevano il leopardo dell'Anatolia (\"Panthera pardus tulliana\"), il leone asiatico (\"Panthera leo persica\") e il cuon (\"Cuon alpinus\"). Fino al secolo scorso, i leopardi riposavano ancora sotto le foglie degli alberi di quercia, mentre negli stagni, prima che scomparissero a causa della caccia, i castori europei (\"Castor fiber\") costruivano elaborate tane e dighe. I cieli soprastanti, invece, sono tuttora pattugliati da una grande variet\u00e0 di uccelli rapaci. Il gipeto (\"Gypaetus barbatus\"), un avvoltoio molto caratteristico e imponente, lascia cadere in aria grossi pezzi di osso facendoli sfracellare sulla dura roccia, in modo da potersi cibare del nutriente midollo all'interno. Sulle pendici pi\u00f9 scoscese delle montagne, i camosci della Turchia (\"Rupicapra rupicapra asiatica\"), piccoli ungulati simili alla capra, si nutrono di tenere erbe e di germogli. Le zone umide di tutta l'ecoregione sono ricche di uccelli come la sterna comune (\"Sterna hirundo\"), il corriere di Leschenault (\"Charadrius leschenaultii\") e l'oca lombardella (\"Anser albifrons\"). Questa ecoregione \u00e8 classificata come \"Important Bird Area\" da Birdlife International, poich\u00e9 fornisce un importante habitat per molte specie minacciate e dall'areale ristretto. Di notte, pipistrelli come il barbastello (\"Barbastella barbastellus\") si aggirano nell'aria a caccia di insetti, mentre la puzzola marmorizzata (\"Vormela peregusna\") scandaglia il suolo della foresta in cerca di roditori, come il driomio (\"Dryomys nitedula\").\nConservazione.\nLa maggior parte delle zone umide di questa ecoregione \u00e8 minacciata dall'irrigazione, dalla conversione all'agricoltura e dall'inquinamento. Inoltre, la costruzione di dighe sui fiumi e gli impianti di irrigazione danneggiano gravemente l'ambiente in alcune aree. Altre minacce per l'ecoregione sono lo sfruttamento del legname, la costruzione di strade e l'esportazione illegale di bulbi di piante selvatiche e di altre specie native di piante e animali."}
{"id": "6256462", "revid": "770685", "url": "https://it.wikipedia.org/wiki?curid=6256462", "title": "Fritz Kuhn", "text": "Biografia.\n\u00c8 stato capo del partito Alleanza 90/I Verdi dal 2000 al 2002 e deputato al Bundestag dal 2002 al 2013. Dal 2013 al 2021 Kuhn \u00e8 stato sindaco di Stoccarda."}
{"id": "6256464", "revid": "729019", "url": "https://it.wikipedia.org/wiki?curid=6256464", "title": "Due Sorelle (Rovigno)", "text": "Le Due Sorelle (in croato Mala Sestrica e Vela Sestrica) sono una coppia di isolotti disabitati della Croazia, situati lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartengono alla citt\u00e0 di Rovigno, nella regione istriana.\nGeografia.\nLe Due Sorelle si trovano di fronte alle insenature di Valle Cisterna (\"uvala Cisterna\") e di Valle delle Fighere (\"uvala Ba\u010dvice\"), a sudovest di punta del Babo (\"rt Babo\") e poco a nordovest di Valle Gustigna (\"uvala Gustigna\"). Nel punto pi\u00f9 ravvicinato distano 1,07\u00a0km dalla terraferma (pressi di Valle Cisterna), mentre distano poco meno di 200\u00a0m tra di loro.\nL'isolotto maggiore, chiamato Sorella Grande (\"Vela Sestrica\"), ha forma ovale ed \u00e8 orientato in direzione nordovest-sudest. Misura 330\u00a0m di lunghezza e 270\u00a0m di larghezza massima. Ha una superficie di 0,066\u00a0km\u00b2 e uno sviluppo costiero di 0,966\u00a0km. Nella parte meridionale, raggiunge un'elevazione massima di 9,2\u00a0m s.l.m.\nL'isolotto minore, Sorella Piccola (\"Mala Sestrica\"), ha anch'esso forma ovale ma \u00e8 orientato in direzione ovest-est. Misura 200\u00a0m di lunghezza e 145\u00a0m di larghezza massima. Ha una superficie di 0,022\u00a0km\u00b2 e uno sviluppo costiero di 0,567\u00a0km."}
{"id": "6256465", "revid": "31886", "url": "https://it.wikipedia.org/wiki?curid=6256465", "title": "Roger Dingledine", "text": "Biografia.\nHa una laurea in matematica ed un dottorato in informatica e ingegneria elettronica, tutti conseguiti al MIT\nCarriera.\n\u00c8 stato Security Philosopher alla Reputation Technologies (una startup che si occupava di facilitare l'e-commerce tra aziende attraverso sistemi di reputazione), componente del team di sicurezza della rete del MIT e sviluppatore per una startup chiamata Integrated Computing Engines (ICE). Ha partecipato, inoltre, ad uno stage estivo alla NSA e ha ricoperto un incarito estivo per la Emory University.\nAttualmente \u00e8 professore invitato alla Drexel University, oltre che proprietario della Moria Research Labs, la sua societ\u00e0 di consulenze fondata da lui stesso. Oltre ad essere responsabile del progetto Tor, lo \u00e8 anche di Free Haven e SEUL. \u00c8 impegnato anche nel progetto Mixminion..\nThe Tor Project.\nNel 2002 Dingledine, sotto contratto con lo United States Naval Research Laboratory e Nick Mathewson, si uniscono a Paul Syverson (che lavorava gi\u00e0 dal 1995 ad un progetto di onion routing per il USNRL) ed iniziano a sviluppare Tor. Nel 2006 fondarono The Tor Project, l'organizzazione senza scopi di lucro che sviluppa e mantiene il browser Tor (uno strumento open source il cui scopo \u00e8 rendere anonime le comunicazioni degli utenti che ne fanno uso), oltre ad altri software. A febbraio 2017, Dingledine ne ricopre gli incarichi di presidente e direttore di ricerca.\nPremi e riconoscimenti.\nNel 2006 Dingledine \u00e8 stato nominato uno dei trentacinque Innovators Under 35 dal MIT Techology Review, proprio per il suo lavoro sulle tecnologie di anonimizzazione su internet nel quadro di The Tor Project.\nNel 2012 \u00e8 inserito nella lista dei 100 pensatori globali stilata da Foreign Policy\nAttenzione dei media.\nDingledine in particolare, e Tor in generale, hanno catturato l'attenzione dei media quando nel 2013, in seguito alle rivelazioni di Edward Snowden, \u00e8 stato svelato come la NSA tentasse di deanonimizzare gli utilizzatori di Tor. L'anno seguente le emittenti radiotelevisive tedesche Norddeutscher Rundfunk e Westdeutscher Rundfunk hanno reso pubblici alcuni dettagli riguardo xKeyscore (un sistema di sorveglianza del traffico internet gestito dalla NSA), mostrando come quest'ultimo monitori le attivit\u00e0 dei server Tor. Tra di essi figurava quello mantenuto al MIT dallo stesso Dingledine che, oltre ad essere una directory authority di Tor, amministrava il servizio di posta elettronica MixMinion e ospitava vari giochi ed altri siti."}
{"id": "6256494", "revid": "767487", "url": "https://it.wikipedia.org/wiki?curid=6256494", "title": "Georges Rouy", "text": "Pubblicazioni principali.\nCon Julien Foucaud e altri, e stato l'autore del \"Flore de France; ou, Description des plantes qui croissent spontan\u00e9ment en France, en Corse et en Alsace-Lorraine\" pubblicato in 14 volumi dal 1893 al 1913.\nAttivit\u00e0 tassonomica.\nRouy \u00e8 stato autore binomiale di molte specie botaniche. Nel 1901 il genere \"Rouya\" \u00e8 stato chiamato in suo onore da Auguste Henri Cornut de Coincy. Il suo nome \u00e8 anche associato con le piante che hanno gli epiteti especifici di:\" ouyi\", \"rouyana\" e \"rouyanum\"."}
{"id": "6256496", "revid": "1543377", "url": "https://it.wikipedia.org/wiki?curid=6256496", "title": "DC Legends", "text": "DC Legends \u00e8 un videogioco di ruolo strategico a turni sviluppato dalla WB Games San Francisco e distribuito da Warner Bros. Interactive Entertainment e DC Entertainment per dispositivi mobili con sistema operativo Android e iOS. Il gioco, annunciato nell'ottobre 2016, \u00e8 uscito il 3 novembre 2016 a livello internazionale.\nTrama.\nQuando la profezia di \"La notte pi\u00f9 profonda\" si abbatte sulla Terra, Nekron, insieme ai Manhunters, torna a spadroneggiare sul pianeta. La Justice League, unita agli acerrimi nemici di sempre, dovr\u00e0 sconfiggere Nekron per riportare la pace sulla Terra.\nPersonaggi.\nNel videogioco \u00e8 possibile utilizzare tutti i personaggi maggiori creati dalla DC Comics, siano essi eroi o cattivi. Pre-registrandosi al gioco era possibile sbloccare Wonder Woman all'uscita del videogioco."}
{"id": "6256497", "revid": "287204", "url": "https://it.wikipedia.org/wiki?curid=6256497", "title": "Primera Divisi\u00f3n 1949-1950 (Messico)", "text": "Il campionato di calcio di Primera Divisi\u00f3n messicana 1949-1950 o (Liga Mayor) \u00e8 stato il settimo campionato a livello professionistico del Messico. Cominci\u00f2 il 9 ottobre 1949 e si concluse il 28 maggio del 1950. Vide la vittoria finale del Veracruz.\nClassifica finale.\nLegenda:\nNote:"}
{"id": "6256507", "revid": "767487", "url": "https://it.wikipedia.org/wiki?curid=6256507", "title": "Porto di Stoccarda", "text": "Il porto di Stoccarda \"(in tedesco: Stuttgarter Hafen)\" \u00e8 il porto commerciale di Stoccarda.\nIl porto \u00e8 un importante nodo di scambio commerciale del Baden-W\u00fcrttemberg e della regione di Stoccarda.\nNel 2015 circa 3,539 milioni di tonnellate di merci passarono per il porto tra cui soprattutto materiali da costruzione nonche ferro e acciaio.\nStoria.\nIl porto di Stoccarda venne costruito tra il 1954 e il 1958 ad un costo complessivo di 80 milioni di marchi e inaugurato il 31 marzo 1958 da Theodor Heuss in persona, all'epoca presidente della Germania.\nArea e infrastrutture.\nIl porto copre un'area di 99 ha ed \u00e8 composto da tre bacini. Le infrastrutture comprendono 33 km di ferrovie, 7,5\u00a0km di strade e 37 gru nonche un impianto per il carico e scarico di petrolio grezzo.\nAziende.\nOltre 50 aziende hanno la propria sede centrale al porto di Stoccarda o vi gestiscono una filiale, tra cui:"}
{"id": "6256510", "revid": "2075278", "url": "https://it.wikipedia.org/wiki?curid=6256510", "title": "Project No.9", "text": " \u00e8 uno studio di animazione giapponese fondato il 9 febbraio 2009."}
{"id": "6256511", "revid": "85778099", "url": "https://it.wikipedia.org/wiki?curid=6256511", "title": "Ronaldo Lindenberg von Schilgen Cintra Nogueira", "text": ""}
{"id": "6256518", "revid": "729019", "url": "https://it.wikipedia.org/wiki?curid=6256518", "title": "Gustigna", "text": "Gustigna (in croato Gustinja) \u00e8 uno scoglio disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene alla citt\u00e0 di Rovigno, nella regione istriana.\nGeografia.\nGustigna si trova a sudovest di punta Gustigna (\"rt Gustinja\") e dell'insenatura di Val Pal\u00f9 (\"uvala Palud\"). Nel punto pi\u00f9 ravvicinato dista 1,02\u00a0km dalla terraferma (punta Gustigna).\nGustigna \u00e8 uno scoglio ovale, orientato in direzione nordovest-sudest, che misura 110\u00a0m di lunghezza e 85\u00a0m di larghezza massima. Ha una superficie di 5244\u00a0m\u00b2 e uno sviluppo costiero di 0,271\u00a0km. Raggiunge un'elevazione massima di 4,3\u00a0m s.l.m."}
{"id": "6256522", "revid": "298229", "url": "https://it.wikipedia.org/wiki?curid=6256522", "title": "British Athletics", "text": ""}
{"id": "6256524", "revid": "329581", "url": "https://it.wikipedia.org/wiki?curid=6256524", "title": "Hendrick van den Broeck", "text": ""}
{"id": "6256532", "revid": "729019", "url": "https://it.wikipedia.org/wiki?curid=6256532", "title": "Liberazione di Isfahan", "text": "La Liberazione di Isfahan fu la diretta conseguenza della Battaglia di Murche-Khort nella quale l'esercito persiano al comando del generale Nadir attacc\u00f2 e sconfisse l'esercito afghano di Ashraf Hotak. Il giorno successivo allo scontro di Murche-Khort il 16 novembre 1729, Nadir diresse la sua armata su Isfahan dove una serie di rivolte portarono la citt\u00e0 in uno stato caotico. L'ordine venne restaurato ben presto dagli stessi abitanti che scovarono gli afghani nascosti nelle varie case, li trascinarono nelle strade e li massacrarono senza piet\u00e0. La tomba di Mahmud Hotak fu oggetto della rivolta, venne demolita per poi divenire un vespasiano pubblico.\nTahmasp II riottiene la capitale dell'Impero.\nIl 9 dicembre 1729, Nadir attese fuori dal cancello principale della citt\u00e0 l'arrivo dello sci\u00e0. Tahmasp venne ricevuto con una grandiosa cerimonia nella quale Nadir personalmente \"smont\u00f2 da cavallo in segno di rispetto e per mostrarsi leale al magnanimo sci\u00e0, ma quest'ultimo insistette che i due camminassero insieme a cavallo nel tentativo di esprimere a Nadir la gratitudine per il grande servizio prestatogli. Dopo alcuni minuti di conversazione cordiale lo sci\u00e0 smont\u00f2 da cavallo e si diresse con lui verso la citt\u00e0\".\nIl ritorno dello sci\u00e0 venne salutato con giubilo dai cittadini di Isfahan. Tahmasp ad ogni modo scoppi\u00f2 in lacrime quando vide come era stata ridotta la gloriosa capitale del suo impero."}
{"id": "6256539", "revid": "124123", "url": "https://it.wikipedia.org/wiki?curid=6256539", "title": "Hendrik van den Broeck", "text": "Biografia.\nAd Anversa fu allievo di Frans Floris, poi si trasfer\u00ec in Italia e nel 1550 lavor\u00f2 a Firenze presso i Medici. Da allora percorse l'Italia, lavorando ad Orvieto nel 1561, a Napoli nel 1567 e a Perugia tra il 1562 e il 1581: in seguito svilupp\u00f2 l'intera sua attivit\u00e0 a Roma, sotto il pontificato di papa Gregorio XIII.\nEletto consigliere dell'Accademia di San Luca, serb\u00f2 il titolo fino alla morte. Partecip\u00f2 a pi\u00f9 riprese alla decorazione del Vaticano: nella cappella Sistina ridipinse un affresco danneggiato del Ghirlandaio, che raffigurava la \"Resurrezione\", firmandolo con le proprie iniziali. Sotto la direzione di Domenico Fontana realizz\u00f2 l'affresco intitolato il \"Secondo Concilio Lateranense\" nella sala Sistina della Biblioteca Vaticana. Influenzato soprattutto da Orazio Alfani, Michelangelo, Pomarancio e Giorgio Vasari, di cui fu collezionista, rest\u00f2 peraltro, durante quasi tutta la sua carriera italiana, fedele alla maniera accurata e pittoresca dei fiamminghi. Solo alla fine della sua vita il suo stile divenne pi\u00f9 ampio e vigoroso, al modo degli italiani."}
{"id": "6256562", "revid": "484362", "url": "https://it.wikipedia.org/wiki?curid=6256562", "title": "Statua del Cristo Redentore", "text": ""}
{"id": "6256564", "revid": "85778558", "url": "https://it.wikipedia.org/wiki?curid=6256564", "title": "Louis Enrico", "text": ""}
{"id": "6256565", "revid": "729019", "url": "https://it.wikipedia.org/wiki?curid=6256565", "title": "Trattato di Saint-Germain-en-Laye (1632)", "text": "Il trattato di Saint-Germain-en-Laye fu sottoscritto tra Regno di Francia e Regno d'Inghilterra il 29 marzo 1632. Riguardava la restituzione del Canada e dell'Acadia alla Francia. Conta undici articoli\nNel 1627 gli inglesi, senza alcuna dichiarazione di guerra, attaccarono le colonie francesi in Nordamerica e sequestrarono le navi mercantili. Dopo la conquista di Qu\u00e9bec da parte dei fratelli Kirke, Carlo I d'Inghilterra si rifiut\u00f2 di restituire la colonia alla Francia, accusando Luigi XIII di Francia di non aver pagato la dote della sorella Henriette. Alla fine il re d'Inghilterra cedette e restitu\u00ec il possedimento alla Francia."}
{"id": "6256571", "revid": "729019", "url": "https://it.wikipedia.org/wiki?curid=6256571", "title": "Pissuglio", "text": "Pissuglio o scoglio Pissuglio (in croato Pisulj) \u00e8 uno scoglio disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene alla citt\u00e0 di Rovigno, nella regione istriana.\nGeografia.\nPissuglio si trova a sudest di punta Gustigna (\"rt Gustinja\") e all'ingresso occidentale dell'insenatura di Val Pal\u00f9 (\"uvala Palud\"), che prende il nome dal Pal\u00f9 (\"Palud\"), palude e riserva ornitologica speciale, il cui emissario sfocia proprio nella baia. Nel punto pi\u00f9 ravvicinato, Pissuglio dista 195\u00a0m dalla terraferma.\nGustigna \u00e8 uno scoglio ovale, orientato in direzione nord-sud, che misura 95\u00a0m di lunghezza e 85\u00a0m di larghezza massima. Ha una superficie di 5703\u00a0m\u00b2 e uno sviluppo costiero di 0,275\u00a0km."}
{"id": "6256577", "revid": "2121138", "url": "https://it.wikipedia.org/wiki?curid=6256577", "title": "Battaglia di Zarghan", "text": "La battaglia di Zarghan fu l'ultima battaglia combattuta da Ashraf Hotak come capo di stato. Dopo essere stato ripetutamente battuto dall'esercito di Nadir nelle battaglie di Mihmandoost e Murche-Khort, Ashraf si era ritirato da Isfahan ed era fuggito a sud verso Shiraz per ricostruire un esercito ed attuare un futile tentativo di invertire la rotta della fortuna. Pur avendo trovato del supporto presso le trib\u00f9 locali arabe, venne ancora una volta battuto e questa volta per l'ultima volta, dopo la quale egli ed il suo popolo scomparvero dalle cronache storiche della Persia, senza lasciare pi\u00f9 sue notizie.\nLa battaglia.\nNadir trascorse un totale di 40 giorni nella capitale in attesa che la situazione politica si acquietasse per la battaglia decisiva con Ashraf. Circa 30 chilometri a nord di Shiraz egli trov\u00f2 le forze di Ashraf che caricarono le sue linee prima che fossero state completamente disposte sul campo. I moschettieri persiani riuscirono ad ogni modo a respingere l'assalto con la medesima tattica utilizzata in numerose battaglie negli anni precedenti contro la temibile cavalleria afghana. L'artiglieria persiana ruppe le colonne della cavalleria afghana e Nadir disperse il contingente di fanteria afghano con una carica della propria cavalleria. Le truppe a cavallo di Ashraf si accanirono violentemente contro la fanteria di Nadir per essere battute sistematicamente al punto che lo stesso Ashraf perse il suo cavallo sotto la sella.\nConseguenze.\nAshraf tent\u00f2 di negoziare un accordo per aver salva la vita, liberando le principesse safavidi che aveva catturato quando conquist\u00f2 a suo tempo Isfahan, anche se all'ultimo decise di fuggire nella speranza di raggiungere Kandahar. Al crepuscolo un gruppo di 500 cavalieri afsharidi e curdi d'avanguardia avanzarono e misero il nemico con le spalle al fiume Fesa: molti afghani affogarono nel tentativo di attraversare il corso d'acqua. I civili che avevano seguito Ashraf vennero catturati come schiavi o uccisi."}
{"id": "6256586", "revid": "729019", "url": "https://it.wikipedia.org/wiki?curid=6256586", "title": "Campagna della Persia occidentale del 1730", "text": "La campagna della Persia occidentale del 1730 fu la campagna militare di Nadir combattuta contro i suoi nemici pi\u00f9 temibili, i turchi ottomani, che si concluse ad ogni modo con una trionfante conquista. Il grande successo della sua spedizione, ad ogni modo, venne reso nullo quando lo sci\u00e0 Tahmasp II, invidioso dei successi militari del suo generale, decise di prendere personalmente il comando del teatro di guerra durante l'assenza di Nadir, costringendo un furioso Nadir a fare ritorno ed a rettificare la situazione costringendo Tahmasp in favore del figlio infante, Abbas III, di cui Nadir divenne il tutore ufficiale.\nL'occupazione ottomana.\nGli ottomani erano entrati nelle regioni occidentali del paese all'inizio degli anni venti del Settecento quando l'invasione Hotak di Mahmud I venne lanciata contro lo Stato safavide. In un decisivo scontro presso Gulnabad, Mahmud Hotak condusse una vittoria a sorpresa contro l'esercito persiano, pi\u00f9 grande ma pesantemente diviso al suo interno. La rotta dell'esercito imperiale gli permise di marciare sin verso la capitale Isfahan che questi cattur\u00f2 dopo sei mesi di assedio che causarono miseria e perdita di vite umane tra la popolazione. Durante il caos della detronizzazione dei safavidi, lo zarato di Russia e l'Impero ottomano colsero l'opportunit\u00e0 di annettere ai loro domini quanta pi\u00f9 terra possibile con la Turchia ottomana che giunse ad annettere la Persia occidentale, dividendosi il Caucaso coi russi.\nPresto i conquistatori Hotak installarono un nuovo sovrano nell'area nel quale Mahmud I venne rimpiazzato da un cugino particolarmente capace, Ashraf. Ashraf marci\u00f2 ad ovest per bloccare ogni altra espansione ottomana. A livello diplomatico ad ogni modo gli ottomani promisero di riconoscere la linea di successione di Ashraf come legittimi sci\u00e0 di Persia in cambio del riconoscimento di Ashraf del dominio degli ottomani sul Caucaso e sulla Persia occidentale.\nNadir ed Ashraf si trovarono coinvolti in un conflitto testa a testa che avrebbe deciso il fato del paese e fu a quel punto che gli ottomani decisero di supportare Ashraf contro i lealisti safavidi, ben sapendo che i ribelli non avrebbero supportato le loro richieste. Malgrado il supporto dei turchi, Nadir continuava a distruggere le forze di Ashraf nei numerosi scontri che ristabilirono lo Stato safavide sotto il dominio nominale di Tahmasp II. I timori di Istanbul si realizzarono quando Nadir si dimostr\u00f2 intenzionato a procedere alla liberazione dei territori dell'Impero persiano da poco perduti. Gli ottomani, presenti comunque da un decennio nell'area, diedero prova di voler a tutti i costi espellere i nemici del \"loro\" impero.\nNadir marcia su Nahavand.\nIl 9 marzo 1730, l'esercito persiano usc\u00ec da Shiraz dopo aver celebrato il nuovo anno (Nowruz), e poi Nadir inizi\u00f2 una rapida marcia forzata ad ovest nella speranza di sbilanciare le forze ottomane. Raggiungendo il villaggio occupato di Nahavand attraverso il Luristan, Nadir fece allontanare i turchi verso Hamadan, dove, recuperatisi dallo shock e dal panico, si raggrupparono e si presentarono nella valle di Malayer per dar battaglia ai persiani nella speranza di porre fine alla loro avanzata.\nLa battaglia della valle di Malayer.\nLe forze ottomane si trovarono di fronte all'esercito persiano. Gli afghani opposti a Nadir erano gi\u00e0 stati quasi completamente distrutti, compresi molti guerrieri a cavallo di portata eccezionale.\nOra Nadir si trov\u00f2 di fronte un avversario che per certi versi rispecchiava l'esercito persiano per composizione nella struttura e per unit\u00e0 costituenti. I turchi si portarono in parallelo rispetto alla valle, mentre sull'altro fronte Nadir spieg\u00f2 i suoi uomini in tre divisioni separate, ponendosi personalmente al centro. Quando le due armate giunsero a tiro di schioppo, le due parti iniziarono a sparare rispettivamente con tale veemenza che il fumo creato dagli schioppi e dall'artiglieria oscur\u00f2 completamente la visuale di entrambe le parti. Nadir, tra la cortina di fumo, inizi\u00f2 a rafforzare ed a preparare la sua ala destra.\nNadir diede l'ordine di al suo fianco destro di avanzare. I persiani apparvero tra le nuvole di fumo verso gli ottomani che non si aspettavano l'apparire del nemico. Dopo alcune ore di intensi combattimenti con gli ottomani che tentarono di salvare il salvabile. Quando il fianco destro persiano prese in pieno il fianco sinistro turco e uccise il portabandiera ottomano questo fatto demoralizz\u00f2 l'armata turca e la cavalleria persiana tagli\u00f2 la fuga a molti nemici facendo diversi prigionieri. Si ottenne una chiara vittoria, aprendo a Nadir la strada verso Hamadan.\nI perni di Nadir a nord.\nDopo la liberazione di Hamadan coi suoi 10.000 soldati prigionieri, Nadir prese Kermanshah, liberando gran parte della Persia occidentale dal dominio ottomano. Abbandonando le posizioni fortificate, mosse il suo esercito in Azerbaijan, dove prese Tabriz il 12 agosto, schiacciando un'armata inviata (troppo tardi) per rinforzare la citt\u00e0. I turchi prigionieri vennero trattati con rispetto, e Nadir in persona liber\u00f2 molti funzionari del nemico affidando loro dei messaggi di pace da riportare a Costantinopoli. In una campagna pi\u00f9 leggera, Nadir aveva incorporato cos\u00ec tutte le province dell'entroterra persiano."}
{"id": "6256587", "revid": "287204", "url": "https://it.wikipedia.org/wiki?curid=6256587", "title": "Marcel Houyoux", "text": "Carriera.\nCorridore adatto alle \"corse di un giorno\", riusc\u00ec in carriera ad imporsi in 1 Liegi-Bastogne-Liegi pi\u00f9 numerosi piazzamenti di prestigio in altre \"semi-classiche\"."}
{"id": "6256589", "revid": "305248", "url": "https://it.wikipedia.org/wiki?curid=6256589", "title": "Appello de L'Espresso contro il commissario Calabresi", "text": ""}
{"id": "6256594", "revid": "729019", "url": "https://it.wikipedia.org/wiki?curid=6256594", "title": "Luigi Pollari Maglietta", "text": "Biografia.\nNacque a Modena nel 1863 all\u2019interno di una famiglia della buona borghesia cittadina, dopo aver condotto regolari studi si arruol\u00f2 nel Regio Esercito entrando presso la Regia Accademia di Artiglieria e Genio di Torino, da cui usc\u00ec con il grado di sottotenente del genio nel corso del 1882.\nPrest\u00f2 servizio di guarnigione a Piacenza, Venezia, Bologna e La Spezia, distinguendosi particolarmente a Venezia dove complet\u00f2 una monografia sulla laguna veneta e dei fiumi Sile e Piave che ebbe utile impiego durante il corso della prima guerra mondiale. Inoltre risal\u00ec a bordo di vaporetti lagunari il fiume Po, con a bordo personale del genio in viaggio d\u2019istruzione, raggiungendo la citt\u00e0 di Piacenza per dare risalto ed impulso alla navigazione fluviale civile. Promosso capitano frequent\u00f2 la Scuola di guerra, passando poi in servizio, nel corso del 1897, presso la Direzione del Genio Militare di Torino. In quegli anni il Regno d\u2019Italia aderiva alla Triplice Alleanza, e nel 1898 egli ricevette l\u2019incarico di elaborare un piano per la realizzazione di nuove opere fortificate difensive sul settore alpino occidentale al confine con la Francia. La principale opera da lui progettata in quel settore fu il Forte Chaberton posto a 3.130\u00a0m di quota sulla cima dell\u2019omonimo monte, ed armato con 8 cannoni Armstrong da 149/35 A. in torretta corazzata tipo A.M., che venne terminata nel 1907. Promosso maggiore per meriti eccezionali nel gennaio 1903 all\u2019inizio del 1908 fu trasferito nuovamente a Venezia per seguire i lavori del campo trincerato posto a difesa della citt\u00e0, venendo poi mandato a Padova nel 1910 dove si occup\u00f2 di attivit\u00e0 pubblicistica e venne promosso tenente colonnello. Con lo scoppio della guerra italo-turca chiese, ed ottenne di partecipare alla spedizione, venendo assegnato in forza alla 2\u00aa Divisione speciale, posta agli ordini del generale Ottavio Briccola, come comandante del genio divisionale. Sbarcato a Bengasi al seguito delle truppe realizz\u00f2 in poco tempo un campo trincerato a difesa della citt\u00e0, composto da ridotte e fortini armati con pezzi d\u2019artiglieria da 75\u00a0mm distanti tra di loro 3\u00a0km. Inoltre la citt\u00e0 fu circondata da un muro di sicurezza alto 4\u00a0m e lungo 7\u00a0km le cui estremit\u00e0 si trovavano sulla riva del mare. Trasferitosi a Derna, e poi a Tobruk per curarne le opere difensive, l\u20198 ottobre 1912 prese parte al combattimento denominato del Marabutto di Sidi Abdallah (Derna) per il quale fu decorato di Medaglia di bronzo al valor militare. Promosso colonnello per meriti di guerra rientr\u00f2 in Patria per assumere la direzione del genio militare di Verona, considerato uno dei comandi pi\u00f9 importanti del nord Italia, in quanto a quell\u2019epoca l\u2019Impero austro-ungarico aveva in avanzata fase di realizzazione una moderna cintura difensiva dotata di moderne fortificazioni permanenti. Per controbattere efficacemente tali fortificazioni egli realizz\u00f2 alcune opere campali per la sistemazione di una dozzina di obici da 280 mm, divenute estremamente utili nei primi giorni di guerra. \nCon lo scoppio della guerra il 24 maggio 1915, assunse il comando del genio del V Corpo d\u2019armata prendendo parte nel corso dell\u2019estate ad una ricognizione che port\u00f2 nel mese di settembre alla rioccupazione del Monte Costone, caduto in mano agli austriaci in giugno. Nel settembre 1915 assunse l\u2019incarico di comandante del genio della 3\u00aa Armata operante nel settore dell\u2019Isonzo, venendo promosso maggiore generale per meriti di guerra verso la fine dell\u2019anno. Dopo che l\u2019alto comando austriaco ebbe lanciato la Strafexpedition il nuovo comandante della 1\u00aa Armata, generale Guglielmo Pecori Giraldi, chiese, ed ottenne che egli assumesse anche il comando del Genio della 1\u00aa Armata. In quei giorni il Comando Supremo costitu\u00ec una nuova armata, la 5\u00aa al comando del generale Pietro Frugoni, che avrebbe dovuto bloccare il nemico in caso questi fosso sboccato sulla pianura padana. In quel frangente il generale Cadorna gli diede istruzioni particolari per realizzare opere difensive a nord ovest di Vicenza e attorno a Treviso e lungo il corso del fiume Sile. Dopo la fine dell\u2019emergenza rientr\u00f2 presso il comando del genio della 3\u00aa Armata per partecipare alla conquista di Gorizia nell\u2019estate del 1916. Verso la fine di quell\u2019anno, su disposizione del Comando Supremo, fu posto al comando della Direzione Generale dei Lavori di Difesa (D.G.L.D.) dove rimase fino al suo scioglimento avvenuto alla met\u00e0 del 1917, passando poi al comando del genio della 4\u00aa Armata, posizionata nel settore del Cadore. Entrato in urto con il comandante dell\u2019armata, generale Mario Nicolis di Robilant, rimase a Belluno solo tre mesi per ritornare a disposizione del Comando Supremo a Udine, ed inviato in missione ispettiva a Taranto. Dopo il nefasto esito della battaglia di Caporetto che port\u00f2 allo sfondamento del fronte italiano tenuto dalla 2\u00aa Armata del generale Luigi Capello egli fu convocato d\u2019urgenza da Cadorna per un parere consultivo, e in quello stesso colloquio ricevette l\u2019ordine di predisporre le difese sul fiume Piave, per passare quindi a quelle dell\u2019Adige e del Po, ricevendo pieni poteri indipendenti da quelli del comando militare del genio. Il 30 ottobre prese parte all\u2019incontro tra Cadorna e il generale francese Ferdinand Foch in cui illustr\u00f2 a quest\u2019ultimo il piano di difesa italiano del Piave. Dopo la sostituzione di Cadorna alla testa del Regio Esercito con Diaz, gli fu affidato il comando del genio della 6\u00aa Armata operante sugli altopiani, dove realizz\u00f2 tre linee di resistenza tra la Val d'Astico e la Val Brenta, e numerose opere minori. Tali difese consentirono all\u2019armata di resistere brillantemente durante l\u2019offensiva lanciata dal nemico il 15 giugno 1918, e terminata nella giornata del 25 con il ritorno degli austro-ungheresi sulle linee di partenza. Per tale merito fu poi elevato al rango di tenente generale, studiando nel contempo come rifornire le truppe di armi, viveri e munizioni in vista di una vasta manovra offensiva da realizzarsi nella primavera del 1919 che avrebbe portato l\u2019esercito imperiale al collasso. Tale evento si realizz\u00f2 nel novembre 1918, e subito dopo il termine delle operazioni il generale Pietro Badoglio, Sottocapo di stato maggiore, lo nomin\u00f2 Ispettore Tecnico delle Direzioni Militari di lavoro per le Provincie Liberate e Redente con il compito di sovraintendere alla fase iniziale dell\u2019avvio delle opere di ricostruzione, operando parallelamente al neocostituito Ministero delle Terre Liberate. Tale compito lo port\u00f2 ad operare in un mondo che lui non conosceva, fatto di speculatori di ogni genere, fidandosi dei propri collaboratori che pensava fossero onesti come lui iniziarono a circolare voci di sperpero di denaro pubblico, tanto che per la realizzazione di una linea filoviaria tra Marostica e il passo del P\u00f9ffele con prolungamento ad Asiago fu sottoposto a procedimento giudiziario presso il Tribunale militare di Verona dal quale usc\u00ec assolto da ogni accusa il 15 agosto 1922. Lasciato il servizio attivo nel 1924 si dedic\u00f2 all\u2019insegnamento e all\u2019attivit\u00e0 tecnica privata fino alla sua morte, avvenuta a Vicenza nel 1949.\nPresidenza del Vicenza Calcio.\nIl tenente generale Luigi Maglietta assunse la presidenza del Vicenza Calcio nella stagione 1920-1921, succedendo all'imprenditore Giacomo Sartea, ma gi\u00e0 nel settembre 1920 dovette dimettersi in quanto trasferito e al suo posto venne nominato il cavaliere Riccardo Sebellin."}
{"id": "6256595", "revid": "1335027", "url": "https://it.wikipedia.org/wiki?curid=6256595", "title": "World Rally Championship - 2", "text": ""}
{"id": "6256597", "revid": "729019", "url": "https://it.wikipedia.org/wiki?curid=6256597", "title": "Campagna di Tahmasp del 1731", "text": "La campagna di Tahmasp del 1731 (detta anche campagna ottomana di Thamasp) fu una fallimentare campagna militare condotta dallo sci\u00e0 persiano Tahmasp II contro gli ottomani, durante l'assenza del trionfante generale Nadir che aveva condotto una serie di grandiose vittorie sui turchi e gli afghani. La campagna si concluse con una disastrosa sconfitta dei persiani e la perdita di tutte le precedenti conquiste di Nadir. Nadir, di ritorno dall'est, seppe di questa sconfitta e questo fatto ebbe un impatto significativo sulla dinastia safavide e su Tahmasp II stesso.\nAntefatto.\nDi fronte alle evidenti sconfitte di Thamasp II e nella sua scarsa capacit\u00e0 di dirigere il suo stesso esercito, Nadir dovette rinunciare all'invasione pianificata del Caucaso ottomano alla luce del fatto che gli afghani abdali si erano ribellati ed avevano invaso Khorasan, assediando la capitale provinciale di Mashad. Reclut\u00f2 nuovi soldati nell'inverno del 1731 nella Persia settentrionale e intanto Tahmasp II rimase ad osservare. Anche se Michael Axworthy e altri storici accusano Tahmasp di aver agito con questa campagna fallimentare in quanto geloso delle incessanti vittorie del suo comandante in capo, altri hanno parlato di una congiura di corte contro lo sci\u00e0 per metterlo in cattiva luce e favorire l'ascesa di Nadir come poi avvenne.\nNadir marcia su Nahavand.\nIl 9 marzo 1730, l'esercito persiano usc\u00ec da Shiraz dopo aver celebrato il nuovo anno (Nowruz), e poi Nadir inizi\u00f2 una rapida marcia forzata ad ovest nella speranza di sbilanciare le forze ottomane. Raggiungendo il villaggio occupato di Nahavand attraverso il Luristan, Nadir fece allontanare i turchi verso Hamadan, dove, recuperatisi dallo shock e dal panico, si raggrupparono e si presentarono nella valle di Malayer per dar battaglia ai persiani nella speranza di porre fine alla loro avanzata.\nLa campagna e l'assedio di Yerevan.\nIn quel tempo a Costantinopoli, Patrona Halil guid\u00f2 una ribellione di piazza per il cambio del potere che pass\u00f2 a Mahmud I. Il sultano nomin\u00f2 un veneziano al comando della sua armata dell'est. Desideroso di riprendere il Caucaso sotto la sovranit\u00e0 persiana come i suoi predecessori, Tahmasp era intenzionato a conquistare l'Armenia, la Georgia ed il Daghestan ai turchi. Un'armata di 18.000 uomini venne portata in Armenia dove Tahmasp condusse una vittoria sugli ottomani presso Yerevan.\nHakimoghlu Khan reag\u00ec immediatamente ponendo l'assedio a Yerevan. Tahmasp realizz\u00f2 a questo punto di non aver salvaguardato la propria linea di comunicazioni verso sud e pertanto questo lo costrinse a ritirarsi velocemente verso Tabriz. Quando seppe che Ahmad Pasha stava entrando alla Persia occidentale con l'intento di prendere Kermanshah e Hamadan, Tahmasp si trov\u00f2 in una situazione paradossale. Le armate persiane ed ottomane si trovarono quasi l'una di fronte all'altra e vi fu un intenso scambio di lettere tra Ahmad Pasha e Tahmasp. L'esercito persiano era composto perlopi\u00f9 da reclute nuove (i veterani si trovavano ad est con Nadir) ed era disposto in maniera tradizionale con tre divisioni, una al centro e due ai fianchi.\nLa battaglia ebbe inizio coi primi spari casuali da parte dell'inesperta fanteria persiana che costrinse all'ingresso sul campo la cavalleria che comunque pot\u00e9 fare ben poco contro i giannizzeri ottomani che contrattaccarono veementemente i persiani. Tabriz cadde nelle mani di Hakimoghlu Khan e Ahmad Pasha conquist\u00f2 Hamadan.\nConseguenze.\nTahmasp venne obbligato a siglare un trattato nel quale accettava la sovranit\u00e0 ottomana sul Caucaso ed in cambio avrebbe ricevuto Tabriz, Hamadan e Kermanshah. Il trattato, umiliante nei suoi contenuti e nei risultati bellici, sembr\u00f2 non aver mutato nulla per lo sci\u00e0 che fece ritorno a Isfahan e riprese il suo stile di vita opulento.\nScoperto il cataclisma creatosi durante la sua assenza, Nadir abbandon\u00f2 ogni altro tentativo di conquista ad est per tornare a Isfahan sperando che lo sci\u00e0 trovasse di che giustificarsi per la sua inettitudine che aveva fatto perdere in un lampo tutte le conquiste di Nadir conseguite agli ottomani appena l'anno precedente. Nadir quando scopr\u00ec che lo sci\u00e0 non solo pareva incurante di quanto accaduto ma aveva ripreso la vita precedente come nulla fosse, colse l'occasione per chiedere pubblicamente ed ottenere l'abdicazione di Tahmasp II in favore di suo figlio infante Abbas III fatto che lo rese l'effettiva ed unica autorit\u00e0 della Persia, ponendo fine alla dinastia safavide al governo."}
{"id": "6256598", "revid": "144796", "url": "https://it.wikipedia.org/wiki?curid=6256598", "title": "Campagna ottomana di Tahmasp", "text": ""}
{"id": "6256600", "revid": "767487", "url": "https://it.wikipedia.org/wiki?curid=6256600", "title": "Teodosio Losito", "text": "Biografia.\nNel 1987 partecip\u00f2 al Festival di Sanremo, nella sezione Nuove Proposte, dove present\u00f2 il brano \"Ma che bella storia...\" (scritto da Enzo Miceli e Gaetano Lorefice) che non entr\u00f2 in finale, e al Festivalbar con la canzone \"Direttamente al cuore\" di Cristiano Malgioglio. Nel 1995 e nel 1996 lavor\u00f2 come attore di fotoromanzi per il popolare settimanale \"Grand Hotel\". \nDal 2001 fu sceneggiatore di fiction con la Ares Film per Mediaset.\nL'8 gennaio 2019 fu rinvenuto morto nella sua casa di Roma."}
{"id": "6256605", "revid": "729019", "url": "https://it.wikipedia.org/wiki?curid=6256605", "title": "Scoglio Colonna", "text": "Lo scoglio Colonna (in croato Kolona) \u00e8 uno scoglio disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene al comune di Valle, nella regione istriana.\nGeografia.\nLo scoglio Colonna si trova poco a sudest di punta Cristina Dandolo o punta Dantola (\"rt Datule\") e all'ingresso dell'insenatura di porto Colonne (\"uvala Sveti Jakov\"). Nel punto pi\u00f9 ravvicinato dista 140\u00a0m dalla terraferma.\nColonna \u00e8 uno scoglio ovale, orientato in direzione nordest-sudovest, che misura 130\u00a0m di lunghezza e 80\u00a0m di larghezza massima. Ha una superficie di 7271\u00a0m\u00b2 e uno sviluppo costiero di 0,324\u00a0km. Raggiunge un'elevazione massima di 5,8\u00a0m s.l.m."}
{"id": "6256607", "revid": "729019", "url": "https://it.wikipedia.org/wiki?curid=6256607", "title": "Campagna di Nadir in Mesopotamia", "text": "La campagna della Mesopotamia del 1732-1733 fu un conflitto militare combattuto nel corso della guerra persiano-ottomana del 1730-1735. Come diretto risultato della malcondotta invasione di Tahmasp II nel territorio del causo Ottomano, tutte le conquiste ottenute in precedenza grazie alle campagne militari del generale Nadir vennero perdute e lo sci\u00e0 venne costretto a sottoscrivere un umiliante trattato che concedeva l'egemonia del Caucaso ad Istanbul. Questo fallimento diede a Nadir l'autorit\u00e0 di costringere Tahmasp all'abdicazione ed a riprendere la guerra contro i turchi lanciando un'invasione dell'Iraq ottomano.\nL'attacco al Kurdistan.\nL'Iraq ottomano fu una scelta peculiare per l'invasione di Nadir di tutti i territori della Persia occidentale nel tentativo di cancellare l'ignominioso trattato firmato da Tahmasp che aveva concesso il dominio del Caucaso agli ottomani. Lo storico Axworthy ha speculato nella sua opera che Nadir intendesse assediare e conquistare Baghdad per poi scambiarla col Caucaso, ma la citt\u00e0 di Baghdad era un punto troppo strategico per poterlo scambiare con qualsiasi altro territorio per quanto influente. Malgrado l'improvvisa scelta di Nadir di invadere il Kurdistan, il territorio era pronto a ricevere le armate persiane coi dovuti accorgimenti.\nPer cogliere i nemici di sorpresa il pi\u00f9 possibile, Nadir decise di marciare attraverso le montagne della regione per dirigere un'avanzata verso il villaggio fortificato di confine di Zohab presso Qasr-e Shirin. Il passo montuoso si dimostr\u00f2 difficile e innevato e molti furono i soldati che perirono nel corso della traversata, ma Nader riusc\u00ec a discendere verso la valle con 600 uomini, proprio dietro le linee nemiche. La guarnigione di Zohab in piena notte venne svegliata nel terrore dell'attacco e Nadir, conquistato il luogo, ordin\u00f2 la costruzione di un nuovo forte per difendere questa volta le posizioni dei persiani contro i turchi.\nL'attraversamento del Tigri.\nAssediando Kirkuk con 7000 uomini dell'armata persiana, Nadir marci\u00f2 innanzi e sconfisse gli ottomani presso Baghdad e quindi procedette ad attraversare il Tigri. Ahmad Pasha diede prova di essere un fiero difensore delle proprie posizioni e resistette sino all'ultimo, con l'arrivo dell'armata turca di Topal con 80.000 uomini di rinforzo.\nLa battaglia di Samara.\nIn un'abile mossa Topal condusse Nadir in una battaglia svantaggiosa con la quale, seppur con la perdita di un quarto dei propri uomini, Topal riusc\u00ec ad infliggere una pesante sconfitta all'esercito persiano, la cui met\u00e0 fin\u00ec per essere distrutta con la perdita dell'artiglieria. Questa monumentale vittoria permise l'abbandono dell'assedio della citt\u00e0.\nLa battaglia di Kirkuk.\nRiprendendosi velocemente dalla sconfitta, Nadri ricostru\u00ec il suo esercito ed invase l'Iraq ottomano per l'ennesima volta. Dopo alcune schermaglie minori alla frontiera egli invi\u00f2 Haji Beg Khan a fronteggiare Topal Pasha cosa che gli riusc\u00ec. L'avanzata della guardia ottomana venne bloccata dall'ondata di feroci imboscate tese da Nadir e dai suoi uomini.\nNadir, dopo i primi scontri a moschetto, ordin\u00f2 ai suoi di sfoderare le spade e di caricare gli ottomani, supportando la fanteria con la cavalleria di riserva. I turchi caddero di fronte a questa potenza e nemmeno la presenza di un comandante navigato come Topal Pasha pot\u00e9 risolvere la situazione.\nConseguenze.\nNadir ad ogni modo non poteva proseguire con le proprie conquiste a causa di una rivolta scoppiata nella Persia meridionale che richiese la sua immediata attenzione. Baghdad, cos\u00ec, si trov\u00f2 ancora una volta salvata dal cadere nelle mani dei persiani. La campagna non fu decisiva per le sorti della guerra ma pose le basi per la campagna di Nadir nel Caucaso per l'anno 1735 dove sconfigger\u00e0 gli ottomani a Baghavard e Istanbul si piegher\u00e0 di fronte ai suoi piedi."}
{"id": "6256611", "revid": "6923", "url": "https://it.wikipedia.org/wiki?curid=6256611", "title": "Passione (azienda)", "text": " \u00e8 uno studio di animazione giapponese fondato il 26 gennaio 2011."}
{"id": "6256642", "revid": "729019", "url": "https://it.wikipedia.org/wiki?curid=6256642", "title": "Scoglio Porer (Valle)", "text": "Lo scoglio Porer (in croato Porer) \u00e8 uno scoglio disabitato della Croazia, situato lungo la costa occidentale dell'Istria, a sud del canale di Leme e sudest di punta Corrente (\"rt Kurent\").\nAmministrativamente appartiene al comune di Valle, nella regione istriana.\nGeografia.\nLo scoglio Porer si trova a sud-sudovest di punta Cristina Dandolo o punta Dantola (\"rt Datule\") e ovest di punta Grossa (\"rt Debeli\"). Nel punto pi\u00f9 ravvicinato dista 1,56\u00a0km dalla terraferma (a nord di punta Grossa).\nPorer \u00e8 uno scoglio ovale, orientato in direzione ovest-est, che misura 65\u00a0m di lunghezza e 55\u00a0m di larghezza massima. Ha una superficie di 2445\u00a0m\u00b2 e raggiunge un'elevazione massima di 3,6\u00a0m s.l.m."}
{"id": "6256643", "revid": "729019", "url": "https://it.wikipedia.org/wiki?curid=6256643", "title": "Assedio di Baghdad (1733)", "text": "L'assedio di Baghdad (1733) fu un assedio relativamente breve ma intenso condotto dall'esercito persiano del generale Nadir contro la citt\u00e0 di Baghdad occupata dagli ottomani. La riuscita dell'assedio non venne determinata a Baghdad ma pi\u00f9 a nord, nei pressi di Samarra, dove le forze guidate da Topal Pasha inflissero una pesante sconfitta all'esercito persiano di Nadir (l'unica sconfitta sul campo subita da Nadir nella sua carriera). Gli assedianti persiani vennero costretti a ritirarsi dall'assedio vanificando gli sforzi fatti.\nL'inizio dell'assedio.\nAhmad Pasha, governatore dell'Eyalat di Baghdad, cautamente aveva prescelto di proteggere il fianco sinistro della sua armata col corso del fiume Tigri quale formidabile barriera difensiva posta contro l'esercito persiano. Nadir si accamp\u00f2 ad est e mand\u00f2 solo un piccolo gruppo di uomini a nord col favore della notte per ispezionare il terreno e le mosse del nemico.\nIl 15 febbraio Nadir attravers\u00f2 il Tigri con 2500 uomini ed immediatamente si spost\u00f2 a sud con altri 1500 riuscendo ad attraversare il corso d'acqua poco prima che il ponte costruito crollasse. Ahmad Pasha acceler\u00f2 le sue forze sul Tigri quando seppe della presenza del contingente persiano. La piccola banda di Nadir includeva tre \"fowj\" di curdi (ogni \"fowj\" era un'unit\u00e0 di 1000 soldati), turcomanni e afghani abdalidi che andarono formando una barriera contro il formidabile assalto ottomano composto da artiglieria, cavalleria e giannizzeri (fanteria).\nI turcomanni ed i turchi vennero respinsi ma gli abdalidi mantennero il confronto al punto tale che 1500 di loro riuscirono ad attraversare il Tigri verso nord. Nadir li dispose in formazione e li impieg\u00f2 nella battaglia, spostando gradualmente la linea di Ahmad Pasha sempre pi\u00f9 indietro verso Baghdad, lasciandosi dietro diversi cannoni e molti cadaveri. Nadir ordin\u00f2 che diversi curdi e turcomanni venissero impiccati per la codardia dimostrata di fronte al nemico e per contro ricompens\u00f2 gli abdalidi personalmente.\nI dintorni di Baghdad divennero ben presto un formicolio di volontari persiani della popolazione dell'area che si unirono ai loro compatrioti costruendo circa 2700 torri d'assedio attorno al perimetro della citt\u00e0. Si stima che fossero circa 300.000 i persiani ad assediare le mura di Baghdad di cui per\u00f2 solo 100.000 erano soldati regolari.\nL'arrivo di Topal Osman Pasha.\nLa riuscita finale dell'assedio ad ogni modo venne decisa diversi chilometri pi\u00f9 a nord di Baghdad presso la citt\u00e0 chiamata Samarra dove la Sublime Porta aveva inviato i propri uomini migliori al comando del miglior generale ottomano disponibile: Topal Osman Pasha. Nadir arrogantemente marci\u00f2 a nord per attaccare gli ottomani invece di dedicarsi ad una battaglia difensiva o alla risoluzione definitiva della questione di Baghdad. Il risultato fu una delle perdite pi\u00f9 sanguinose nelle campagne militari condotte da Nadir dove quasi la met\u00e0 dell'esercito persiano and\u00f2 perso contro gli ottomani che persero solo un quarto dei loro uomini: i morti quel giorno furono 20.000 per la sola parte persiana.\nLa battaglia fu decisiva per gli ottomani, salvando cos\u00ec Baghdad dalla cattura certa della Persia. Nadir riuscir\u00e0 in seguito solo miracolosamente a riprendersi ed a catturare infine Baghdad in una successiva campagna (in parte grazie ad una insurrezione popolare)."}
{"id": "6256664", "revid": "179521", "url": "https://it.wikipedia.org/wiki?curid=6256664", "title": "Lucas Chanavat", "text": "Biografia.\nIn Coppa del Mondo ha esordito il 13 dicembre 2015 a Davos (16\u00b0) e ha ottenuto il primo podio il 5 febbraio 2017 a Pyeongchang Alpensia (2\u00b0). Ai Mondiali di Lahti 2017, suo esordio iridato, si \u00e8 classificato 14\u00b0 nella sprint e 11\u00b0 nella sprint a squadre. Ai XXIII Giochi olimpici invernali di , sua prima presenza olimpica, si \u00e8 classificato 34\u00ba nella sprint; nella stagione successiva ai Mondiali di Seefeld in Tirol \u00e8 stato 6\u00ba nella sprint e 5\u00ba nella sprint a squadre, mentre il 21 dicembre dello stesso anno ha ottenuto a Planica la prima vittoria in Coppa del Mondo. Ai Mondiali di Oberstdorf 2021 si \u00e8 classificato 22\u00ba nella sprint e 4\u00ba nella sprint a squadre; l'anno dopo ai XXIV Giochi olimpici invernali di si \u00e8 piazzato 9\u00ba nella sprint.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nTS = sprint a squadre\nTL = tecnica libera"}
{"id": "6256665", "revid": "104458", "url": "https://it.wikipedia.org/wiki?curid=6256665", "title": "Artem Maltsev", "text": ""}
{"id": "6256666", "revid": "119338555", "url": "https://it.wikipedia.org/wiki?curid=6256666", "title": "(Adesso glielo dico)", "text": "(Adesso glielo dico) \u00e8 un album del cantautore italiano Mimmo Locasciulli, pubblicato dall'etichetta discografica RCA nel 1989.\nL'album, disponibile su long playing, musicassetta e compact disc, \u00e8 prodotto da Riccardo Rinetti. Gli arrangiamenti sono curati dallo stesso artista. Nel brano \"Arte moderna\" sono presenti I CETRA (Felice Chiusano, Virgilio Savona e Lucia Mannucci). L'album vede inoltre la partecipazione di Greg Cohen."}
{"id": "6256667", "revid": "247222", "url": "https://it.wikipedia.org/wiki?curid=6256667", "title": "Adesso glielo dico", "text": ""}
{"id": "6256669", "revid": "6923", "url": "https://it.wikipedia.org/wiki?curid=6256669", "title": "Nazionale Under-19 di pallavolo maschile di Porto Rico", "text": "La nazionale Under-19 di pallavolo maschile di Porto Rico \u00e8 una squadra nordamericana composta dai migliori giocatori di pallavolo di Porto Rico con un'et\u00e0 inferiore di 19 anni ed \u00e8 posta sotto l'egida della Federazione pallavolistica di Porto Rico."}
{"id": "6256673", "revid": "71155", "url": "https://it.wikipedia.org/wiki?curid=6256673", "title": "Discografia dei Morbid Angel", "text": "La discografia dei Morbid Angel, gruppo musicale death metal statunitense, comprende tutte le pubblicazione della band, inclusi i cofanetti, gli split e i demo ufficiali, questi ultimi sono tratti dalla biografia presente sul loro sito. Vengono inoltre elencate tutte le produzioni audiovisive."}
{"id": "6256675", "revid": "287204", "url": "https://it.wikipedia.org/wiki?curid=6256675", "title": "Artem Mal'cev", "text": ""}
{"id": "6256676", "revid": "729019", "url": "https://it.wikipedia.org/wiki?curid=6256676", "title": "Stazione di Central do Brasil", "text": "La stazione di Central do Brasil (portoghese Esta\u00e7\u00e3o Central do Brasil) \u00e8 la stazione ferroviaria principale di Rio de Janeiro, in Brasile. Lo scalo \u00e8 parte del sistema ferroviario metropolitano gestito dalla Rio Trilhos e nel complesso della stazione si trova anche l'omonima fermata della metropolitana."}
{"id": "6256677", "revid": "247222", "url": "https://it.wikipedia.org/wiki?curid=6256677", "title": "Juvenilia", "text": "Juvenilia \u00e8 il secondo album dal vivo del gruppo musicale death metal statunitense Morbid Angel pubblicato nel 2015 dall'etichetta discografica Earache Records.\nIl disco.\nIl live usc\u00ec solo su disco in vinile a tiratura limitata di 1500 copie e in formato digitale. La canzoni contenute sono tratte dal concerto che la band tenne il 14 novembre 1989 al Rock City di Nottingham durante il \"Grindcrusher Tour\".\nSi tratta della registrazione audio del DVD \"Live Madness '89\" inserito, come disco bonus, nella ristampa del CD \"Altars of Madness\", edita nel 2006. Lo stesso DVD \u00e8 contenuto anche nel box set \"Maximum Metal\" del 2011."}
{"id": "6256678", "revid": "104458", "url": "https://it.wikipedia.org/wiki?curid=6256678", "title": "Art\u00ebm Malcev", "text": ""}
{"id": "6256679", "revid": "110157", "url": "https://it.wikipedia.org/wiki?curid=6256679", "title": "Grindcrusher Tour", "text": "Il Grindcrusher Tour fu una tourn\u00e9e, svoltasi nel Regno Unito, organizzata dall'etichetta discografica Earache Records per promuovere quattro gruppi musicali appartenenti alla propria \"scuderia\". I concerti si svolsero nell'arco di sette giorni e videro la partecipazione di band esponenti del death metal e del grindcore: Napalm Death, Morbid Angel, Carcass e Bolt Thrower.\nNotizie generali.\nL'evento \u00e8 ricordato per essere stato il primo tour all'estero degli statunitensi Morbid Angel e per il debutto di Mark Greenway come cantante dei Napalm Death.\nIl concerto del 14 novembre tenuto dai Morbid Angel apparve nel DVD \"Live Madness '89\" contenuto nella ristampa del 2006 di Altars of Madness e nel box set \"Maximum Metal\" del 2011; inoltre le tracce audio vennero utilizzate per l'album dal vivo \"Juvenilia\" del 2015. \nIn seguito i Napalm Death e i Morbid Angel si cimentarono nell\"'European Grindcrusher Tour\" e, nel 1991, la band inglese effettu\u00f2 anche una serie di concerti negli Stati Uniti denominata \"US Grind Crusher Tour 1991\".\nTracce.\nNapalm Death.\nI brani che seguono non sempre vennero tutti eseguiti.\nMorbid Angel.\nI Morbid Angel proposero per intero il loro disco d'esordio.\nCarcass.\nI brani che seguono non sempre vennero tutti eseguiti."}
{"id": "6256681", "revid": "767487", "url": "https://it.wikipedia.org/wiki?curid=6256681", "title": "Maximum Metal", "text": "Maximum Metal \u00e8 uno split discografico dei gruppi musicali death metal Morbid Angel, Deicide e At the Gates e della band thrash metal Municipal Waste pubblicato il 21 novembre 2011 dall'etichetta discografica Earache Records.\nI DVD.\nSi tratta di un box set composto da quattro DVD contenenti le esibizioni delle suddette formazioni riprese durante quattro diversi concerti.\n\"Live at Rock City 89\".\nIl video dei Morbid Angel venne gi\u00e0 pubblicato in precedenza col titolo \"Live Madness '89\" ed inserito nella ristampa dell'album \"Altars of Madness\" del 2006, uscita in quell'occasione in formato CD con il DVD bonus. Lo traccia audio dello stesso concerto fu utilizzata anche per il live \"Juvenilia\" del 2015. Il concerto venne registrato il 14 novembre 1989 al Rock City di Nottingham durante il \"Grindcrusher Tour\".\n\"Doomsday L.A.\".\n\"Doomsday L.A.\" dei Deicide fu gi\u00e0 pubblicato quattro anni prima e, come in quell'occasione, include alcuni contenuti bonus. Il live venne filmato al Knitting Factory di Los Angeles, in California, il 10 novembre 2006.\n\"Live at Wacken 08\".\nIl DVD degli At the Gates, il medesimo anno, fu incluso col titolo \"Purgatory Unleashed - Live at Wacken 2008\" anche nella ristampa del CD \"Slaughter of the Soul\". In precedenza venne inserito nel triplo DVD \"The Flames of the End\" del 2008. Le riprese provengono dallo show del 2 agosto 2008 al Wacken Open Air. Le tracce audio furono utilizzate anche per l'album dal vivo \"Purgatory Unleashed - Live at Wacken 2008\" del 2010.\n\"Live in Richmond 06\".\nIl DVD dei Municipal Waste fu gi\u00e0 pubblicato direttamente dalla band nel 2006 col titolo \"Live at Alley Katz\".\nIl video \u00e8 composto dal concerto, tenutosi il 18 agosto dello stesso anno all\u2019Alley Katz di Richmond in Virginia, intermezzato da alcune scene di vita della band."}
{"id": "6256682", "revid": "767487", "url": "https://it.wikipedia.org/wiki?curid=6256682", "title": "Mike Browning", "text": "Nell'arco della sua carriera ha fatto parte anche di altre band di genere affine, quali Incubus, Nocturnus, Acheron, After Death. Durante la sua attivit\u00e0 si \u00e8 sempre interessato all'occulto e al satanismo\nIl suo modo di suonare la batteria si contraddistinse nei primi anni per i ritmi estremamente veloci e per i singolari cambi di tempo. Il suo stile vocale, invece, si impront\u00f2 inizialmente su uno screaming gutturale ed in seguito sul growl tipico del Death metal.\nBiografia.\nMike Browning inizi\u00f2 a suonare la batteria quando aveva circa 13 anni e decise di diventare un musicista metal ispirandosi ai gruppi di cui era appassionato in quel periodo, tra cui Black Sabbath, Angel Witch, Iron Maiden, Mercyful Fate, e Slayer. Nel 1983, insieme a Trey Azagthoth, partecip\u00f2 alla fondazione degli Ice, gli Ice divennero poi gli Heretic ed infine i Morbid Angel. Con questi ultimi, nel 1986 realizz\u00f2 i demo \"Scream Forth Blasphemy\", \"Bleed for the Devil\" e \"Abominations of Desolation\", in cui si dedic\u00f2 anche alle parti vocali.\nLo stesso anno lasci\u00f2 la band assieme al bassista Sterling Scarborough e i due, insieme a Gino Marino, formarono gli Incubus con cui incisero un demo nel 1987. Poco dopo Browning e Marino si dedicarono ad un nuovo progetto dando vita ai Nocturnus. Nel 1988 Browning ebbe l'idea di aggiungere un tastierista alla band in modo da poter inserire nelle composizioni delle atmosfere fantascientifiche. Con i Nocturnus realizz\u00f2 alcuni demo e, nel 1990, l'album \"The Key\" a cui partecip\u00f2 in fase compositiva e in veste di batterista e cantante. In seguito registr\u00f2 anche le sessioni di batteria per l'album \"Thresholds\" che usc\u00ec nel 1992.\nPoco tempo dopo si un\u00ec agli Acheron, di cui fu il battersita dal 1992 al 1994. Con loro realizz\u00f2 gli album \"Hail Victory\", uscito nel 1995 ma registrato nel 1992, e \"Lex Talionis\" del 1994, nel quale vennero inserite delle canzoni scritte anni prima da Browning per i Nocturnus.\nDal 2002 \u00e8 impegnato con gli After Death, la band in cui \u00e8 tornato a cimentarsi anche come cantante e come unico autore dei testi. Dal 2013, insieme ad altri membri degli After Death, si dedica al progetto Nocturnus AD, nato con l'intento di realizzare un seguito dell'album \"The Key\" dei Nocturnus."}
{"id": "6256685", "revid": "1543377", "url": "https://it.wikipedia.org/wiki?curid=6256685", "title": "Abominations of Desolation", "text": "Abominations of Desolation, \u00e8 il terzo demo del gruppo musicale death metal statunitense Morbid Angel inciso nell'aprile del 1986 e rimasto inedito sino alla pubblicazione da parte dell'etichetta discografica Earache Records nel 1991.\nIl disco.\nRegistrazione.\nLa registrazione di questo lavoro fu effettuata dopo che la band ebbe trovato un accordo con la Goreque Records, una piccola label gestita da David Vincent che all'epoca non faceva ancora parte del gruppo. L'album venne prodotto dallo stesso Vincent in collaborazione con Bill Metoyer, ingegnere del suono e produttore in forze alla Metal Blade.\nTuttavia l'etichetta reput\u00f2 scarsa la qualit\u00e0 della produzione e anche il chitarrista Trey Azagthoth non rimase soddisfatto da quanto realizzato a livello esecutivo. Egli ritenne che i brani, per il loro potenziale, avrebbero dovuto aver ben altre sonorit\u00e0. In alcune interviste il batterista Mike Browning sostenne che questa idea fosse stato inculcata ad Azagthoth da David Vincent, il quale lo avrebbe voluto convincere a unirsi a lui in una nuova band.\nEdizioni.\nQuesto lavoro rimase dunque inedito fino a settembre 1991 quando la Earache Records lo pubblic\u00f2 in CD, musicassetta e su disco in vinile da 12\". La band autorizz\u00f2 questa uscita per contrastare il dilagante fenomeno dei bootleg, alcuni di qualit\u00e0 talmente elevata da sembrare delle vere e proprie produzioni originali.\nLe contraffazioni pi\u00f9 celebri furono l'edizione giapponese in vinile dalla Satanic Records e quella della britannica Headache Records, entrambe del 1991. Esistono per\u00f2 delle ristampe originali: quella su audiocassetta del 1994, ad opera della polacca Metal Mind Productions e quella del 2008 in formato CD edita in Argentina da Del Imaginario Discos.\nIl disco \u00e8 comunque ritenuto dalla band soltanto un demo, come dichiarato da Azagthoth in varie interviste. Ci\u00f2 caus\u00f2 alcune divergenze d'opinione con Mike Browning, creando un vero e proprio \"caso \"Abominations of Desolation\"\".\nCanzoni.\nAlcune delle canzoni qui incluse erano gi\u00e0 presenti sul demo \"Scream Forth Blasphemy\" (\"Chapel of Ghouls\", \"Unholy Blasphemies\", \"Abominations\" e \"Hellspawn\"), inoltre tutte le tracce, con l'eccezione di \"Demon Seed\", furono in seguito rimaneggiate e reinserite su altri album.\n\"The Invocation / Chapel of Ghouls\", \"The Gate / Lord of all Fevers\" e \"Welcome to Hell\", vennero rielaborate nel 1989 per \"Altars of Madness\", rispettivamente coi titoli \"Chapel of Ghouls\", \"Lord of all Fevers &amp; Plague\" e \"Evil Spells\".\n\"Unholy Blasphemies\", \"Abominations\" (presente anche sul demo successivo) e \"Azagthoth\", re-intitolata \"The Ancient Ones\", furono incise nuovamente su \"Blessed Are the Sick\" del 1991.\n\"Angel of Disease\" apparve in una versione non molto differente su \"Covenant\" (1993) e \"Hellspawn\" divenne \"Hellspawn: the Rebirth\" su \"Formulas Fatal to the Flesh\" (1998).\nComposizioni.\nLe musiche di questo lavoro vennero tutte composte da Trey Azagthoth seguendo degli stilemi orientati a una estremizzazione del thrash metal, nell'intento di creare delle sonorit\u00e0 ancora pi\u00f9 violente di quanto proposto dalle band allora considerate le pi\u00f9 estreme in ambito metal, quali Possessed, Slayer e Venom.\nLe ritmiche sono molto veloci, i riff di chitarra vengono eseguiti con distorsioni pesanti e costruiscono delle strutture variegate, impreziosite da assoli intricati e contorti.\nIl cantato rimane sempre su delle tonalit\u00e0 basse e gutturali, una sorta di screaming furioso e abrasivo.\nI testi, anch'essi concepiti da Azagthoth, sono spesso blasfemi e traggono ispirazione dal Necronomicon di H. P. Lovecraft e dalle divinit\u00e0 delle mitologia mesopotamica.\nTitolo.\n\"L'abominio della devastazione\", \"abomination of desolation\" in inglese, \u00e8 un passaggio biblico riscontrabile nel Libro di Daniele e citato da Ges\u00f9 nel Vangelo secondo Marco:\nIl titolo potrebbe anche essere tratto dal poema in prosa \"The Abomination of Desolation\" scritto nel 1929 da Clark Ashton Smith, autore di racconti horror e di fantascienza.\nLibretto.\nLa copertina dell'album ha uno sfondo grigio con al centro il logo dei Morbid Angel in varie tonalit\u00e0 di arancione, sotto di esso appare il titolo del album e l'anno 1986. Nell'angolo destro superiore vi \u00e8 una banda trasversale nera con la dicitura:\nIl libretto si compone di quattro pagine, le due interne riportano un'illustrazione demoniaca tratta dal demo \"Scream Forth Blasphemy\", sotto la quale viene riportata la frase: ispirata al Ciclo di Cthulhu di H. P. Lovecraft e contenuta nel testo della canzone \"Angel of Disease\". Sul retro della copertina \u00e8 invece possibile leggere soltanto i titoli delle tracce e i nomi dei disegnatori della stessa. Nessun'altra informazione viene riportata, nemmeno i musicisti che parteciparono alla registrazione. Questi ultimi per\u00f2 vengono citati nella biografia sul sito ufficiale della band."}
{"id": "6256687", "revid": "104458", "url": "https://it.wikipedia.org/wiki?curid=6256687", "title": "Art\u00ebm Mal'cev", "text": "Biografia.\nIn Coppa del Mondo ha esordito il 5 febbraio 2017 a Pyeongchang Alpensia, subito ottenendo il primo podio (3\u00ba); ha ottenuto la prima vittoria nella staffetta di Ulricehamn del 27 gennaio 2019. Ai Mondiali di Seefeld in Tirol 2019, suo esordio iridato, \u00e8 stato 17\u00ba nella sprint, mentre a quelli di Oberstdorf 2021 ha vinto la medaglia d'argento nella staffetta e si \u00e8 classificato 5\u00ba nella 15 km. Ai XXIV Giochi olimpici invernali di , suo esordio olimpico, si \u00e8 piazzato 4\u00ba nella 50 km, 9\u00ba nell'inseguimento e 5\u00ba nella sprint."}
{"id": "6256688", "revid": "767487", "url": "https://it.wikipedia.org/wiki?curid=6256688", "title": "The Best of Morbid Angel", "text": "The Best of Morbid Angel \u00e8 la prima compilation del gruppo musicale death metal statunitense Morbid Angel pubblicata nel 2016 dall'etichetta discografica Earache Records.\nIl disco.\nIl disco, uscito in CD e in formato digitale, si compone di dodici tracce, estratte dagli album in studio realizzati dalla band tra il 1989 e il 2003. Tutto il materiale proviene da edizioni della stessa Earache Records.\nSi tratta di una raccolta intesa a proporre i migliori pezzi provenienti da album precedenti. Le canzoni essendo state registrate in diversi periodi, vedono la partecipazione, in veste di cantante e bassista, sia di David Vincent che di Steve Tucker. Anche i chitarristi Richard Brunelle ed Erik Rutan si alternano nei vari brani, mentre Trey Azagthoth alla chitarra e Pete Sandoval alla batteria sono sempre presenti."}
{"id": "6256689", "revid": "247222", "url": "https://it.wikipedia.org/wiki?curid=6256689", "title": "Laibach Remixes", "text": "Laibach Remixes \u00e8 il primo EP del gruppo musicale death metal statunitense Morbid Angel pubblicato nel 1994 dall'etichetta discografica Earache Records.\nIl disco.\nIl disco usc\u00ec in formato CD e su disco in vinile da 12\" e nel 1995 venne edito su musicassetta dalla label polacca Metal Mind Productions.\nL'EP si compone di quattro tracce, riproponendo due canzoni estratte dall'album \"Covenant\" in due arrangiamenti differenti. I brani inclusi sono \"God of Emptiness\" e \"Sworn to the Black\", presenti sia in versione originale che in versione remix. Questi ultimi vennero realizzati in collaborazione con la band industrial Laibach.\nSi tratta del primo esperimento di questo genere, in seguito riproposto con l'album di remix \"Illud Divinum Insanus - The Remixes\". "}
{"id": "6256690", "revid": "217591", "url": "https://it.wikipedia.org/wiki?curid=6256690", "title": "Artiglieri", "text": ""}
{"id": "6256691", "revid": "247222", "url": "https://it.wikipedia.org/wiki?curid=6256691", "title": "Nevermore (Morbid Angel)", "text": "Nevermore \u00e8 un singolo del gruppo musicale death metal statunitense Morbid Angel pubblicato dall'etichetta discografica Season of Mist il 16 maggio 2011.\nIl singolo usc\u00ec su disco in vinile da 7\" a tiratura limitata e in formato digitale presentando due tracce estratte in anteprima dal successivo album in studio \"Illud Divinum Insanus\". I brani contenuti sono l'omonima canzone e \"Destructos Vs the Earth\", quest'ultimo remixato dal gruppo musicale electro-industrial Combichrist.\n\"Nevermore\" era gi\u00e0 stata scritta alcuni anni prima ed eseguita dalla band in alcuni concerti gi\u00e0 nel 2008."}
{"id": "6256692", "revid": "767487", "url": "https://it.wikipedia.org/wiki?curid=6256692", "title": "Destructhor", "text": "Dotato di una buona tecnica, presenta uno stile esecutivo basato principalmente su riff in palm mute e prolungati tremolo picking. I suoi assoli di chitarra spesso si sviluppano attraverso lo sweep-picking e denotano una tendenza allo shred.\nDurante la sua carriera ha collaborato con diversi artisti, tra cui Nader Sadek e i Gloria Morti, in veste di chitarrista ospite in alcuni brani.\nBiografia.\nIl chitarrista Destructhor, pseudonimo di Thor Anders Myhren, nel 1993 fond\u00f2 il gruppo musicale black metal norvegese Myrkskog e con loro realizz\u00f2 un demo nel 1998. Lo stesso anno si un\u00ec anche agli Zyklon, un progetto creato da Trym Torson e Ihsahn, entrambi membri degli Emperor.\nIn seguito partecip\u00f2 alla registrazione degli album \"Deathmachine\" dei Myrkskog e \"World ov Worms\" degli Zyklon. Nel 2002, con la sua prima band, si occup\u00f2 anche delle parti vocali per il disco \"Superior Massacre\".\nCon gli Zyklon realizz\u00f2 altri due dischi dopodich\u00e9, nel 2008 venne reclutato degli statunitensi Morbid Angel con cui si esib\u00ec in alcuni tour negli anni successivi. Sempre nel 2008 fu ingaggiato come turnista per i concerti del gruppo musicale 1349.\nNel 2011 usc\u00ec \"Illud Divinum Insanus\" il primo album dei Morbid Angel a cui lui prese parte.\nIl 19 giugno del 2015 lasci\u00f2 la band americana per dedicarsi nuovamente ai Myrkskog."}
{"id": "6256693", "revid": "547034", "url": "https://it.wikipedia.org/wiki?curid=6256693", "title": "Silver Lining Music Ltd.", "text": "La Silver Lining Music Ltd. \u00e8 un'etichetta discografica indipendente inglese con sede a Londra fondata nel 2017 a Londra da Thomas Jensen\nLa label \u00e8 specializzata nella pubblicazione di artisti e gruppi musicali della scena hard rock ed heavy metal."}
{"id": "6256696", "revid": "104458", "url": "https://it.wikipedia.org/wiki?curid=6256696", "title": "Elin Mohlin", "text": "Biografia.\nOriginaria di \u00d6stersund, in Coppa del Mondo ha esordito il 17 febbraio 2012 a Szklarska Por\u0119ba (36\u00aa) e ha ottenuto la prima vittoria, nonch\u00e9 primo podio, il 5 febbraio 2017 a Pyeongchang Alpensia. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nTS = sprint a squadre"}
{"id": "6256697", "revid": "762947", "url": "https://it.wikipedia.org/wiki?curid=6256697", "title": "Colorado Ballet", "text": "Il Colorado Ballet comprende una compagnia di danza classica di 30 membri interpreti professionisti, una compagnia di studio per studenti di danza avanzati, una Accademia ed un reparto di formazione e di sensibilizzazione. Con sede nel centro di Denver, in Colorado, il Colorado Ballet serve pi\u00f9 di 100.000 clienti ogni anno.\nLa compagnia professionale si esibisce principalmente alla Ellie Caulkins Opera House nel Complesso delle Arti dello Spettacolo di Denver e d\u00e0 uno spettacolo ogni anno, al Centro per le Arti dello Spettacolo Robert e Judi Newman, presso l'Universit\u00e0 di Denver. Il Colorado Ballet si esibisce in balletti classici e opere contemporanee. L'Orchestra del Colorado Ballet si esibisce con la Compagnia all'Ellie Caulkins Opera House, in tre o quattro produzioni all'anno.\nCon un budget annuale operativo superiore a $ 7.3 milioni, la compagnia impiega pi\u00f9 di 150 persone sia a tempo pieno che a tempo parziale durante l'anno.\nIl Colorado Ballet ha ricevuto il Premio Colorado Masterpieces 2009. Come parte del premio, il Colorado Ballet \u00e8 andato in tour in Colorado nella stagione 2009-2010 come una parte dell'iniziativa \"American Masterpieces: Three Centuries of Artistic Genius\", finanziato dal Consiglio del Colorado per le Arti.\nDurante il 2010-2011, Colorado Ballet ha celebrato il suo 50\u00ba anniversario.\nNel 2013, in Colorado Ballet ha acquistato un edificio nel quartiere delle Arti di Denver a Santa Fe. La compagnia si trasfer\u00ec nella nuova sede nel mese di agosto del 2014.\nStoria.\nNel 1961 Lillian Covillo e Freidann Parker fondarono il Colorado Concert Ballet, per mettere in mostra gli studenti di talento ai quali avevano insegnato nella loro scuola di danza. La loro prima produzione, Lo schiaccianoci, fece il tutto esaurito nel Teatro Bonfils di Denver. Nel 1978 il Colorado Concert Ballet impiegava 16 uomini e donne e raggiunse il pieno status professionale. Il consiglio aument\u00f2 il budget annuale di $ 100.000 e raffin\u00f2 il nome della compagnia. Fu cos\u00ec che nacque il Colorado Ballet. Nel 1987 Parker e Covillo condussero una ricerca a livello nazionale, a proprie spese, per un nuovo direttore artistico. Con la scelta di Martin Fredmann cambiarono il corso del Colorado Ballet.\nAlla fine del 1980, l'economia in ritardo di Denver costrinse il Colorado Ballet a far propria una tendenza nazionale emergente tra le compagnie di danza e di conseguenza stipul\u00f2 un'alleanza con il Tampa Ballet. Per mezzo della condivisione delle spese l'alleanza permise alle compagnie di sviluppare un prodotto artistico eccellente con la riduzione del rischio finanziario. Nel 1990 il Colorado Ballet raggiunse una maggiore stabilit\u00e0 finanziaria e il riconoscimento della comunit\u00e0, in modo che l'alleanza fu interrotta per consentire una migliore crescita futura della compagnia di Denver. La decisione ristabil\u00ec il Colorado Ballet come una compagnia residente.\nPer diciotto anni la societ\u00e0 \u00e8 cresciuta fino alle dimensioni di una compagnia di balletto regionale, rispettata e riconosciuta per il suo ampio repertorio. Nel marzo 2006 Gil Boggs, ex ballerino dell'American Ballet Theatre, fu assunto come nuovo direttore artistico.\nNel giugno 2012, in Colorado ballett fece un'esibizione al Gotham Dance Festival nel Joyce Theater di New York.\nResponsabili artistici.\nLa direzione artistica del Colorado Ballet comprende (dalla stqagione 2014-2015):\nDanzatori.\nIl Colorado Ballet \u00e8 composto da 30 ballerini professionisti provenienti da tutto il mondo (a partire dalla stagione 2015-2016):\nCompagnia Studio.\nLa Compagnia Studio \u00e8 un programma di formazione pre-professionale; i membri sono selezionati con un provino. Il programma \u00e8 progettato per offrire la formazione ai giovani ballerini ed un'esperienza di lavoro con una compagnia professionale. I membri 2016-2017 della Compagnia Studio sono Amber Ball, Katie Buckmiller, Brianna Crockett, Kelly Dornan, Riko Fujita, Tracy Fuller, Molly Huempfner, Sara Jumper, Molly Klug, Reagan Lawthers, Toni Martin, Francesca Martoccio, Leah McFadden, Sophie Moffat, Georgina Ocampo, Michael Pell, Camille Robinson, Vara Shiva Reom, Macie Rowe, Brendan Rupp, Ian Santiago, Hannah Stolrow, Marie Tender, Sara VanderVoort e Claire Wilson.\nStagione 2016\u20132017.\nLa stagione del Colorado Ballett 2016-2017 si aprir\u00e0 il 7 ottobre 2017.\n\"Il lago dei cigni\" (coreografia ispirata a Marius Petipa e Lev Ivanov preparata e aggiornata dagli ex ballerini principali dell'American Ballet Theatre Amanda McKerrow, John Gardner e Sandra Brown, maestra di ballo al Colorado Ballet, musica di Tchaikovsky).\n\"Lo schiaccianoci\" (coreografia ispirata a Marius Petipa, musica di P. I. Tchaikovsky).\n\"Balletto MasterWorks\" (comprende \"L'uccello di fuoco\" coreografia di Yuri Possokhov, musiche di Igor Stravinsky; \"Serenade\" coreografia di George Balanchine, musica di Tchaikovsky P.I. e \"Petite Mort\" coreografie di Ji\u0159\u00ed Kyli\u00e1n, musiche di Wolfgang Amadeus Mozart).\n\"La sirenetta\" (coreografia di Lynne Taylor-Corbett, musiche di Michael Moricz), apertura con Concerto per Violino n. 1 di Bruch, coreografia di Clark Tippet, musiche di Max Bruch).\nStagione 2015\u20132016.\nLa stagione del Colorado Ballett 2015-2016 ha aperto il 2 ottobre 2015.\n\"La Sylphide\" (coreografia di August Bournonville, musiche di Herman Severin L\u00f8venskiol).\n\"Lo schiaccianoci\" (coreografia ispirata a Marius Petipa, musica di Tchaikovsky).\n\"Alice in Wonderland\" (coreografia di Septime Webre, musica di Matthew Pierce).\n\"Balletto Scelta del Direttore\" (comprende \"L'Angelo di Buenos Aires\" di Lorita Travaglia, \"Wolfgang (per Webb)\" di Dominic Walsh, \"Light Rain\" pas de deux di Gerald Arpino e \"It's Not a Cry\", pas de deux di Amy Seiwert).\nStagione 2014\u20132015.\nLa stagione 2014-2015 del Colorado Ballett \u00e8 stata aperta il 26 settembre 2014.\n\"Sogno di una notte di mezza estate\" (coreografia di Christopher Wheeldon, musica di Felix Mendelssohn).\n\"Dracula\" (coreografia di Michael Pink, musiche di Philip Feeney).\n\"Lo schiaccianoci\" (coreografia ispirata a Marius Petipa, musica di Tchaikovsky).\nIl \"Balletto MasterWorks\", comprende il Concerto Barocco, coreografia di George Balanchine, musica di Johann Sebastian Bach; balletto \"Fancy Free\", coreografia di Jerome Robbins, musiche di Leonard Bernstein, e un nuovo lavoro.\n\"Pierino e il lupo\", coreografia di Michael Smuin, musica di Sergej Prokof'ev, apertura con il Concerto per violino n. 1 di Bruch, coreografia di Clark Tippet, musiche di Max Bruch.\nStagione 2013\u20132014.\n\"Giselle\" (musica di Adolphe Adam)\n\"Lo schiaccianoci\" (musica di Tchaikovsky)\n\"Cinderella\" (musica di Prokofiev)\n\"Scelta del Direttore\": \"Traveling Alone\" con la coreografia di Amy Seiwert; \"Festa degli Dei\" di Edwaard Liang e un nuovo lavoro.\nStagione 2012\u20132013.\n\"La bella addormentata\" (coreografia di Marius Petipa, musica di Tchaikovsky)\n\"Lo schiaccianoci\" (musica di Tchaikovsky)\n\"Balletto MasterWorks\": comprende \"La sagra della primavera\" di Igor Stravinsky con la coreografia di Glen Tetley, \"Tema e Variazioni\" di George Balanchine con musica di Tchaikovsky, ed un nuovo lavoro di Val Caniparoli col San Francisco Ballet.\n\"Light/The Holocaust and Humanity Project\", coreografia di Stephen Mills del Balletto Austin.\nStagione 2011\u20132012.\n\"Il lago dei cigni\": coreografia di Marius Petipa e Lev Ivanov, musica di Tchaikovsky.\n\"Lo schiaccianoci\": musiche di Tchaikovsky.\n\"Peter Pan\": coreografia di Michael Pink, musiche di Philip Feeney.\n\"Tribute\": coreografia di Emery LeCrone, Jodie Gates e Amy Seiwert.\nStagione 2010\u20132011.\nTriplo Cartellone di Anniversario: \"Festa degli dei\" - coreografia di Edwaard Liang, \"... sorridere con il cuore\" - coreografia di Lar Lubovitch e \"The Faraway\" - coreografia di Matthew Neenan.\n\"Dracula\": coreografia di Michael Rosa, musiche di Philip Feeney.\n\"Lo schiaccianoci\": musica di Tchaikovsky.\n\"Romeo e Giulietta\": coreografia di Alun Jones.\nStagione 2009\u20132010.\n\"Great Galloping Gottschalk\": coreografia di Lynne Taylor-Corbett, musica di Louis Moreau Gottschalk.\n\"Rodeo\": coreografia di Agnes de Mille, musiche di A. Copland.\n\"Don Chisciotte\": coreografia di Marius Petipa, musica di Ludwig Minkus\n\"Lo schiaccianoci\": musica di Tchaikovsky.\n\"La Bella e la Bestia\": coreografia di Domy Reiter-Soffer, musiche di Seen-yee Lam.\n\"Echoing of Trumpets\": coreografia di Antony Tudor.\n\"Celti\": coreografia di Lila York.\nRepertorio.\nFin dal 1961 \"Lo Schiaccianoci\" \u00e8 stato nel repertorio del Colorado Ballet ad ogni stagione estiva. Anche se \u00e8 essenzialmente una compagnia di danza classica, il suo repertorio spazia dai balletti classici ai contemporanei.\nAccademia.\nL'Accademia del Colorado Ballet \u00e8 la scuola ufficiale della Colorado Ballet Company, con sede a Denver, CO. L'Accademia offre corsi di formazione per studenti di et\u00e0 compresa tra 1\u00bd fino all'et\u00e0 adulta, da principianti fino ai professionisti.\nL'Accademia inizia ad insegnare agli studenti di et\u00e0 compresa tra i 3 e i 6 anni danza creativa e pre-balletto, due classi che gettano le basi per un ulteriore studio di danza classica.\nCominciando dall'et\u00e0 di sette anni, gli studenti sono collocati nel Livello 1 e avanzamo secondo l'et\u00e0, l'esperienza e la capacit\u00e0. Il curriculum dell'Accademia \u00e8 stato progettato per guidare gli studenti dalla loro prima introduzione all'arte fino ad un ciclo completo di studi di balletto. Durante il periodo da loro trascorso alla Colorado Ballet Academy, gli studenti prendono lezioni di tecnica, lavoro sulle punte, pas de deux, danza moderna, jazz, oltre a corsi di condizionamento fondamentali.\nIl Metodo progettato dalla Colorado Ballet Academy segue una sequenza strutturata di stadi di formazione destinati ad aumentare competenze tecniche dello studente, la resistenza e la disciplina in funzione della loro et\u00e0 e lo sviluppo fisico.\nGli studenti dell'Accademia si esibiscono in spettacoli dimostrativi, come nei balletti professionali del Colorado Ballet, comprese le produzioni annuali de Lo schiaccianoci. L'Accademia si trova nel centro di Denver.\nImpegno in Formazione e Comunit\u00e0.\nL'Educazione del Colorado Ballet ed il reparto per l'Impegno in Comunit\u00e0 sono al servizio di chi ne ha bisogno, studenti, insegnanti, famiglie, persone con disabilit\u00e0 e gli allievi della formazione permanente in Colorado. I programmi di sensibilizzazione del Colorado Ballet creano pi\u00f9 di 30.000 contatti ogni anno in 225 scuole/organizzazioni.\n\"L'Educazione e la Sensibilizzazione comprendono:\"\nProgrammi.\n\"Be Beautiful Be Yourself\" - Basato sul programma \"Adaptive Dance\" del Boston Ballet e sostenuto dal Centro Anna e John J. Sie per la Sindrome di Down presso l'ospedale per bambini del Colorado e la Fondazione Globale Sindrome di Down, il programma di danza \"Be Beautiful Be Yourself\" prevede 10 corsi di ballo settimanali a dieci bambini di 5-9 anni, con la sindrome di Down.\n\"5 x 5 Project\" - Il progetto 5 X 5 \u00e8 l'Ufficio del Sindaco per l'Educazione e il programma per bambini progettato per offrire a famiglie avvantaggiate l'opportunit\u00e0 di dare ai loro figli cinque esperienze culturali dall'et\u00e0 di cinque anni. Il Colorado Ballet \u00e8 stato una organizzazione che ha collaborato a questo programma per quattro anni.\n\"Leap N Learn (in precedenza Danza Rinascimentale)\" - Leap N Learn \u00e8 una residenza dopo scuola che dura 10-15 settimane, le lezioni si concentrano sul movimento creativo e sul balletto. Gli studenti studiano una variet\u00e0 di concetti di danza mentre si lavora sulla consapevolezza spaziale, la soluzione dei problemi, e il rafforzamento del corpo e della mente. Il programma culmina con uno spettacolo per i genitori, la scuola e la comunit\u00e0.\n\"Rhythm and Grace\" - Ritmo &amp; Grazia \u00e8 un adattamento del modello di Dance for PD\u00ae, riconosciuto a livello nazionale, creato dal Mark Morris Dance Group e dal Brooklyn Parkinson Group. Questo modello nazionale \u00e8 offerto in pi\u00f9 di 40 comunit\u00e0 negli Stati Uniti e in Europa. L'Associazione Parkinson delle Montagne Rocciose \u00e8 la prima organizzazione del Colorado, dedicata al Parkinson, a portare questo metodo di terapia fisica, focalizzato sul ballo, alla comunit\u00e0 di Denver. Fin dalla sua nascita nel settembre 2011, circa 50 persone con il morbo di Parkinson hanno partecipato al programma.\n\"Laboratori scolastici, gruppi e gite\" - Il Dipartimento del Colorado Ballet dell'educazione e sensibilizzazione offre laboratori scolastici e gruppi che insegnano agli studenti la danza. Inoltre, il reparto offre agli studenti biglietti scontati per la prova generale professionale finale della Compagnia di alcuni spettacoli selezionati ad ogni stagione."}
{"id": "6256698", "revid": "104458", "url": "https://it.wikipedia.org/wiki?curid=6256698", "title": "Gaevle", "text": ""}
{"id": "6256723", "revid": "104458", "url": "https://it.wikipedia.org/wiki?curid=6256723", "title": "Maria Nordstr\u00f6m", "text": "Biografia.\nOriginaria di Falun, in Coppa del Mondo ha esordito il 14 febbraio 2015 a \u00d6stersund (30\u00aa) e ha ottenuto la prima vittoria, nonch\u00e9 primo podio, il 5 febbraio 2017 a Pyeongchang Alpensia. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nTS = sprint a squadre"}
{"id": "6256724", "revid": "287204", "url": "https://it.wikipedia.org/wiki?curid=6256724", "title": "Maria Nordstrom", "text": ""}
{"id": "6256725", "revid": "125543449", "url": "https://it.wikipedia.org/wiki?curid=6256725", "title": "Bruno Miguel", "text": "All'anagrafe Bruno Miguel Greyck, \u00e8 figlio di M\u00e1rcio Greyck e fratello minore di Raffael Greyck.\nBiografia.\nI primi passi nel mondo dello spettacolo li ha mossi gi\u00e0 da bambino, apparendo in un centinaio di differenti spot televisivi e doppiando personaggi in film d'animazione: \u00e8 sua la voce brasiliana di Simba nella pellicola Disney \"Il re leone\". Ha doppiato inoltre Andy in \"Toy Story\" e Fievel in tutti i film incentrati sul famoso topolino. Una volta diventato adulto, Bruno Miguel ha dato voce a diverse figure maschili nei film di Barbie.\nNel 1999 \u00e8 apparso nella sua prima telenovela, \"Chiquititas\", prodotta da Rede Bandeirantes, per poi passare a quelle di Rede Globo. Per un breve periodo ha lavorato nella pi\u00f9 nota soap opera brasiliana, \"Malha\u00e7\u00e3o\".\nNel 2005 \u00e8 ritornato a Rede Bandeirantes, impersonando un cantante nella telenovela \"Floribella\", ruolo che gli ha permesso di farsi apprezzare dalla critica soprattutto nelle scene delle sue performances canore. Proprio allora Bruno Miguel, che fino a quel momento si era imposto di seguire un cammino artistico diverso rispetto a quello del padre, ha deciso di cimentarsi a sua volta nella musica, e dopo un triennio passato a comporre canzoni per altri artisti ha pubblicato nel 2009 il suo album d'esordio, \"Meu Mundo\", contenente 13 tracce. Il successo del CD \u00e8 stato clamoroso, portando Bruno Miguel a essere candidato al Grammy Latino in tre categorie: cantante rivelazione, miglior album pop e miglior cantante dell'anno. Nel 2011 \u00e8 uscito il suo secondo album. Le canzoni di Bruno Miguel sono diventate in poco tempo viral hits, per le decine di milioni di visualizzazioni registrate dai videoclip caricati su YouTube.\nBruno Miguel \u00e8 anche attore per il cinema, che l'ha visto recitare finora in tre film.\nDal 2010 porta avanti una carriera da pubblicitario parallelamente ai propri impegni artistici. Ha quindi fondato un'azienda produttrice di spot e cortometraggi pubblicitari chiamata inizialmente \"Mouse House\" e dal 2016 \"MovieMachine\". In essi hanno fatto da testimonial personaggi come Ana Maria Braga, Giovanna Antonelli, Thiago Lacerda, Marcos Veras, Eduardo Sterblitch, Rafael Portugal, Preta Gil, gli Skank, Lulu Santos, Luiza Possi, Mariana Ximenes. In quest'ambito Bruno Miguel \u00e8 stato premiato tre volte al Festival internazionale della creativit\u00e0 Leoni di Cannes e ha ottenuto svariati altri riconoscimenti; gli \u00e8 anche stato concesso il visto EB-1 visa.\nVita privata.\nSposato con la modella Maqueli Gewehr, ha una figlia."}
{"id": "6256726", "revid": "104458", "url": "https://it.wikipedia.org/wiki?curid=6256726", "title": "Maria Nordstroem", "text": ""}
{"id": "6256730", "revid": "104458", "url": "https://it.wikipedia.org/wiki?curid=6256730", "title": "Anna Svendsen", "text": "Biografia.\nIn Coppa del Mondo ha esordito il 7 marzo 2012 a Drammen (64\u00aa) e ha ottenuto il primo podio il 5 febbraio 2017 a Pyeongchang Alpensia (2\u00aa). Ai Mondiali di Oberstdorf 2021, sua prima presenza iridata, si \u00e8 classificata 7\u00aa nella sprint."}
{"id": "6256731", "revid": "1892390", "url": "https://it.wikipedia.org/wiki?curid=6256731", "title": "Mar-a-Lago", "text": "Mar-a-Lago \u00e8 una villa situata a Palm Beach, in Florida. Considerata National Historic Landmark nel 1980, \u00e8 stata costruita negli anni venti del XX secolo da Marjorie Merriweather Post come residenza invernale per i presidenti degli Stati Uniti. Decorata da Joseph Urban, dopo la morte della Post, avvenuta nel 1973, venne affittata al governo degli USA fino al 1981. Nel dicembre del 1985 venne acquistata dall'imprenditore Donald Trump."}
{"id": "6256732", "revid": "628767", "url": "https://it.wikipedia.org/wiki?curid=6256732", "title": "Boschi e foreste mediterranei", "text": "I boschi e foreste mediterranei sono un'ecoregione dell'ecozona paleartica, definita dal WWF (codice ecoregione: PA1212), che si estende attraverso le pianure costiere del Maghreb, a nord dei monti dell'Atlante.\nLa regione fa parte della ecoregione globale 123 Formazioni forestali mediterranee, inclusa nella lista Global 200.\nTerritorio.\nL'ecoregione occupa una superficie di 357.900\u00a0km\u00b2 in Marocco, Algeria, Tunisia, nelle \"plazas de soberan\u00eda\" spagnole e in Libia. La porzione principale dell'ecoregione si estende lungo le pianure costiere e le colline del Maghreb, dalle vicinanze di Agadir sulla costa atlantica del Marocco, ad ovest, fino a Sfax sul golfo di Gab\u00e8s in Tunisia, ad est. L'ecoregione si estende nell'entroterra fino a coprire le pendici pi\u00f9 basse delle catene del Medio e dell'Alto Atlante in Marocco, con \"enclaves\" isolate lungo la catena dell'Atlante Sahariano in Algeria. Pi\u00f9 ad est, lungo il mar Mediterraneo, si trovano due \"enclaves\" costiere: una lungo la costa sud-orientale del golfo di Gab\u00e8s, in Tunisia, che comprende anche l'isola di Gerba; e l'altra sui monti del Gebel el-Achdar lungo la costa della penisola della Cirenaica, nel nord-est della Libia.\nL'ecoregione dei boschi e foreste mediterranei confina a sud con la pi\u00f9 arida ecoregione dei boschi secchi e steppa mediterranei, che occupa gli altopiani e le catene montuose che cingono il Sahara; e a nord con il mare di Albor\u00e1n, il settore pi\u00f9 occidentale del mar Mediterraneo. I boschi secchi mediterranei di \"Acacia\"-\"Argania\" e macchie di succulente, che occupano la pianura costiera del Marocco meridionale, cingono i boschi e foreste mediterranei a sud-ovest. I boschi e foreste mediterranei, a loro volta, circondano l'ecoregione delle foreste di conifere e miste del Mediterraneo, presente in una serie di \"enclaves\" sulla catena costiera del Rif e sulle catene interne del Medio ed Alto Atlante in Marocco, sulla catena costiera dell'Atlante Telliano e sulla parte orientale dell'Atlante Sahariano in Algeria, e sui monti della Crumiria e i monti Mogod in Tunisia. L'ecoregione della steppa a ginepro mediterranea dell'Alto Atlante occupa le cime pi\u00f9 elevate dell'Alto Atlante.\nDal punto di vista climatico, l'ecoregione \u00e8 caratterizzata da estati molto calde e secche e da inverni relativamente miti ed umidi. Le temperature annue medie variano tra i 13 e i 19\u00a0\u00b0C, mentre quelle minime medie tra gli 1 e i 10\u00a0\u00b0C. La parte di questa ecoregione situata lungo la costa atlantica del Marocco subisce l'influsso di correnti marine fredde che tendono a mitigare le temperature. Ogni anno sulla regione cadono tra i 350 e gli 800\u00a0mm di pioggia.\nFlora.\nLa vegetazione spontanea \u00e8 costituita da foreste, boschi e macchia mediterranea. Si possono individuare cinque principali comunit\u00e0 di piante:\nFauna.\nLa fauna dell'ecoregione \u00e8 simile a quella delle altre ecoregioni terrestri del Nordafrica, ed \u00e8 una tra le pi\u00f9 ricche dell'intera ecozona paleartica. Molto numerose sono le specie di mammiferi, sia di piccole dimensioni, come il riccio algerino (\"Atelerix algirus\"), il macroscelide nordafricano (\"Elephantulus rozeti\"), lo scoiattolo berbero (\"Atlantoxerus getulus\") e il gerbillo campestre (\"Gerbillus campestris\"), che di grandi, come la volpe rossa (\"Vulpes vulpes\"), lo sciacallo dorato (\"Canis aureus\"), il caracal (\"Caracal caracal\"), la genetta comune (\"Genetta genetta\"), la mangusta egiziana (\"Herpestes ichneumon\"), il cinghiale (\"Sus scrofa\") e la puzzola (\"Mustela putorius\"). Forse questa ecoregione ospita ancora alcuni esemplari di leopardo berbero (\"Panthera pardus panthera\"), ma questi rari felini sono per lo pi\u00f9 confinati alle aree montane pi\u00f9 remote e alle regioni collinari pi\u00f9 impervie. Incerta \u00e8 anche la presenza della bertuccia (\"Macaca sylvanus\") e della capra berbera (\"Ammotragus lervia\").\nL'ecoregione ospita una straordinaria variet\u00e0 di specie di uccelli, costituita da pi\u00f9 di 120 specie, tra cui ricordiamo una sottospecie endemica di picchio rosso maggiore (\"Dendrocopos major numidus\"), una di averla meridionale (\"Lanius meridionalis algeriensis\"), il raro picchio muratore della Kabilia (\"Sitta ledanti\") e vari rapaci come l'aquila reale (\"Aquila chrysaetos\"), il nibbio bianco (\"Elanus caeruleus\"), il biancone (\"Circaetus gallicus\"), l'aquila minore (\"Hieraaetus pennatus\") e il grillaio (\"Falco naumanni\").\nIn questo ecosistema forestale sono ben rappresentati anche i rettili, tra cui ricordiamo la testuggine greca (\"Testudo graeca\"), il camaleonte comune (\"Chamaeleo chamaeleon\"), la lucertola ocellata nordafricana (\"Timon pater\"), la vipera dell'Atlante (\"Daboia mauritanica\"), la lucertola delle sabbie di Olivier (\"Mesalina olivieri\"), lo scinco algerino (\"Eumeces algeriensis\"), lo scinco cilindrico (\"Chalcides mauritanicus\"), la vipera di Lataste (\"Vipera latastei\"), l'acantodattilo maculato (\"Acanthodactylus maculatus\"), l'acantodattilo di Savigny (\"A. savignyi\") e l'acantodattilo codarossa (\"A. erythrurus\"). Tra essi sono piuttosto numerose le specie endemiche, come il geco dita di lucertola fasciato (\"Saurodactylus fasciatus\"), la lucertola di vetro di Koelliker (\"Hyalosaurus koellikeri\"), unico anguide del Nordafrica, la lucertola verme a scacchi (\"Trogonophis wiegmanni\"), tre specie di scinco cilindrico (\"Chalcides colosii\", \"C. ebneri\" e \"C. mauritanicus\") e due di acantodattilo (\"Acanthodactylus blanci\" e \"A. savignyi\"). Piuttosto numerose sono anche le specie quasi endemiche di rettili condivise con altre regioni mediterranee del Nordafrica. Tra gli anfibi, tuttavia, non figurano specie n\u00e9 endemiche n\u00e9 quasi endemiche. Nelle foreste di latifoglie sempreverdi dell'ecoregione \u00e8 particolarmente elevata la diversit\u00e0 degli insetti.\nConservazione.\nIl manto forestale originario di questa ecoregione si \u00e8 notevolmente ridotto a vantaggio dei terreni agricoli, e anche le poche aree rimaste sono state impoverite dal sovrapascolo e dalla distruzione causata dagli incendi volutamente appiccati per creare nuovi pascoli, mentre gli alberi sono stati danneggiati dalla raccolta di legna da ardere e dalla produzione di tannini. La conversione delle foreste in terreni agricoli ha avuto inizio fin dall'et\u00e0 classica, quando le condizioni climatiche favorevoli e i suoli fertili erano adatti allo sviluppo di importanti insediamenti umani. Questa ecoregione \u00e8 la pi\u00f9 popolata del Maghreb, ed ospita tra l'80 e il 90% della sua popolazione. In passato le foreste di lecci e quelle di olivi selvatici e carrubi ricoprivano ciascuna una superficie pari a 50.000\u00a0km\u00b2, e rappresentavano le aree forestali pi\u00f9 estese dell'ecoregione. Attualmente in Algeria rimangono solamente 1000\u00a0km\u00b2 di foreste di olivi selvatici e carrubi dei 10.000\u00a0km\u00b2 originari, e appena 6800\u00a0km\u00b2 di foreste di lecci dei 18.000\u00a0km\u00b2 originari. In Marocco restano 5000\u00a0km\u00b2 di foreste di olivi selvatici e carrubi dei 36.240\u00a0km\u00b2 originari, e 14.320\u00a0km\u00b2 di foreste di lecci dei 24.500\u00a0km\u00b2 originari. In tutto il Nordafrica \u00e8 stato stimato che vi fossero in passato 30.000\u00a0km\u00b2 di foreste di sughere, di cui attualmente ne rimangono meno di un terzo (3500\u00a0km\u00b2 in Marocco, 4500\u00a0km\u00b2 in Algeria e 455\u00a0km\u00b2 in Tunisia). Pi\u00f9 a sud, sono quasi del tutto scomparsi i boschetti di cedro che crescevano sulle montagne orientali della catena dell'Alto Atlante. Attualmente la maggior parte della copertura forestale \u00e8 costituita da una boscaglia degradata.\nAll'interno dell'ecoregione si trovano vari parchi nazionali, ma le risorse e i fondi necessari al loro mantenimento sono scarsi. Il parco nazionale di al-Hoseyma in Marocco comprende una vasta area marina, ma anche alcuni boschi di leccio. In Tunisia i parchi nazionali di Boukornine, Chambi e Ichkeul proteggono foreste di lecci e pini d'Aleppo, cos\u00ec come i parchi nazionali di Tlemcen e Gouraya in Algeria."}
{"id": "6256735", "revid": "339392", "url": "https://it.wikipedia.org/wiki?curid=6256735", "title": "UDR Music", "text": ""}
{"id": "6256737", "revid": "287204", "url": "https://it.wikipedia.org/wiki?curid=6256737", "title": "Tauffelen", "text": ""}
{"id": "6256739", "revid": "104458", "url": "https://it.wikipedia.org/wiki?curid=6256739", "title": "Taeuffelen", "text": ""}
{"id": "6256741", "revid": "104458", "url": "https://it.wikipedia.org/wiki?curid=6256741", "title": "T\u00e4uffelen-Gerolfingen", "text": ""}
{"id": "6256742", "revid": "104458", "url": "https://it.wikipedia.org/wiki?curid=6256742", "title": "Tauffelen-Gerolfingen", "text": ""}
{"id": "6256743", "revid": "104458", "url": "https://it.wikipedia.org/wiki?curid=6256743", "title": "Taeuffelen-Gerolfingen", "text": ""}
{"id": "6256745", "revid": "104458", "url": "https://it.wikipedia.org/wiki?curid=6256745", "title": "Chouffaille", "text": ""}
{"id": "6256748", "revid": "767487", "url": "https://it.wikipedia.org/wiki?curid=6256748", "title": "Ringwood (New Jersey)", "text": "Ringwood \u00e8 un borough degli Stati Uniti d'America, situato nello Stato del New Jersey, nella Contea di Passaic."}
{"id": "6256754", "revid": "104458", "url": "https://it.wikipedia.org/wiki?curid=6256754", "title": "Treiteron", "text": ""}
{"id": "6256756", "revid": "125116484", "url": "https://it.wikipedia.org/wiki?curid=6256756", "title": "Neil Gorsuch", "text": "Il 31 gennaio 2017 \u00e8 stato nominato giudice associato della Corte Suprema degli Stati Uniti dal Presidente degli Stati Uniti d'America Donald Trump. Il Senato ne ha per\u00f2 bocciato l'elezione il 6 aprile 2017 per 55 voti contro 45 (i voti necessari erano 60 su 100 per la maggioranza qualificata). I Repubblicani, i quali controllavano il Senato, hanno optato per eliminare l'ostruzionismo usando la cosiddetta \"nuclear option\" (mai usata per nominare un giudice della Corte Suprema in tutta la storia degli Stati Uniti), che avrebbe consentito di approvare la nomina con una maggioranza semplice di almeno 51 senatori (la nomina ha poi ottenuto 54 voti).\nBiografia.\nGorsuch \u00e8 il figlio di David Ronald Gorsuch (1937-2001) e di Anne Gorsuch Burford (nata Anne Irene McGill; 1942-2004), una deputata presso la Camera dei deputati del Colorado che successivamente venne nominata dal Presidente Ronald Reagan come prima donna amministratrice della Agenzia per la protezione dell'ambiente[2]. La sua famiglia viveva nel Colorado da quattro generazioni ed era di religione cattolica: il giovane Gorsuch frequent\u00f2 infatti la scuola \"Christ the King\" a Denver. Nel 1985 si diplom\u00f2 presso la \"Georgetown Preparatory School\", un collegio retto dalla compagnia di Ges\u00f9 a Bethesda, nel Maryland. Frequent\u00f2 quella scuola due classi indietro rispetto a Brett Kavanaugh, che pure sarebbe diventato un giudice associato della Corte Suprema degli Stati Uniti su nomina del Presidente Donald Trump. Negli anni in cui frequent\u00f2 la \"Georgetown Prep\", Gorsuch serv\u00ec come paggio presso il Senato degli Stati Uniti.\nRicevette il Bachelor of Arts in scienze politiche dalla Columbia University nel 1988, dove fu membro delle fraternit\u00e0 Phi Beta Kappa e Phi Gamma Delta. Inoltre scrisse per il giornale studentesco \"Columbia Daily Spectator\" e ne fond\u00f2 un altro di propria iniziativa, \"The Fed\"."}
{"id": "6256759", "revid": "300067", "url": "https://it.wikipedia.org/wiki?curid=6256759", "title": "Mar\u00eda Landra", "text": ""}
{"id": "6256762", "revid": "767487", "url": "https://it.wikipedia.org/wiki?curid=6256762", "title": "Apollo (Timebelle)", "text": "Apollo \u00e8 un singolo del gruppo svizzero Timebelle, pubblicato il 10 marzo 2017.\nPubblicazione.\nIl singolo \u00e8 stato composto da Elias N\u00e4slin, Nicolas G\u00fcnthardt e Alessandra G\u00fcnthardt.\nCon questo brano il 5 febbraio 2017 i Timebelle hanno partecipato al \"Die Entscheidungsshow\", il programma di selezione nazionale svizzero per l'Eurovision, vincendo con il 47,88% del televoto.\nIl brano \u00e8 stato messo in commercio circa un mese dopo, il 10 marzo.\nCon \"Apollo\" hanno rappresentato la Svizzera all'Eurovision Song Contest 2017, che si \u00e8 tenuto a Kiev, in Ucraina. Il gruppo si \u00e8 esibito nella seconda semifinale, ottenendo un 12\u00ba posto con 97 punti e senza poter raggiungere la finale."}
{"id": "6256764", "revid": "104458", "url": "https://it.wikipedia.org/wiki?curid=6256764", "title": "Wengi bei Buren", "text": ""}
{"id": "6256765", "revid": "104458", "url": "https://it.wikipedia.org/wiki?curid=6256765", "title": "Wengi bei Bueren", "text": ""}
{"id": "6256793", "revid": "767487", "url": "https://it.wikipedia.org/wiki?curid=6256793", "title": "Crimini nascosti", "text": "Crimini nascosti (\"Desolation Sound\") \u00e8 un film drammatico del 2005 diretto da Scott Weber."}
{"id": "6256795", "revid": "200568", "url": "https://it.wikipedia.org/wiki?curid=6256795", "title": "Coppa Davis 2017 Zona Americana Gruppo I", "text": "Il Gruppo I della Zona Americana (\"Americas Zone\") \u00e8 il primo livello di competizione della Zona Americana, una delle tre divisioni zonali della Coppa Davis 2017. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di Serie:\nAltre: "}
{"id": "6256796", "revid": "228587", "url": "https://it.wikipedia.org/wiki?curid=6256796", "title": "Darren Soto", "text": "Biografia.\nSoto nasce a Ringwood in New Jersey da padre portoricano e da madre italoamericana. Si laurea in legge alla George Washington University nel 2004 e successivamente svolge la professione di avvocato nella Florida centrale, stabilendosi ad Orlando. Durante la sua carriera, Soto \u00e8 uno strenuo difensore dei diritti civili e presta pi\u00f9 volte consulenze legali pro bono alla comunit\u00e0. Nel 2006 rappresenta gli elettori ispanici nella class action federale contro la citt\u00e0 di Kissimmee.\nNel 2006 Soto si candida per la prima volta come legislatore statale della Camera dei rappresentanti della Florida ma viene sconfitto dal repubblicano Andy Gardiner. Un anno dopo nell'aprile 2007, vince delle affollate primarie democratiche per le elezioni speciali per sostituire John Quinores, che si era dimesso per un altro incarico. Nelle elezioni generali batte quindi il repubblicano Tony Suarez di soli 285 voti. Soto viene poi rieletto nel 2008 e nel 2010. Nel 2012 si candida e viene eletto al Senato statale della Florida battendo il repubblicano Will McBride con oltre il 70% dei voti.\nNel 2016 Darren Soto si candida al seggio della Camera dei Rappresentanti del nono distretto della Florida, dopo che il deputato uscente Alan Grayson aveva deciso di ritirarsi per candidarsi alle primarie democratiche per il Senato. Soto vince le primarie democratiche con il 36% dei voti. Nelle elezioni generali, riceve l'endorsement dell\"'Orlando Sentinel\" che lo chiama un \"legislatore efficiente\". Soto batte quindi il repubblicano Wayne Liebnitzky con il 57% dei voti alle elezioni generali, venendo eletto deputato."}
{"id": "6256815", "revid": "329581", "url": "https://it.wikipedia.org/wiki?curid=6256815", "title": "Arrigo Fiammingo", "text": ""}
{"id": "6256816", "revid": "1543377", "url": "https://it.wikipedia.org/wiki?curid=6256816", "title": "Sch\u00f6neberger Terrassen", "text": "Sch\u00f6neberger Terrassen (letteralmente \u00abterrazze di Sch\u00f6neberg\u00bb) \u00e8 il nome di un complesso di edilizia sociale di Berlino, sito nel quartiere di Sch\u00f6neberg. \u00c8 posto sotto tutela monumentale (\"Denkmalschutz\").\nStoria.\nIl complesso fu costruito dal 1976 al 1979 per iniziativa della societ\u00e0 edilizia GSW su progetto di Waldemar Poreike, sull\u2019area occupata in precedenza dalla fabbrica di birra Kindl.\nI giardini interni vennero parzialmente ridisegnati dal 2003 al 2004.\nNel 2017 il complesso venne posto sotto tutela monumentale (\"Denkmalschutz\")\nCaratteristiche.\nIl complesso occupa quasi interamente l\u2019isolato compreso fra la Dominicusstra\u00dfe, la Feurigstra\u00dfe, la Ebersstra\u00dfe e la Prinz-Georg-Stra\u00dfe; gli edifici sono disposti in parte lungo i fili stradali, con altezze corrispondenti a quelle degli isolati limitrofi, e in parte, con altezze maggiori, all\u2019interno del lotto; si creano in tal modo due grandi corti interne, sistemate a giardino, su cui gli appartamenti si affacciano con ampie terrazze digradanti.\nLo schema generale risulta quindi essere a cavallo fra due epoche architettoniche: mentre gli affacci interni proseguono la tradizione moderna della \u00abmacchina abitativa\u00bb funzionale e immersa nel verde, verso l\u2019esterno il complesso dialoga con l\u2019ambiente circostante, anticipando la sensibilit\u00e0 postmoderna che negli anni seguenti avrebbe caratterizzato gli interventi dell\u2019Internationale Bauausstellung."}
{"id": "6256817", "revid": "124123", "url": "https://it.wikipedia.org/wiki?curid=6256817", "title": "Persone di nome Alessia", "text": ""}
{"id": "6256846", "revid": "108366", "url": "https://it.wikipedia.org/wiki?curid=6256846", "title": "Cockneys vs Zombies", "text": ""}
{"id": "6256857", "revid": "287204", "url": "https://it.wikipedia.org/wiki?curid=6256857", "title": "Werner Meyer-Eppler", "text": "\u00c8 noto anche per le sue teorie sulla alea in musica espresse durante le sue lezioni durante i corsi di Corsi estivi di Darmstadt per la Nuova Musica.\nBiografia.\nWerner Meyer-Eppler nacque ad Anversa il 30 aprile 1913. Studi\u00f2 matematica, fisica e chimica presso l'Universit\u00e0 di Colonia prima, e poi a Bonn dal 1936 al 1939, dove ricevette un dottorato di ricerca in fisica. Dal 1942 al 1945 fu assistente presso l'Universit\u00e0 di Bonn, dove ottenne l'abilitazione il 16 Settembre 1942. Dopo la fine della Seconda Guerra Mondiale, Meyer-Eppler spost\u00f2 le sue ricerche nella fonetica e nella sintesi vocale e nel 1947 fu reclutato da Paul Menzerath alla facolt\u00e0 di fonetica dell'Universit\u00e0 di Bonn, dove divenne assistente il 1 Aprile 1949. Durante questo periodo, Werner Meyer-Eppler pubblic\u00f2 saggi sulla produzione di linguaggi sintetici, presentando invenzioni americane come il Coder, il Vocoder o la Visible Speech Machine, contribuendo allo sviluppo della elettrolarindge, strumento utilizzato da chi subisce l'asportazione delle corde vocali.\nNel 1949, Meyer-Eppler pubblic\u00f2 un libro che promuoveva l'idea di produrre musica con mezzi puramente elettronici, e nel 1949 incontr\u00f2 l'ingegnere del suono e compositore Robert Beyer ed il compositore, musicista e giornalista Herbert Eimert alla Nordwestdeutscher Rundfunk per istituire uno studio di musica elettronica a Colonia. Dopo due anni di lavoro, lo studio apr\u00ec ufficialmente il 26 maggio 1953 e divenne in seguito lo studio pi\u00f9 importante d'Europa nel suo genere."}
{"id": "6256859", "revid": "1645873", "url": "https://it.wikipedia.org/wiki?curid=6256859", "title": "Distretto di \u010crnu\u010de", "text": "Il distretto di \u010crnu\u010de (in sloveno \"\u010cetrtna skupnost \u010crnu\u010de\", pronuncia ), o semplicemente \"\u010crnu\u010de\", \u00e8 uno dei 17 distretti (\"Mestna \u010detrt\") della citt\u00e0 di Lubiana."}
{"id": "6256869", "revid": "110157", "url": "https://it.wikipedia.org/wiki?curid=6256869", "title": "Berdo", "text": "Berdo (in sloveno: Brdo) \u00e8 un paese della Slovenia, frazione del comune di Nova Gorica, situata vicino alla valle del Vipacco vicino al paese di Dorimbergo."}
{"id": "6256870", "revid": "1793900", "url": "https://it.wikipedia.org/wiki?curid=6256870", "title": "Sikeston", "text": "Sikeston (/\u02c8sa\u026akst\u0259n/) \u00e8 una centro abitato degli Stati Uniti d'America, situata sia nella contea di Scott meridionale, sia nella Contea di New Madrid, entrambe nel Missouri.\nIl nome della citt\u00e0 deriva da John Sikes, che la fond\u00f2 nel 1860. Secondo i dati del censimento del 2010, la citt\u00e0 ha una popolazione di 16.318 abitanti.\nGeografia.\nSecondo lo United States Census Bureau, la citt\u00e0 ha un'area totale di , di cui \u00e8 terra e \u00e8 acqua.\nStoria.\nLa terra per fondare la citt\u00e0 di Sikeston fu prima posseduta dal francese Francis Paquette. Nel 1829 l'area della futura citt\u00e0 fu acquistata dalla famiglia Stallcup. Nel 1859 il fondatore John Sikes, essendosi imparentato con la famiglia Stallcup, assunse il controllo dell'area e fond\u00f2 la citt\u00e0.\nLa prima casa di Sikeston, la \"Baker House\", fu probabilmente costruita nel 1855, circa cinque anni prima che la citt\u00e0 venisse fondata. Uno dei primi abitanti della citt\u00e0 fu Lee Hunter, a cui \u00e8 stata intitolata una scuola elementare, sorta sul fienile della sua casa.\nSanit\u00e0.\nIl \"Delta Medical Center\" \u00e8 stato istituito a Sikeston nel 1948. L'ospedale d\u00e0 lavoro a oltre 600 operatori sanitari e ha 200 letti.\nCultura.\nIstruzione.\nScuole pubbliche.\nIl 73,3% dei cittadini residenti a Sikeston maggiori di 25 anni possiede almeno un diploma di scuola superiore; il 14.2% possiede almeno una laurea triennale; e il 5.0% ha una laurea specialistica o professionale. Le scuole superiori presenti sono la \"Sikeston Senior High School\" e la \"Scott County Central High School\".\nScuole private.\nSikeston ha tre scuole private usate sia per scopi scolastici che per scopi religiosi dagli studenti e dalle loro famiglie.\nEconomia.\nDa una stima del 2008 si ricava che l'indice del costo della vita di Sikeston era pi\u00f9 basso (80.4) della media nazionale di 100. Il tasso di disoccupazione, invece, era pari al 7,6%. I principali datori di lavoro del paese includono Unilever, l'ospedale \"Missouri Delta Medical Center\", le scuole pubbliche cittadine e Wal-Mart.\nAmministrazione.\nGemellaggi.\nSikeston \u00e8 gemellata con Yeosu nella Corea del Sud e Buffalo."}
{"id": "6256887", "revid": "287204", "url": "https://it.wikipedia.org/wiki?curid=6256887", "title": "Willard Maas", "text": "Biografia.\nWillard Maas fu il marito della film maker Marie Menken. La coppia , che si spos\u00f2 nel 1937, raggiunse una certa fama nel mondo dell'arte contemporanea newyorkese tra gli anni quaranta e gli anni sessanta, legando i loro nomi al cinema sperimentale ed ai loro salotti, che erano il punto d'incontro per molti artisti, scrittori, film maker ed intellettuali, tanto che Andy Warhol li defin\u00ec come \"gli ultimi grandi bohemian. Scrivevano e filmavano e si ubriacavano - i loro amici li chiamavano gli ubriachi da studio - ed erano coinvolti con tutti i poeti moderni\".\nNegli anni sessanta fu tra i fondatori del Wagner College e tra gli organizzatori delle New York City Writer's Conference al college in cui Edward Albee era \"writer in residence\". Il film maker Kenneth Anger dichiar\u00f2 che Maas e Menken ebbero un ruolo fondamentale nell'ispirare Edward Albee nella caratterizzazione delle figure di George e Martha nel dramma teatrale \"Chi ha paura di Virginia Woolf?\"\nMaas mor\u00ec il 2 gennaio 1971, quattro giorni dopo la morte della moglie per una malattia correlata all'abuso di alcool.\nIl materiale filmico ed epistolare dei due \u00e8 oggi conservato all'Universit\u00e0 del Texas a Austin, mentre una parte selezionata dei loro film \u00e8 depositata presso l'Anthology Film Archives di New York. Le carte di Willard Maas, una collezione di oltre 500 lettere, manoscritti, sceneggiature, fotografie e disegni del periodo 1937/1961 sono collocati alla Universit\u00e0 Brown."}
{"id": "6256902", "revid": "267975", "url": "https://it.wikipedia.org/wiki?curid=6256902", "title": "Sede titolare di Arpi", "text": ""}
{"id": "6256907", "revid": "729019", "url": "https://it.wikipedia.org/wiki?curid=6256907", "title": "Battaglia di Samarra (1733)", "text": "La battaglia di Samarra del 1733 fu lo scontro decisivo tra due grandi generali, il persiano Nadir e l'ottomano Topal Osman, il cui esito port\u00f2 alla fine dell'assedio di Baghdad, mantenendo il governatorato di Baghdad sotto il controllo di Istanbul. Il contrasto armato tra i due colossi fu molto duro con un totale di circa 50.000 uomini persi tra i due eserciti, cifra che ad ogni modo prov\u00f2 molto gli ottomani. Oltre a decidere il fato di Baghdad, la battaglia fu l'unica sconfitta di Nadir sul campo di battaglia, che nell'occasione sub\u00ec un'umiliazione senza precedenti dalle mani di Topal Pasha, che poi venne ucciso nella battaglia di Agh-Darband.\nL'assedio di Baghdad e l'arrivo di Topal Pasha.\nNadir aveva assediato Baghdad con una forza di 100.000 soldati. Costruendo un sistema di torri e trincee attorno alla citt\u00e0, i persiani avevano posto Baghdad in una morsa di ferro ed Ahmad Pasha aveva pi\u00f9 volte considerato la resa. Quando iniziarono i negoziati, Ahmad Pasha ebbe la notizia che il pi\u00f9 grande generale dell'impero, Topal Osman Pasha, era stato nominato comandante in capo di un'armata di 80.000 uomini (giannizzeri di alta qualit\u00e0 e sipahi) con 80 cannoni, e che stava marciando a nord verso Baghdad.\nTopal Osman era un nemico che Nadir non aveva mai affrontato direttamente sul campo ed era radicalmente diverso dai suoi nemici tradizionali. Lasciando 12.000 uomini all'assedio, Nadir marci\u00f2 a nord verso Samarra con 70.000 uomini e una dozzina di cannoni.\nDifficolt\u00e0 a Baghdad.\nNadir aveva iniziato a deviare le riserve d'acqua di Baghdad nella speranza di fare ulteriore pressione sugli abitanti che a loro volta avrebbero fatto pressione su Ahmad Pasha e l'avrebbero spinto a cedere all'assedio nemico. Questo progetto ad ogni modo era fallito anche se gi\u00e0 diversi civili e militari nella citt\u00e0 erano morti a causa di questo blocco delle risorse.\nL'artiglieria persiana, per quanto potente, era artiglieria da campo e quindi non adatta a colpire le fortificazioni della citt\u00e0. L'unica speranza di catturare la citt\u00e0 era dunque una privazione prolungata dei rifornimenti dei suoi abitanti, cosa resa difficile dal fatto che il governatore della citt\u00e0 aveva preventivamente accumulato una gran quantit\u00e0 di rifornimenti all'interno delle mura.\nTopal Osman.\nTopal Osman era stato cresciuto in Anatolia pur essendo originario del Peloponneso, della penisola di Morea. Egli entr\u00f2 al servizio del sultano ancora giovane ed all'et\u00e0 di 24 anni aveva gi\u00e0 raggiunto il rango di Beylerbey. Venne quindi inviato in Egitto ma la sua nave venne attaccata durante il viaggio ed egli venne portato a Malta come prigioniero. Riscattato e rilasciato, prese parte successivamente alla Campagna del fiume Pruth, che vide Pietro il Grande battuto decisamente dagli ottomani, e poi alla guerra con Venezia dove si distinse particolarmente, a tal punto da ottenere il titolo di Pasha.\nTopal raggiunse poi il rango di Gran Visir dell'Impero ottomano, sebbene mantenne tale titolo solo per sei mesi in quanto venne cacciato per ragioni politiche dalla capitale. Venne quindi nominato \"saraskar\" dell'esercito ottomano (generale) ed inviato a contrastare il persiano Nadir ed a settant'anni venne inviato negli eyalat di Trebisonda e Tiflis come governatore. Egli \u00e8 ricordato ancora oggi soprattutto come formidabile oppositore di Nadir di eguale forza ed esperienza che mostr\u00f2 al comandante persiano che nessun uomo \u00e8 invincibile.\nLa battaglia di Samarra.\nTopal mise subito sul campo le sue abilit\u00e0. Per provocare un attacco bellico di Nadir egli indebol\u00ec la sua avanguardia e la sua retroguardia ma durante la notte decise di rinforzarle a sorpresa. Nadir invi\u00f2 un grande corpo di cavalleria ad assaltare il fianco ottomano ma venne battuto dai turchi che erano in gran numero e che impiegarono anche l'artiglieria contro i persiani. Nadir decise di portare il grosso del suo esercito con circa 50.000 ad un assalto frontale contro i turchi. Dopo un intenso scontro, gli ottomani vennero sospinti verso i loro accampamenti e diversi loro cannoni caddero nelle mani dei persiani. Fu a questo punto che le cose per i turchi sembrarono peggiorare ulteriormente: 2000 curdi dell'armata ottomana abbandonarono l'esercito di Topal Osman, ma questi fu in grado di provvedere altri 20.000 soldati della riserva che riuscirono infine a respingere indietro i persiani e persino a riprendere i cannoni persi in precedenza.\nLa battaglia continu\u00f2 con continue conquiste e perdite da ambo i lati sino a mezzogiorno. Per la splendida posizione dell'esercito ottomano prescelta da Topal Pasha per i suoi uomini egli aveva accesso alle acque del fiume Tigri mentre i persiani iniziarono sempre pi\u00f9 a rimanere senza rifornimenti adeguati mentre ancora procedeva la battaglia. Nadir sub\u00ec inoltre il tradimento di un contingente arabo delle sue truppe ed il tutto culmin\u00f2 nel peggio anche per le invincibili armate di Nadir.\nNemmeno la riserva di 12.000 uomini della cavalleria abdalide pot\u00e9 spezzare la linea dei giannizzeri, spingendo tutti in un vortice di sangue che fu la battaglia di Samarra. Quando il suo esercito inizi\u00f2 a disgregarsi sotto tale pressione, Nadir prese il cavallo e si pose personalmente a incoraggiar i suoi uomini impugnando la spada, cercando addirittura di uccidere un cavaliere ottomano con una lancia ma venne abbattuto dal suo cavallo nella violenta lotta. Tra i ranghi persiani inizi\u00f2 a diffondersi la falsa notizia della morte del generale in battaglia e questo demoralizz\u00f2 tutti quanti ancor di pi\u00f9. Dopo 9 ore di combattimenti i persiani iniziarono a ritirarsi verso sud e non poterono avere la meglio. Nadir sub\u00ec la prima sconfitta monumentale della sua carriera.\nConseguenze.\nI persiani persero quasi met\u00e0 delle loro forze inclusi tutti i pezzi d'artiglieria: 30.000 tra morti e feriti con altri 3500 catturati (500 di loro vennero giustiziati a sangue freddo). Gli ottomani ad ogni modo subirono molte perdite durante la battaglia. La vittoria, malgrado il peso che ebbe su entrambi gli schieramenti, port\u00f2 alla fine dell'assedio di Baghdad ed Ahmad Pasha coi suoi uomini salut\u00f2 con gioia il trionfo di Topal Pasha a nord, respingendo gli ultimi persiani rimasti a fronteggiare il nemico. Il 24 luglio 1733 Topal Osman Pasha marci\u00f2 coi suoi uomini verso Baghdad."}
{"id": "6256908", "revid": "144796", "url": "https://it.wikipedia.org/wiki?curid=6256908", "title": "Guerra ottomano-veneziana (1714\u201318)", "text": ""}
{"id": "6256910", "revid": "85784238", "url": "https://it.wikipedia.org/wiki?curid=6256910", "title": "Matrice RACI", "text": ""}
{"id": "6256951", "revid": "88740", "url": "https://it.wikipedia.org/wiki?curid=6256951", "title": "Eunuchi nell'antica Roma", "text": "La presenza di eunuchi nell'antica Roma divenne sempre pi\u00f9 frequente con l'espandersi delle conquiste romane nel Mediterraneo e con l'assimilazione delle culture e religiosit\u00e0 orientali come il culto della dea Cibele che a Roma fu agli inizi malvisto per il suo carattere orgiastico. Successivamente, invece, la dea divenne una delle divinit\u00e0 protettrici di Roma in quanto le si attribuiva il fatto di aver distolto Annibale dall'invadere la citt\u00e0 nel 204 a.C. Da quell'anno si tennero sempre grandi celebrazioni in onore della dea durante le quali i sacerdoti castrati (\"galli\") e i fedeli si flagellavano, le donne si amputavano i seni e gli uomini si eviravano.\nLa castrazione fu proibita dal diritto penale romano dalla \"Lex Cornelia Sull\u00e6 de sicariis et veneficis\" del dittatore Lucio Cornelio Silla nell'81 a.C. che colpiva tra l'altro chi preparava, vendeva, comprava, deteneva o somministrava un \"venenum malum necandi hominis causa\" e forse anche chi praticava arti magiche; in seguito la si applic\u00f2 all'aborto volontario, alla castrazione e alla circoncisione, tranne quella degli Ebrei.\nL'uso sessuale degli eunuchi.\nProcopio di Cesarea riferisce che gli eunuchi provenivano a Roma in maggior numero dal paese sul Mar Nero degli Abasgi dove i capi potevano prelevare i giovanetti pi\u00f9 attraenti per farli evirare e vendere come schiavi. Quando gli Abasgi cominciarono a convertirsi al cristianesimo Giustiniano viet\u00f2 questa pratica stabilendo che \u00ab\"mai pi\u00f9 alcuno, in quella regione, fosse privato della virilit\u00e0 violentando la natura col ferro\"\u00bb\n\u00abI romani conoscevano tre classi di eunuchi: gli \"spadones\", cui erano state tagliate le gonadi; i \"thlasiae\" (dal greco \u03b8\u03bb\u03ac\u03c9, \"schiaccio\"), ai quali esse erano state schiacciate; infine i castrati, cui era stata praticata l'ablazione totale di verga e testicoli.\u00bb\nLa diffusione della cultura ellenistica orientale increment\u00f2 a Roma, specie presso le classi alte, l'usanza di servirsi delle prestazioni sessuali degli eunuchi, in particolare di quelle dei cosiddetti \"spadones\" che, privi della \"potentia generandi\" non avevano perso la \"potentia coeundi\" cosicch\u00e9 erano in grado di offrire, quasi come strumenti sessuali viventi, appagamenti di natura diversa dall'usuale.\nQuesta particolarit\u00e0 degli spadones sembra essere stata apprezzata dalle donne romane che, essendo non priva di rischi la pratica dell'aborto, preferivano usare gli eunuchi che garantivano di non rimanere incinte. Questo \u00e8 lo scopo, secondo Marziale, di Gellia:\n&lt;poem&gt;\u00abVuoi sapere Pannichio, come va\nche la tua Gellia intorno alle sottane\nnon ha che dei castrati?\nTeme la levatrice, adora i peccati.\u00bb &lt;/poem&gt;\nParticolarmente favorevoli all'uso sessuale degli eunuchi, stando agli storici del tempo, furono alcuni imperatori come Nerone che\nRapporti sessuali con eunuchi vengono riferiti anche a Tito e Domiziano.\nPer evitare una corruzione sessuale che si diffondeva sempre pi\u00f9 nel II secolo d.C. Adriano promulg\u00f2 leggi severe per impedirla ma specie tra il II e il III secolo d.C. la castrazione per motivi religiosi aument\u00f2 specie sotto gli imperatori di origine siriaca che privilegiavano il culto della dea Cibele al punto che lo stesso Eliogabalo si evir\u00f2 per diventare sacerdote della dea.\nLa \"fedelt\u00e0\" degli eunuchi.\nParticolarmente rilevante \u00e8 la presenza degli eunuchi alla corte dell'imperatore che affida loro non solo la custodia delle sue donne, com'era nella tradizione orientale, ma anche compiti di particolare fiducia. Questa particolare posizione dell'eunuco nella societ\u00e0 romana per cui per un verso rientra nella figura dello schiavo ma per un altro assume le funzioni di un importante personaggio della vita pubblica dipende da quella che l'antropologo Claude Meillassoux ha definito come la \"desessualizzazione dello schiavo\".\nAgli schiavi nel mondo romano, considerati pure e semplici \"cose\", una merce, era proibita la parentela; Moses Israel Finley definisce gli schiavi come dei \"senza-famiglia\" poich\u00e9 non possono contrarre matrimonio legittimo e gli eventuali figli divengono propriet\u00e0 del \"dominus\" che potr\u00e0 farne ci\u00f2 che vuole: tenerli o venderli. \nQuesto processo di disumanizzazione culmina con la castrazione con cui viene esclusa per lo schiavo divenuto eunuco ogni possibilit\u00e0 di procreare:\nConnessa alla castrazione \u00e8 la singolare \"fedelt\u00e0\" al suo padrone riferita agli eunuchi. Un primo motivo della fiducia nella fedelt\u00e0 degli eunuchi era riposta nella convinzione che avendo questi ormai caratteristiche fisiche di docilit\u00e0 e di sottomissione femminile, questi stessi tratti si fossero trasferiti al loro carattere. L'impossibilit\u00e0 di formare una dinastia poi metteva al sicuro da contraccolpi chi deteneva il potere. Inoltre l'eunuco essendo una cosa \u00e8 privo di qualsiasi connotazione personale che viene sostituita da quella del suo padrone di cui egli \u00e8 una proiezione tanto che \u00e8 inutile che continui ad essere schiavo per la legge e quindi vale spesso affrancarlo per la sua presunta fedelt\u00e0 al dominus. Questo spiega la consuetudine a Roma dell'affrancazione frequente degli eunuchi che spesso occupano posti di responsabilit\u00e0 politica specie in epoca imperiale.\nI cubicularii.\nAgli inizi del IV secolo d.C. compare nell'amministrazione dell'Impero, specie di quello d'Oriente, la funzione del \"praepositus sacri cubiculi\" (custode della sacra camera da letto) che oltre ai compiti di valletto-maggiordomo lavora come funzionario di alto grado civile, fiscale e militare. Si preferisce servirsi di questi particolari personaggi nella convinzione che la loro menomazione li rendesse docili e ben disposti all'obbedienza privi com'erano di quella \"vis\" naturale che appartiene agli uomini virili. L'eunuco poi non aveva problema familiari a cui attendere e poteva dedicarsi esclusivamente ai suoi compiti. \nLa presenza di un \"praepositus\" con alti incarichi \u00e8 attestata durante l'impero di Costantino (274\u2013337 d.C.) che si avvale dell'eunuco Eusebio passato poi a servire anche il figlio dell'imperatore Costanzo II (317\u2013361 d.C.).\nNella corte dell'imperatore venne creata una vera e propria gerarchia di cubicularii:\nnel grado pi\u00f9 basso della scala gerarchica erano i \"comites sacrae vestis\", addetti al vestiario imperiale, quindi vi erano i \"comites domorum\" che curavano gli introiti della sacra camera. Lo \"spatharius\" comandava la guardia del corpo mentre il \"sacellarius\" curava le finanze private dell'imperatore. Entrambi questi funzionari erano sottoposti al \"castrensis\" che aveva alle sue dipendenze contabili (\"tabularii\") e segretari.\nSuperiore al castrensis era il \"primicerius sacri cubiculi\", l\u2019eunuco anziano a sua volta subordinato al \"praepositus sacri cubiculi\", posto al culmine della gerarchia, con il compito di vestire l'imperatore e di porgergli tutti gli oggetti a lui destinati. Il \"praepositus\" quindi faceva da intermediario tra l'imperatore e il mondo esterno decidendo anche chi poteva essere ricevuto in udienza. Era di solito nominato ambasciatore rappresentante con pieni poteri della volont\u00e0 imperiale, interveniva nelle nomine dei pi\u00f9 alti funzionari dell'Impero e nella confisca delle terre dei nemici del sovrano.\nIn breve i \"cubicularii\" ebbero modo di arricchirsi e di tessere una rete di connivenze politiche che permise loro di essere arbitri del governo dell'Impero. Le loro imprese sono rimaste nella memoria di diversi storici laici e religiosi del IV\u2013V sec. d.C. come Socrate Scolastico, Ammiano Marcellino, Filostorgio, Palladio di Galazia, Sozomeno, Atanasio di Alessandria che hanno tramandato come fosse mal riposta la fiducia nella docile fedelt\u00e0 degli eunuchi a confronto della reale cattiva fama dei castrati come espressione di corruzione, avidit\u00e0, arrivismo e amoralit\u00e0.\nEusebio.\nEusebio \"praepositus\" di Costantino I nel 337 e nello stesso anno passato al servizio del figlio Costanzo II, difese l'arianesimo di cui era appassionato seguace con ogni mezzo riuscendo a far convertire molti dei suoi dipendenti cubicularii e persino l'imperatrice Eusebia. Inviato da Costanzo come ambasciatore per trattare la riconciliazione con papa Liberio fu poi presente all'incontro tra l'imperatore e il papa. Entrato in contrasto con Costanzo Gallo (325\u2013354), Cesare d'Oriente e cugino di Costanzo, riusc\u00ec a influenzare il giudizio dell'imperatore fino a far condannare il Cesare a morte come traditore, riuscendo cos\u00ec ad incamerare tutti i suoi beni confiscati divenendo cos\u00ec ricchissimo e sempre pi\u00f9 influente nel governo sino a quando Giuliano, Cesare d\u2019Occidente e fratellastro di Costanzo Gallo, nel 360 fu acclamato Augusto dall'esercito. L\u2019imperatore Costanzo si mosse contro Giuliano, ma mor\u00ec l\u2019anno dopo cos\u00ec che Giuliano divenne imperatore incontrastato; egli istitu\u00ec uno speciale tribunale per giudicare i funzionari corrotti ed Eusebio fu riconosciuto autore delle false accuse contro Gallo e fu condannato a morte nel 361.\nEutropio.\nUn destino simile a quello di Eusebio ebbe il \"praepositus sacri cubiculi\" l'eunuco Eutropio al servizio dell'imperatore Arcadio (377\u2013408 d.C.), figlio di Teodosio I ed erede al trono d\u2019Oriente. Per sostituirsi al Rufino, consigliere di fiducia del principe, Eutropio lo fece uccidere incamerando le propriet\u00e0 dell'assassinato.\nEutropio convinse Arcadio a sposare Eudossia, figlia del generale Bautone, e fece esiliare o dichiarare nemici dell'Impero tutti i suoi oppositori compreso il generale Stilicone.\nIl potere e la ricchezza di Eutropio aumentarono al punto che dopo la nomina a \"patricius\" nel 398 d.C., ebbe anche il consolato l\u2019anno dopo. Per la prima volta un eunuco occupava una carica cos\u00ec alta scandalizzando la corte imperiale.\nNel 399 d.C. il generale Gainas fu inviato da Eutropio, che aveva ricevuto il governo dell'Oriente da Arcadio, divenuto imperatore nel 395 d.C., a domare gli Ostrogoti, alleati dell\u2019Impero in Frigia, che si erano ribellati. Gainas, nemico dell'eunuco, si accord\u00f2 coi ribelli che avrebbero messo fine alla rivolta se Eutropio fosse stato incarcerato e condannato a morte.\nArcadio, che esitava a far arrestare l'eunuco, fu convinto dalla moglie Eudossia a procedere contro Eutropio che si rifugi\u00f2 nella basilica di Santa Sofia dove in effetti non valeva pi\u00f9 il diritto d'asilo nelle chiese per una legge fatta approvare dallo stesso Eutropio nel 398. Fu invece san Giovanni Crisostomo (344\u2013407 d.C.), patriarca di Costantinopoli,a difendere in una serie di omelie l'operato di Eutropio che tuttavia fu condannato all'esilio a Cipro da dove con un pretesto venne fatto tornare a Costantinopoli e fatto giustiziare (399 d.C.). I beni del praepositus furono confiscati e la sua figura venne presa dal poeta Claudio Claudiano (370-404 d.C.), come simbolo di tutti gli inganni, tradimenti e vizi propri degli eunuchi."}
{"id": "6256952", "revid": "46291", "url": "https://it.wikipedia.org/wiki?curid=6256952", "title": "Angelonieae", "text": "Angelonieae \u00e8 una trib\u00f9 di piante spermatofite, dicotiledoni appartenenti alla famiglia delle Plantaginaceae.\nEtimologia.\nIl nome della trib\u00f9 deriva dal suo genere tipo \"Angelonia\" la cui etimologia \u00e8 relativa a una parola volgare sudamericana. Il nome scientifico della trib\u00f9 \u00e8 stato definito inizialmente dal botanico inglese George Bentham (22 settembre 1800 \u2013 10 settembre 1884) nel 1846, ma perfezionato in seguito dal botanico americano, studioso soprattutto del gruppo delle Scrophulariaceae, Francis Whittier Pennell (1886 \u2013 1952) nella pubblicazione \"Proceedings of the Academy of Natural Sciences of Philadelphia. Philadelphia - Proc. Acad. Nat. Sci. Philadelphia 71: 227\" del 1920.\nDistribuzione e habitat.\nLa distribuzione delle specie di questa trib\u00f9 \u00e8 soprattutto relativa all'America latina con habitat pi\u00f9 o meno tropicali.\nTassonomia.\nLa famiglia di appartenenza di questo gruppo (Plantaginaceae) comprende 113 generi con 1800 specie (oppure secondo altri Autori 114 generi e 2400 specie, o anche 117 generi e 1904 specie o 90 generi e 1900 specie) ed \u00e8 suddivisa in tre sottofamiglie e oltre una dozzina di trib\u00f9. La trib\u00f9 di questa voce appartiene alla sottofamiglia Gratioloideae.\nComposizione della trib\u00f9.\nLa trib\u00f9 comprende 6 generi e 75 specie:\nA questo elenco talvolta si aggiunge il genere \"Saccanthus\" , ma la maggioranza delle checklist lo considera un sinonimo di \"Basistemon\".\nFilogenesi.\nInizialmente questa trib\u00f9 era descritta all'interno della famiglia Scrophulariaceae, quindi nella famiglia \"Veronicaceae\". L'attuale posizione tassonomica \u00e8 stata realizzata con i nuovi sistemi di classificazione filogenetica (classificazione APG). Inizialmente la trib\u00f9 consisteva in due soli generi (\"Angelonia\" e \"Monopera\"). In seguito sono stati aggiunti gli altri generi:\nUn recente studio molecolare filogenetico ha rilevato che nella trib\u00f9 sono presenti due cladi principali: (1) primo clade formato dai generi \"Angelonia\" (con l'inclusione di \"Monopera\") e \"Basistemon\"; (2) secondo clade formato dai generi \"Monttea\", \"Melosperma\" e \"Ourisia\". Il genere \"Angelonia\" risulta non essere monofiletico in quanto al suo interno \u00e8 nidificato il genere \"Monopera\". \u00c8 stato inoltre calcolato che la dispersione a lunga distanza (dal Cile all'Australasia) del genere \"Ourisia\" sia avvenuta circa 3 - 6 milioni di anni fa; mentre la separazione della trib\u00f9 dal resto della sottofamiglia (\"Gratioleae\") potrebbe essere datata a circa 46 (34 - 61) milioni di anni fa. I due cladi potrebbero essersi separati circa 35 milioni di anni fa.\nIl cladogramma a lato, tratto dallo studio citato e semplificato, mostra l'attuale conoscenza della struttura della trib\u00f9."}
{"id": "6256954", "revid": "38275", "url": "https://it.wikipedia.org/wiki?curid=6256954", "title": "Convenzione di Cintra", "text": ""}
{"id": "6256955", "revid": "1318658", "url": "https://it.wikipedia.org/wiki?curid=6256955", "title": "Carpool Karaoke", "text": "Carpool Karaoke \u00e8 una sezione ricorrente nello show americano \"The Late Late Show with James Corden\" in cui il presentatore James Corden invita celebri ospiti musicali a cantare sulle loro stesse canzoni insieme a lui, mentre egli guida su un percorso prestabilito, a Los Angeles.\nOrigine del programma.\nCorden ha spiegato che \"Carpool Karaoke\" fu ispirato da uno sketch a cui aveva partecipato per lo special britannico di beneficenza \"Red Nose Day 2011\", in cui cantava in macchina con George Michael, affermando che \"io e Ben Winston abbiamo sempre pensato che sia molto bello quando qualcuno molto, molto famoso canta le sue stesse canzoni in una situazione di vita quotidiana. Abbiamo avuto questa idea: Los Angeles, il traffico, il carpool \u2014 magari potremmo farlo avvenire.\"\nNotizie generali.\nOspiti.\nIl programma, che ha ospitato celebrit\u00e0 del calibro di Paul McCartney, Adele, Britney Spears, Selena Gomez, Justin Bieber, Madonna, Mariah Carey, Sia, i Foo Fighters, i Red Hot Chili Peppers e gli One Direction, ha dato risultati positivi in quanto alla popolarit\u00e0 raggiunta dai video, divenuti virali, pubblicati sul canale YouTube di \"Late Late Show\".\nIn particolare, un video in cui figurava Adele, ha raggiunto 42 milioni di visualizzazioni nei primi 5 giorni, divenendo il video estratto da un programma in seconda serata pi\u00f9 visto. Il video ha ricevuto oltre 147 milioni di visualizzazioni, fino a febbraio 2017.\nAl programma ha partecipato anche l'allora first lady Michelle Obama (a cui alla fine si un\u00ec Missy Elliot per cantare \"This is For My Girls\").\nIl 29 marzo 2016 su CBS \u00e8 andato in onda uno speciale in cui si raccoglievano i momenti salienti del programma, seguita da un brano inedito con Jennifer Lopez. Lo special vinse un Emmy come migliore special di variet\u00e0 televisivo.\nIncidenti.\nI Red Hot Chili Peppers sono apparsi nel programma il 13 giugno 2016. Durante le riprese, il cantante Anthony Kiedis salv\u00f2 la vita ad un bambino. Kiedis dichiar\u00f2 dopo: \"Una donna usc\u00ec da casa sua, con un bambino in braccio, urlando 'Il mio bambino, il mio bambino, non pu\u00f2 respirare!' Abbiamo attraversato tutti la strada correndo, la donna mi diede il bambino, questo non respirava e ho pensato, 'Prover\u00f2 a fare la rianimazione cardiopolmonare molto velocemente, vediamo se riesco a dargli un po' d'aria.' Ho provato ad aprirgli la bocca, era come bloccata. Allora ho iniziato a toccargli la pancia, delle bolle uscirono dalla sua bocca, gli occhi tornarono a posto, arriv\u00f2 l'ambulanza quando io sollevai il bambino, che ora respirava e stava bene, e siamo tornati al Carpool Karaoke.\"\nLista degli ospiti.\nGli ospiti in ordine cronologico di apparizione al \"Carpool Karaoke\".\nOspiti apparsi pi\u00f9 volte.\nI seguenti ospiti sono apparsi pi\u00f9 volte:"}
{"id": "6257005", "revid": "1000783", "url": "https://it.wikipedia.org/wiki?curid=6257005", "title": "Eleonora Carlotta Schleswig Holstein", "text": ""}
{"id": "6257006", "revid": "1305772", "url": "https://it.wikipedia.org/wiki?curid=6257006", "title": "Masson", "text": ""}
{"id": "6257007", "revid": "298229", "url": "https://it.wikipedia.org/wiki?curid=6257007", "title": "Elimination Chamber 2017", "text": "Elimination Chamber 2017 \u00e8 stata la settima edizione dell'omonimo evento in pay-per-view prodotto annualmente dalla WWE. L'evento, esclusivo del roster di \"SmackDown\", si \u00e8 svolto il 12 febbraio 2017 alla Talking Stick Resort Arena di Phoenix (Arizona).\nStoryline.\nNella puntata di \"SmackDown\" del 17 gennaio 2017 il Commissioner Shane McMahon ha annunciato un Elimination Chamber match per l'omonimo pay-per-view con in palio il WWE Championship. Il 29 gennaio 2017 alla Royal Rumble John Cena ha sconfitto AJ Styles diventando il nuovo WWE Champion, per cui sar\u00e0 lui a dover difendere il titolo nell'Elimination Chamber match. Successivamente sono stati resi noti i nomi degli altri partecipanti: AJ Styles, Baron Corbin, Bray Wyatt, Dean Ambrose e The Miz.\nIl 20 novembre 2016 a Survivor Series Nikki Bella non ha potuto partecipare al 5-on-5 Traditional Survivor Series Women's Elimination match poich\u00e9 \u00e8 stata attaccata nel backstage e il suo posto \u00e8 stato preso da Natalya. Dopo aver accusato Carmella, Nikki ha scoperto che era stata in realt\u00e0 Natalya ad attaccarla e, a seguito di ripetuti attacchi a vicenda, il General Manager Daniel Bryan ha sancito un match tra le due per Elimination Chamber.\nNella puntata di \"SmackDown\" del 31 gennaio gli American Alpha (Chad Gable e Jason Jordan) hanno lanciato una \"Open challenge\" per lo SmackDown Tag Team Championship, alla quale si sono presentati tutti i team dello show blu. Per questo \u00e8 stato sancito un Tag Team Turmoil match per lo SmackDown Tag Team Championship per Elimination Chamber tra gli American Alpha, gli Ascension (Konnor e Viktor), i Breezango (Fandango e Tyler Breeze), Heath Slater e Rhyno, gli Usos (Jimmy Uso e Jey Uso) e i Vaudevillains (Aiden English e Simon Gotch).\nNella puntata di \"SmackDown\" del 24 gennaio Naomi avrebbe dovuto affrontare Natalya ma il match tra le due non \u00e8 nemmeno cominciato, poich\u00e9 la canadese \u00e8 stata attaccata nel backstage da Nikki Bella. All'incontro, per\u00f2, si \u00e8 presentata Alexa Bliss, detentrice dello SmackDown Women's Championship, che per\u00f2 non ha voluto affrontare Naomi. Successivamente, nel \"Kick-off\" della Royal Rumble, Becky Lynch, Naomi e Nikki Bella hanno sconfitto Alexa Bliss, Natalya e Mickie James, con Naomi che ha schienato la campionessa Alexa. La scena si \u00e8 ripetuta anche nella puntata di \"SmackDown\" del 31 gennaio, questa volta in un normale Tag team match tra Becky Lynch e Naomi contro Alexa Bliss e Mickie James, con la wrestler di colore che ha schienato nuovamente la campionessa. Un match tra Alexa Bliss e Naomi per lo SmackDown Women's Championship \u00e8 stato dunque annunciato per Elimination Chamber.\nNella puntata di \"SmackDown\" del 20 dicembre 2016 Becky Lynch, travestita da \"La Luchadora\", ha sconfitto Alexa Bliss in un match non titolato. Nelle settimane successive una lottatrice misteriosa, mascherata come \"La Luchadora\", \u00e8 intervenuta per distrarre e sfavorire Becky Lynch. Nella puntata di \"SmackDown\" del 17 gennaio 2017 Alexa Bliss ha sconfitto Becky Lynch in uno Steel Cage match, difendendo con successo il WWE SmackDown Women's Championship grazie all'intervento de \"La Luchadora\" che, smascherata in seguito da Becky, si \u00e8 rivelata essere Mickie James. A seguito di numerosi match di coppia tra le due, il 7 febbraio \u00e8 stato annunciato un match per Elimination Chamber tra Becky Lynch e Mickie James.\nNella puntata di \"SmackDown\" del 10 gennaio Kalisto ha sconfitto Dolph Ziggler ma \u00e8 stato brutalmente attaccato da quest'ultimo, che ha attaccato anche Apollo Crews, giunto in aiuto del wrestler mascherato. Nelle successive puntate di \"SmackDown\" del 24 e 31 gennaio Ziggler ha avuto la meglio su Kalisto ed \u00e8 stato nuovamente attaccato da Apollo Crews. Nella puntata di \"SmackDown\" del 7 febbraio Crews ha sconfitto Ziggler e, poich\u00e9 questi ha attaccato sia Crews che Kalisto nel post match, \u00e8 stato sancito per Elimination Chamber un 2-on-1 Handicap match tra Apollo Crews e Kalisto contro Dolph Ziggler.\nNella puntata di \"SmackDown\" del 24 gennaio, a seguito di alcune tensioni interne alla Wyatt Family, Randy Orton ha sconfitto Luke Harper, il quale \u00e8 stato anche attaccato dal suo mentore Bray Wyatt nel post match con la \"Sister Abigail\". Nella puntata di \"SmackDown\" del 31 gennaio Harper ha effettuato un turn face, alleandosi con il WWE Champion John Cena ma i due sono stati sconfitti da Bray Wyatt e Randy Orton. Il 7 febbraio \u00e8 stato annunciato un match tra Luke Harper e Randy Orton per Elimination Chamber.\nIl 10 febbraio \u00e8 stato annunciato un incontro per il Kick-off di Elimination Chamber, ossia Curt Hawkins contro Mojo Rawley."}
{"id": "6257009", "revid": "71563", "url": "https://it.wikipedia.org/wiki?curid=6257009", "title": "Special Brigade", "text": "La Special Brigade dei Royal Engineers britannici era una brigata del genio specializzata nell'utilizzo bellico degli agenti chimici durante la prima guerra mondiale.\nLe prime due compagnie incaricate della guerra chimica vennero formate nel luglio del 1915 (la 186th e la 187th \"Special Company\") seguite da altre due nell'agosto dello stesso anno (188th e 189th). Tutti i componenti delle \"Special Company\" avevano il minimo grado di caporale e non portavano il fucile d'ordinanza ma la pistola. \nNel febbraio del 1916, l'organico venne ampliato a livello di una brigata, la \"Special Brigad\"e.\nLa Special Brigade venne incaricata dell'impiego degli agenti chimici che venivano emessi da bombole da i lanciabombe a comando elettrico (il Livens Projector) ed i lanciafiamme, mentre l'artiglieria impiegava i proietti caricati con agenti chimici ed alla fanteria vennero affidate le bombe a mano caricate con agenti chimici.\nStoria.\nSeconda battaglia di Ypres.\nIl primo utilizzo su larga scala di gas letali in guerra fu effettuato dalle Gastruppe tedesche a Ypres nell'aprile del 1915, durante la seconda battaglia di Ypres.\nAlle 17.30 del 22 aprile i tedeschi rilasciarono, da 5.730 bombole, 168 tonnellate di gas di cloro su un fronte di circa sei chilometri, causando circa 5.000 morti nello schieramento alleato nel giro di dieci minuti.\nL'uso di gas letali in battaglia era proibito dalla convenzione dell'Aia, fino ad allora entrambe le parti avevano fatto uso solo di sostanze debilitanti e non letali. L'uso di gas asfissiante da parte dei tedeschi scaten\u00f2 un'ondata di indignazione fra gli alleati. Il generale John French, comandante della prima armata britannica in Francia, chiese il 23 aprile immediata rappresaglia con gli stessi mezzi.\nLord Kitchener, ministro della guerra britannico, rispose che avrebbe posto la questione al governo.\nIn giugno il governo britannico eman\u00f2 l'ordine per la produzione di gas tossici da impiegare contro le truppe tedesche sul fronte occidentale ed il maggiore Charles H. Foulkes dei Royal Engineers fu incaricato della missione.\nIl 4 giugno fu effettuato il primo esperimento, alla presenza di Foukles e di rappresentanti militari di Italia, Giappone e Russia, di rilascio di gas di cloro da bombole presso gli stabilimenti dell'industria chimica Castner Kellner di Manchester.\nLe prime due compagnie della \"Special Brigade\" vennero formate nel luglio del 1915 (la 186th e la 187th \"Special Company)\" seguite da altre due tra l'agosto ed il settembre dello stesso anno (\"188th e 189th)\".\nIl 22 agosto, di fronte ad un nutrito gruppo di generali britannici, tra cui Haig, si tenne presso il deposito avanzato della Special Brigade di Helfaut, la prima dimostrazione dell'impiego del gas rilasciato da bombole.\nBattaglia di Loos.\nDopo quattro assalti infruttuosi, tra marzo (battaglia di Neuve Chapelle) ed agosto (Givenchy) che frustrarono i tentativi della prima armata britannica di sfondare le linee tedesche, fu individuato uno dei motivi dei ripetuti insuccessi: la scarsit\u00e0 di proietti d'artiglieria a disposizione del corpo di spedizione britannico, fu cos\u00ec, deciso di utilizzare, come arma in grado di spezzare l'immobilit\u00e0 del fronte, il gas di cloro su di un ampio fronte. Per la preparazione della battaglia di Loos, il generale Haig, richiese 7.000 bombole di cloro, denominate \"Red Star\", il Ministry of Munitions (ministero degli approvvigionamenti) ne promise 5.000 per il 6 settembre 1915. \nLe special company (la 186th e la 187th) iniziarono l'installazione di 5.500 bombole, divise in 400 batterie da 11/13 pezzi, contenenti 150 t di cloro liquido il 17 settembre ed erano pronte per l'attacco che fu rinviato pi\u00f9 volte per poi essere lanciato all'alba del 25 settembre.\nL'installazione delle bombole nelle trincee di prima linea furono notate dai tedeschi che cercarono di preparasi all'attacco.\nL'attacco britannico dipendeva totalmente dall'utilizzo dei gas, venendo pi\u00f9 volte rinviato per ottenere condizioni meteo favorevoli.\nAlle 21:00 del 24 settembre, le previsioni del tempo erano finalmente favorevoli per i britannici, ed alle 21:45 Haig dette il via libera per l'utilizzo del gas alle 5:50 del mattino successivo.\nI componenti delle due special company, aiutati dalla fanteria aprirono, con qualche difficolt\u00e0, le valvole delle bombole, ma il vento incostante, ne imped\u00ec il completo rilascio, solo 80 tonnellate vennero emesse.\nDove il gas raggiunse le linee tedesche, ne silenzi\u00f2 le difese, permettendo l'avanzata britannica, in altre zone, il vento cambi\u00f2 direzione e colp\u00ec le truppe britanniche, causando gravi perdite.\nNel settore della 2 divisione britannica (2nd Division) i comandanti delle special company si rifiutarono di aprire il gas all'ordine ricevuto, per l'inconsistenza del vento in quel settore, il comando divisionale della seconda divisione li obblig\u00f2 ad ottemperare. La nube di cloro ristagn\u00f2 sulle trincee inglesi intossicando anche coloro che indossavano correttamente la maschera antigas.\nL'attacco, fu rinnovato, grazie all'arrivo delle riserve, anche il giorno seguente, senza l'utilizzo del gas per il vento sfavorevole, e protratto anche il giorno 27, ma, pur avendo obiettivi pi\u00f9 limitati, non ottenne i risultati sperati per la crescente opposizione tedesca.\nPer il 13 ottobre, i britannici rinnovarono l'attacco, con il rilascio di gas da 3.170 bombole, ma il vento incostante, permise l'apertura di sole 1.217 bombole, l'attacco fu respinto dai tedeschi, che, nonostante l'uso della nuova arma chimica, da parte dei britannici, ottennero una netta vittoria difensiva.\nL'impiego dei gas caus\u00f2 la morte di sette soldati britannici e l'intossicazione di oltre duemila, e le special company ebbero 22 morti.\nDopo la battaglia di Loos, le special company realizzarono alcuni attacchi sperimentali, condotti con il cloro (\"Red Star\", stella rossa, dal simbolo impresso sui proietti) e con una miscela di cloro ed dicloruro di zolfo (Blue Star, \"stella blu\") per poi passare all'utilizzo del fosgene (White Star, \"stella bianca\", fosgene miscelato in eguale quantit\u00e0 con il cloro per renderlo gassoso) entro la fine del 1915.\n1916 la Special Brigade.\nNel febbraio del 1916, le forze a disposizione di Foulkner furono portate da quattro a 21 compagnie, pi\u00f9 di 5.000 uomini, inoltre ad una Factory Brigade fu affidato un impianto francese per la produzione del fosgene a Coulogne.\nLa Special Brigade era articolata in 16 compagnie (denominate da A a Q, tralasciando la I) divise in quattro battaglioni, per l'utilizzo dei gas a mezzo di bombole, una compagnia Z per l'utilizzo dei lanciafiamme e quattro compagnie (5th mortar battalion) per l'uso dei mortai.\nCon l'aumento dell'organico le nuove reclute furono inquadrate come soldati semplici, come nelle altre brigate dei Royal Enigineers.\nBattaglia della Somme.\nNonostante che le compagnie di mortai fossero gi\u00e0 operative nella primavera del 1916, non poterono partecipare agli sforzi iniziali della battaglia della Somme per la cronica mancanza di proietti da mortaio, che iniziarono ad essere disponibili nel settembre.\nGli alti comandi britannici avevano previsto che il gas venisse utilizzato su tutto il fronte in aggiunta al prolungato bombardamento d'artiglieria preliminare all'assalto del primo luglio 1916. L'apertura simultanea di oltre 10.000 bombole fu programmata per il 25, il giorno seguente l'inizio del bombardamento preparatorio, nonostante le previsioni meteorologiche favorevoli, il vento fu pressoch\u00e9 assente su tutta la linea, tranne che nel settore della 4th Division ( 4 divisione britannica), cos\u00ec l'uso del gas fu affidato ai comandanti locali che autorizzarono 30 emissioni tra il 26 giugno ed il primo luglio (giorno dell'assalto della fanteria). L'utilizzo massiccio del gas non imped\u00ec l'esito infausto dell'assalto della fanteria britannica del primo luglio, dato che non ebbe gli effetti desiderati, sul nuovo schieramento difensivo tedesco, scaglionato in profondit\u00e0. Per tutta la lunga battaglia della somme, la Special Brigade utilizz\u00f2 pi\u00f9 di 25.000 bombole in 98 attacchi, arrivando a concentrarne 2.000 in un attacco su Nieuport il 5 ottobre.\nAnche la compagnia Z fu impegnata sulla Somme, il primo luglio azion\u00f2 un lanciafiamme d'assedio che aveva precedentemente installato in una galleria preparata per avvicinarsi alla linea tedesca, il ridotto tedesco fu distrutto. Riusc\u00ec a montare altri due attacchi prima che la battaglia si spegnesse, il 3 settembre e l'otto settembre. Ma data l'estrema complessit\u00e0 dell'installazione ed la ridotta gittata di questi lanciafiamme d'assedio, l'esperienza non fu pi\u00f9 ripetuta dopo la battaglia della Somme.\nIl 23 luglio, il comandante della Z company, William H. Livens propose il prototipo del lanciabombe a comando elettrico Livens (Livens projector) che divenne una delle armi pi\u00f9 utilizzate per la guerra chimica, la Special Brigade ne ricevette 150.000 per la fine del conflitto, ed una versione simile, il \"Gaswerfer,\" fu adottata successivamente, nel 1917, anche dalle Gastruppe tedesche.\nDopo alcune prove con bombe incendiarie, il 3 settembre i lanciabombe Livens furono utilizzati per scaricare bombe contenenti 30 litri di fosgene puro sul bosco di Thiepval, tenuto dai tedeschi.\n1917.\nNel 1917 la Special Brigade utilizz\u00f2, in 540 operazioni, prevalentemente i mortai a comando elettrico Livens (10.000 proietti utilizzati) e i mortai Stokes (90.000 caricati con agenti chimici e 11.000 incendiari).\nL'efficienza delle contromisure antigas, ridusse le probabilit\u00e0 di successo di un attacco condotto con l'emissione di gas da bombole, come dimostr\u00f2 il fallimento dell'attacco, condotto dalla Special Gas Company \"M\", del primo marzo 1917 a Vimy Ridge, dove l'assalto della 4th Division canadese si risolse in un fallimento poich\u00e9 il rilascio della nube di cloro-fosgene non ebbe effetti sulle difese tedesche ed il tiro di controbatteria tedesco danneggi\u00f2 diverse bombole che gassarono gli attaccanti.\nL'ultimo grande attacco con bombole, 300 t di gas, che avrebbe dovuto penetrare nella valle del Lys e raggiungere le retrovie tedesche proteggendo il fianco dell'assalto britannico della battaglia di Messines, il 21 maggio 1917, fall\u00ec per il vento sfavorevole, costringendo le quattro compagnie della Special Brigate a rimuovere velocemente le oltre 10.000 bombole installate.\nNella battaglia di Passchendaele, furono utilizzati 4200 proietti per i mortai Livens e 6300 per gli Stokes in due attacchi distinti, il 15 luglio e la notte tra il 20-21 luglio.\n1918.\nPer superare la difesa in profondit\u00e0 tedesca Foulkes propose di utilizzare una grande quantit\u00e0 di bombole su di un fronte ristretto, in modo da creare una nube ad alta concentrazione, in grado di sopraffare anche i soldati equipaggiati di maschera antigas, e capace di percorrere anche 10 km nelle retrovie nemiche. Utilizzando un treno a scartamento ridotto, proponeva di trasportare le bombole a ridosso della prima linea, far ritirare i soldati britannici nel settore e, tramite delle piccole cariche esplosive a comando elettrico, aprire simultaneamente le bombole. la notte del 23 maggio, pochi giorni prima della terza battaglia dell'Aisne sei compagnie della Special Brigade installarono, con l'aiuto di 900 fanti, 75 vagoni carichi di 4.700 bombole su di un fronte di 2 chilometri, nella valle dello Scarpe, rilasciando una nube di 120 t di fosgene. Ulteriori attacchi di questo tipo vennero effettuati, ma non diventarono l'attivit\u00e0 prevalente della Special Brigade che, anche nel 1918 si affid\u00f2 prevalentemente ai mortai.\nGli attacchi con bombole diminuirono fino a cessare, dopo gli ultimi due dell'agosto del 1918, la rinnovata mobilit\u00e0 del fronte impediva l'utilizzo di un'arma che richiedeva giorni di preparazione che difficilmente sfuggiva all'osservazione avversaria, permettendo il ritiro tattico del nemico dalle zone interessate.\nDal settembre le azioni della Special Brigade furono molto ridotte, poich\u00e9 i comandi alleati non volevano che l'utilizzo dei gas potesse rallentare le truppe avanzanti di fronte ad un esercito tedesco ormai sulla difensiva o colpire i civili."}
{"id": "6257012", "revid": "1725819", "url": "https://it.wikipedia.org/wiki?curid=6257012", "title": "Torre Telecom Italia (Roma)", "text": "La torre delle telecomunicazioni di Telecom Italia di Roma (conosciuta anche come torre Laurentina) \u00e8 una torre adibita alle telecomunicazioni alta 178 metri (senza traliccio 132 metri).\nSituata in via Mario Carucci, nel quartiere Giuliano-Dalmata; costruita nel 1983, la base della torre \u00e8 posta a 42 metri di altitudine e la sua cima, raggiungendo i 220 metri di quota, al 2016 \u00e8 il punto pi\u00f9 alto della citt\u00e0."}
{"id": "6257013", "revid": "119694461", "url": "https://it.wikipedia.org/wiki?curid=6257013", "title": "Shadoxhurst", "text": "Shadoxhurst \u00e8 un villaggio con \"status\" di parrocchia civile dell'Inghilterra sud-orientale, facente parte della contea inglese del Kent e del borough di Ashford. Conta una popolazione di circa 1.200-1.300 abitanti.\nGeografia fisica.\nIl villaggio di Shadoxhurst si trova nella parte sud-orientale della contea del Kent ed \u00e8 situato tra i North Downs e la Romney Marsh, a sud di Kingsnorth.\nStoria.\nIl villaggio \u00e8 menzionato sin dal 1239 come \"Schettokeshers\".\nMonumenti e luoghi d'interesse.\nArchitetture religiose.\nChiesa di San Pietro e Paolo.\nTra i principali edifici di Shadoxhurst, figura la chiesa di San Pietro e Paolo, eretta nel XIII secolo, ma con elementi del XVIII e XIX secolo.\nSociet\u00e0.\nEvoluzione demografica.\nAl censimento del 2001, la parrocchia civile di Shadoxhurst contava una popolazione pari a 1.287 abitanti, di cui 677 erano donne e 610 erano uomini.\nLa localit\u00e0 ha conosciuto un incremento demografico rispetto al 2001, quando contava una popolazione pari a 1.227 abitanti."}
{"id": "6257027", "revid": "6923", "url": "https://it.wikipedia.org/wiki?curid=6257027", "title": "Process, Architecture, Optimization", "text": "Il termine Process, Architecture, Optimization (abbreviato in \"PAO\") indica il nuovo approccio allo sviluppo dei microprocessori che Intel ha iniziato a seguire a partire dal 2016 come successore di Intel Tick-Tock utilizzato per i 10 anni precedenti.\nLe differenze rispetto al precedente approccio non sono rivoluzionarie ma mirano a \"rallentare\" lo sviluppo per fare in modo di sfruttare maggiormente le tecnologie sviluppate al fine di ottimizzare i costi ormai sempre pi\u00f9 alti in questo genere di progetti.\nCiclo evolutivo delle CPU Intel.\nL'evoluzione dei microprocessori non dipende esclusivamente dalla progettazione di nuove architetture sempre pi\u00f9 efficienti, ma anche dall'evoluzione dei processi produttivi. Negli anni le dimensioni dei transistor che compongono una CPU sono drasticamente diminuite e questo ha consentito di aumentarne notevolmente il numero all'interno di un unico processore, e al contempo di poter impiegare clock via via crescenti (ulteriori approfondimenti in merito \u00e8 possibile trovarli nella voce Intel Tick-Tock).\nCome detto, il nuovo approccio PAO si basa in larga parte sul precedente andando ad aggiungere principalmente una terza fase di ottimizzazione alle due precedenti\nSviluppo nuovo processo produttivo (fase \"Process\").\nLa prima fase, chiamata \"Process\" (che precedentemente veniva chiamata \"Tick\"), consiste nell'introduzione di un nuovo processo produttivo abbinato ad un'architettura gi\u00e0 matura, in modo da procedere all'aggiornamento dei prodotti correnti al nuovo processo produttivo, allo scopo di massimizzare la resa della futura generazione di processori.\nSviluppo nuova architettura (fase \"Architecture\").\nUn processo produttivo pi\u00f9 avanzato permette di diminuire i consumi e in genere anche di poter aumentare il clock di funzionamento; a questo si aggiunge il fatto che avere processori \"pi\u00f9 piccoli\" significa poterne produrre di pi\u00f9 sullo stesso wafer di silicio, con ovvie ripercussioni in termini di costi finali dei prodotti e soprattutto di margini di guadagno da parte del produttore, grazie all'aumento della cosiddetta resa produttiva.\n\u00c8 da sottolineare per\u00f2, come lo sviluppo di un nuovo processo produttivo sia una difficolt\u00e0 di tipo tecnico, di competenza quasi esclusiva dell'ingegneria dei materiali e dell'ingegneria meccanica, pi\u00f9 che per quella elettronica. Dato che lo scopo dei produttori di microprocessori \u00e8 quello di aumentare continuamente le cosiddette \"Prestazioni per Watt\", ovvero migliorare sempre di pi\u00f9 l'efficienza di un microprocessore per sfruttarne al massimo il proprio potenziale, diventa necessario sviluppare parallelamente ad un nuovo processo produttivo anche le architetture delle CPU.\nOttimizzazione architettura corrente (fase \"Optimization\").\nLe due fasi precedenti sono di fatto le stesse utilizzate nell'approccio precedente e indicate rispettivamente come \"Tick\" e \"Tock\". Nel corso del 2016 Intel ha deciso di rallentare l'evoluzione dei vari steps allo scopo di sfruttare maggiormente gli ingenti investimenti necessari a produrre le varie generazioni di CPU.\nDopo aver introdotto una nuova architettura, l'anno successivo si procedere a una sua revisione e ottimizzazione allo scopo di sviscerarne tutte le potenzialit\u00e0. In pratica, unendo affinamenti nel layout dei componenti, nelle logiche di funzionamento interno alla CPU e nella produzione dei transistor con uno specifico processo produttivo, si ottengono dei microprocessori ancora pi\u00f9 ottimizzati che in genere dovrebbero essere in grado di migliorare l'efficienza di circa il 5-10%.\nRipetizione delle varie fasi.\nI vari passi appena esposti verranno ripetuti con le nuove generazioni di processo produttivo a architetture, cos\u00ec da continuare l'evoluzione delle CPU."}
{"id": "6257030", "revid": "2032913", "url": "https://it.wikipedia.org/wiki?curid=6257030", "title": "Yes? No?", "text": "Yes? No? \u00e8 il primo EP della cantante sudcoreana Suzy, pubblicato il 24 gennaio 2017. \u00c8 stato anticipato dal singolo \"Pretend\", uscito una settimana prima, e promosso dal brano \"Yes No Maybe\", per il quale \u00e8 stato caricato online il video musicale."}
{"id": "6257059", "revid": "1924342", "url": "https://it.wikipedia.org/wiki?curid=6257059", "title": "F\u00e9nix (album)", "text": "F\u00e9nix \u00e8 un album in studio del cantante statunitense di origini portoricane Nicky Jam, pubblicato il 20 gennaio 2017."}
{"id": "6257060", "revid": "164044", "url": "https://it.wikipedia.org/wiki?curid=6257060", "title": "Levanger Fotballklubb 2017", "text": "Questa voce raccoglie le informazioni riguardanti il Levanger Fotballklubb nelle competizioni ufficiali della stagione 2017.\nStagione.\nA seguito dell'8\u00ba posto finale della precedente stagione, il Levanger avrebbe affrontato il campionato di 1. divisjon 2017, oltre al Norgesmesterskapet. Il 20 dicembre \u00e8 stato compilato il calendario del nuovo campionato, che alla 1\u00aa giornata avrebbe visto la squadra andare a far visita l'Ullensaker/Kisa, nel weekend dell'1-2 aprile 2016. Erik T\u00f8nne \u00e8 stato scelto come capitano, in vista della nuova stagione.\nIl 7 aprile \u00e8 stato sorteggiato il primo turno del Norgesmesterskapet 2017: il Levanger avrebbe fatto visita allo Steinkjer. Superato questo ostacolo, il Levanger ha battuto anche il Mosj\u00f8en, prima di essere sconfitto dal Rosenborg al terzo turno.\nIl Levanger ha chiuso il campionato al 7\u00ba posto finale.\nMaglie e sponsor.\nLo sponsor tecnico per la stagione 2017 \u00e8 stato Macron, mentre lo sponsor ufficiale \u00e8 stato NTE. La divisa casalinga era composta da una maglia bianca con rifiniture rosse, con pantaloncini e calzettoni rossi. Quella da trasferta era totalmente di colore nero, con due righe orizzontali bianche e rosse sulla parte superiore della maglia."}
{"id": "6257064", "revid": "287204", "url": "https://it.wikipedia.org/wiki?curid=6257064", "title": "789 (numero)", "text": "Settecentottantanove (789) \u00e8 il numero naturale dopo il 788 e prima del 790."}
{"id": "6257065", "revid": "767487", "url": "https://it.wikipedia.org/wiki?curid=6257065", "title": "Cook (Minnesota)", "text": "Cook \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257067", "revid": "287204", "url": "https://it.wikipedia.org/wiki?curid=6257067", "title": "Floodwood", "text": "Floodwood \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257068", "revid": "124123", "url": "https://it.wikipedia.org/wiki?curid=6257068", "title": "Vasilij Pavlovi\u010d Engelhardt", "text": "Era membro della famosa e facoltosa famiglia Engelhardt. Si laure\u00f2 presso la Scuola di Legge di San Pietroburgo nel 1847 per poi servire presso alcuni dipartimenti del Senato russo. Nel 1853 abbandon\u00f2 l\u2019amministrazione statale per dedicarsi completamente agli studi astronomici completando nel 1870 l\u2019osservazione di 50 comete e 70 asteroidi. Nel 1875 si trasfer\u00ec a Dresda ove realizz\u00f2 a sue spese un osservatorio astronomico per proseguire le sue osservazioni, senza alcun assistente, sino al 1897. Dedicatosi allo studio degli ammassi stellari, nel 1883 complet\u00f2 un catalogo di pi\u00f9 di 400 nebulose. Alla fine degli anni \u201990 del XIX secolo a causa delle sue condizioni di salute abbandon\u00f2 i suoi studi astronomici donando tutte le sue attrezzature scientifiche all\u2019Universit\u00e0 di Kazan' in cui, all\u2019epoca, insegnava il suo amico Dmitrij Dubjago. L\u2019Universit\u00e0, per utilizzare al meglio queste attrezzature, realizz\u00f2 un nuovo osservatorio astronomico che inaugurato nel 1901 fu intitolato a Engelhardt. Alla stessa Universit\u00e0 lasci\u00f2 in eredit\u00e0 tutti i suoi averi per finanziare lo sviluppo e la manutenzione dell\u2019osservatorio e delle sue attrezzature. Durante tutto il corso della sua vita si interess\u00f2 alla Storia russa raccogliendo un gran numero di materiali per donarli a collezioni del suo Paese. Fu amico del compositore Michail Ivanovi\u010d Glinka e, quando quest\u2019ultimo mor\u00ec a Berlino nel 1857, si adoper\u00f2 perch\u00e9 le sue spoglie fossero traslate a San Pietroburgo, nel Cimitero Tichvin del Monastero di Alexander Nevskij. Successivamente su richiesta del critico musicale Vladimir Vasil'evi\u010d Stasov, suo amico, pubblic\u00f2 una memoria su Glinka e una sul compositore Aleksandr Sergeevi\u010d Dargomy\u017eskij. A partire dalla fine degli anni '90 del XIX secolo raccolse materiale storico su Aleksandr Vasil'evi\u010d Suvorov e sulle campagne in Italia e in Svizzera dello stesso generale e che poi don\u00f2 al Museo Suvorov di San Pietroburgo in occasione del centenario della Campagna napoleonica di Russia.\nA Vasilij Pavlovi\u010d Engelhardt la UAI ha intitolato il cratere lunare Engel'gardt (secondo la dizione utilizzata dalla UAI)."}
{"id": "6257069", "revid": "110157", "url": "https://it.wikipedia.org/wiki?curid=6257069", "title": "Iron Junction", "text": "Iron Junction \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257073", "revid": "110157", "url": "https://it.wikipedia.org/wiki?curid=6257073", "title": "Leonidas (Minnesota)", "text": "Leonidas \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257077", "revid": "110157", "url": "https://it.wikipedia.org/wiki?curid=6257077", "title": "McKinley (Contea di St. Louis, Minnesota)", "text": "McKinley \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257081", "revid": "110157", "url": "https://it.wikipedia.org/wiki?curid=6257081", "title": "Meadowlands", "text": "Meadowlands \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257086", "revid": "110157", "url": "https://it.wikipedia.org/wiki?curid=6257086", "title": "Kinney (Minnesota)", "text": "Kinney \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257087", "revid": "767487", "url": "https://it.wikipedia.org/wiki?curid=6257087", "title": "Orr (Minnesota)", "text": "Orr \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257088", "revid": "287204", "url": "https://it.wikipedia.org/wiki?curid=6257088", "title": "Tower (Minnesota)", "text": "Tower \u00e8 un comune degli Stati Uniti d'America, situato nello Stato del Minnesota, nella contea di St. Louis.\nL'abitato sorge sulla riva meridionale del lago Vermilion. Tower sorge in una caratterizzata da un clima estremamente continentale e soggetto a notevoli variazioni stagionali di temperatura: nel febbraio 1996 venne raggiunta una temperatura minima di -51 \u00b0C (-60 \u00b0F), che rappresenta la temperatura pi\u00f9 bassa per lo Stato del Minnesota e una delle pi\u00f9 basse di tutti gli Stati Uniti."}
{"id": "6257094", "revid": "228587", "url": "https://it.wikipedia.org/wiki?curid=6257094", "title": "Fotocamera (disambigua)", "text": ""}
{"id": "6257095", "revid": "287204", "url": "https://it.wikipedia.org/wiki?curid=6257095", "title": "Winton (Minnesota)", "text": "Winton \u00e8 un comune degli Stati Uniti d'America, situato nello Stato del Minnesota, nella contea di St. Louis."}
{"id": "6257100", "revid": "287204", "url": "https://it.wikipedia.org/wiki?curid=6257100", "title": "Brooten", "text": "Brooten \u00e8 un comune degli Stati Uniti d'America, situato nello Stato del Minnesota, nella contea di Stearns e in parte nella contea di Pope."}
{"id": "6257101", "revid": "110157", "url": "https://it.wikipedia.org/wiki?curid=6257101", "title": "Elrosa", "text": "Elrosa \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257102", "revid": "287204", "url": "https://it.wikipedia.org/wiki?curid=6257102", "title": "Freeport (Minnesota)", "text": "Freeport \u00e8 un comune degli Stati Uniti d'America, situato nello Stato del Minnesota, nella Contea di Stearns.\nStoria.\nSi riporta l'esistenza del locale ufficio postale a partire dal 1881."}
{"id": "6257104", "revid": "110157", "url": "https://it.wikipedia.org/wiki?curid=6257104", "title": "Greenwald (Minnesota)", "text": "Greenwald \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257107", "revid": "767487", "url": "https://it.wikipedia.org/wiki?curid=6257107", "title": "Kimball (Minnesota)", "text": "Kimball \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257108", "revid": "1793900", "url": "https://it.wikipedia.org/wiki?curid=6257108", "title": "Crown Point (New York)", "text": "Crown Point \u00e8 una citt\u00e0 (\"town\") statunitense appartenente alla contea di Essex, nello stato di New York.\nSi trova sulla sponda occidentale del Lago Champlain. Nel 2010 la sua popolazione ammontava a 2024 abitanti. Il nome della citt\u00e0 \u00e8 la traduzione letterale del francese \"Pointe \u00e0 la Chevelure\".\nLa citt\u00e0 si trova all'estremit\u00e0 della contea di Essex. Dista 60\u00a0chilometri a sud-ovest di Burlington, 85\u00a0chilometri a nord-est di Queensbury, 190\u00a0chilometri a sud di Montr\u00e9al (Canada) e 172\u00a0chilometri a nord di Albany.\nCrown Point \u00e8 citt\u00e0 originale della contea di appartenenza, fu fondata nel 1786, prima ancora che quest'ultima nascesse. Parti di Crown Point furono successivamente scorporate per formare le citt\u00e0 di Elizabethtown (1798) e Willsboro (1788)."}
{"id": "6257115", "revid": "2078053", "url": "https://it.wikipedia.org/wiki?curid=6257115", "title": "Agenzia italiana per la cooperazione allo sviluppo", "text": "L'Agenzia italiana per la cooperazione allo sviluppo (in acronimo AICS) \u00e8 l'agenzia pubblica che si occupa di promozione dello sviluppo internazionale, aiuto pubblico ed emergenze umanitarie.\nStoria.\nL'istituzione dell'Agenzia italiana per la cooperazione allo sviluppo \u00e8 tra le principali novit\u00e0 della legge (l. 125/2014) che riforma la precedente normativa della Cooperazione (l.49/87), rimasta in vigore per quasi trent'anni.\nL'AICS \u00e8 un ente pubblico dotato di personalit\u00e0 giuridica ed autonomia regolamentare, amministrativa, patrimoniale, organizzativa, contabile e finanziaria.\nCome tutte le agenzie pubbliche \u00e8 vigilata da un ministero che, nel caso dell'AICS, \u00e8 il Ministero degli affari esteri e della cooperazione internazionale (MAECI), tramite la Direzione generale per la cooperazione allo sviluppo, di cui deve rispettare direttive, obiettivi ed indirizzi.\nLa sua sede principale \u00e8 a Roma in via Salvatore Contarini, 25, in Italia ha una sede tecnica a Firenze e all'estero ha 18 uffici locali: El Salvador, La Paz, Cuba, Tunisi, Tirana, Gerusalemme, Amman, Beirut, Kabul, Islamabad, Yangon, Hanoi, Addis Abeba, Maputo, Khartoum, Dakar, Il Cairo, Nairobi.\nCaratteristiche ed obiettivi.\nNella nuova Legge 125/2014 sono indicate le finalit\u00e0 dell'Agenzia italiana per la cooperazione allo sviluppo:\nIn generale riguardano gli obiettivi di sviluppo sostenibile.\nSettori di intervento.\nSviluppo economico.\nIn generale pu\u00f2 riguardare, la tutela del patrimonio culturale, gli impatti delle migrazioni sulle comunit\u00e0 di appartenenza e lo sviluppo del settore privato per la tutela del lavoratore salvaguardando l'ambiente e supportando l'iniziativa privata, inoltre a marzo 2016 \u00e8 stata siglata una convenzione con ENEA (Agenzia nazionale per le nuove tecnologie, l'energia e lo sviluppo economico sostenibile).\nSviluppo umano.\nSalvaguardia dei diritti umani, diritto alla salute, diritto all'educazione e all'uguaglianza di genere, con la tutela della disabilit\u00e0.\nAmbiente e territorio.\nPromuove e sostiene progetti per migliorare gli impatti ambientali e mitigare gli effetti dei cambiamenti climatici, ha siglato a tal proposito un protocollo d'intesa con il Ministero dell'ambiente e della tutela del territorio e del mare.\nSviluppo rurale e sicurezza alimentare.\nAttua delle iniziative di sviluppo agricolo e del territorio rurale, con il sostegno alle istituzioni e alle comunit\u00e0 interessate nella gestione e valorizzazione delle risorse naturali (acqua, suolo, clima, biodiversit\u00e0) inoltre si propone di migliorare le produzioni alimentari per una corretta e sana nutrizione della popolazione anche con lo sviluppo di nuove conoscenze e tecnologie.\nEmergenza e Stati fragili.\nLa Cooperazione fornisce interventi tempestivi per la prima emergenza (Relief), per emergenza (Recovery and Rehabilitation) e post-emergenza (LLRD \u2013 Linking Relief and Rehabilitation to Development) offrendo assistenza alle popolazioni vittime di crisi umanitarie e tutela gli stati fragili dove ci possono essere situazioni di conflitto, questioni climatiche preoccupanti, problemi di governance, povert\u00e0 assoluta o un alto tasso di violenza."}
{"id": "6257117", "revid": "110157", "url": "https://it.wikipedia.org/wiki?curid=6257117", "title": "Lake Henry", "text": "Lake Henry \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257123", "revid": "767487", "url": "https://it.wikipedia.org/wiki?curid=6257123", "title": "Meire Grove", "text": "Meire Grove \u00e8 un comune degli Stati Uniti d'America, situato nello Stato del Minnesota, nella Contea di Stearns."}
{"id": "6257128", "revid": "287204", "url": "https://it.wikipedia.org/wiki?curid=6257128", "title": "Stepan Company", "text": "Stepan Company () \u00e8 una azienda di prodotti chimici con sede a Northfield, Illinois. La compagnia fu fondata nel 1932 da Alfred C. Stepan, Jr., ed ha approssimativamente 1500 dipendenti. Attualmente \u00e8 gestita dal nipote di Alfred, F. Quinn Stepan, Jr. L'azienda si descrive come il pi\u00f9 grande produttore mondiale di tensioattivi anionici, che vengono utilizzati per migliorare le capacit\u00e0 di schiumatura e la pulizia dei detergenti, shampoo, dentifrici e cosmetici.\nL'estrazione della coca.\nLa Coca-Cola include negli ingredienti un estratto di foglie di coca preparato dalla Stepan Company con sede a Maywood, New Jersey. L'impianto, conosciuto come il Maywood Chemical Works, \u00e8 stato acquistato dalla Stepan nel 1959. L'impianto \u00e8 l'unica entit\u00e0 commerciale negli Stati Uniti autorizzata dalla Drug Enforcement Administration ad importare foglie di coca, le quali provengono principalmente dal Per\u00f9. Circa 100 tonnellate di coca essiccata sono importate ogni anno. Le foglie, senza cocaina, sono vendute alla Coca-Cola Company per essere usate nei soft drink, mentre la cocaina viene venduta alla Mallinckrodt, una ditta farmaceutica, per scopi medicinali."}
{"id": "6257161", "revid": "76963", "url": "https://it.wikipedia.org/wiki?curid=6257161", "title": "Nello Morsellino", "text": "Biografia.\nNato da genitori siciliani nativi di Calatafimi, Morsellino ha sempre vissuto ad Alcamo, dove ha operato come scrittore, giornalista e corrispondente per \"L'Ora di Palermo, la Gazzetta del Mezzogiorno di Bari e \"Il Faro di Trapani\"; dal 1958 \u00e8 stato pure corrispondente televisivo per la Rai, oltre a fare l'opinionista per due emittenti locali televisive Retesei e Videosicilia, dove commentava fatti e personaggi.\nAveva anche la passione per la fotografia, ed \u00e8 stato autore di tanti scatti con personaggi importanti e paesaggi, partecipando con successo a parecchie mostre fotografiche; \u00e8 stato anche fotoreporter, sempre a livello amatoriale, per riviste e giornali, fra cui il Giornale di Sicilia di Palermo e TV Sorrisi e Canzoni di Milano.\nScrisse per i seguenti giornali e periodici:\nNel 1960 prese parte al film \"Viva l'Italia\" di Roberto Rossellini, dove era il comandante delle comparse calatafimesi: come \u00e8 risaputo, i garibaldini, anche se inferiori di numero, vinsero perch\u00e9 l'esercito borbonico abbandon\u00f2 il campo di battaglia.\nNello Morsellino \u00e8 scomparso ad Alcamo, il 9 febbraio del 2007."}
{"id": "6257163", "revid": "585241", "url": "https://it.wikipedia.org/wiki?curid=6257163", "title": "Adlai E. Stevenson III", "text": ""}
{"id": "6257164", "revid": "585241", "url": "https://it.wikipedia.org/wiki?curid=6257164", "title": "Adlai Ewing Stevenson I", "text": ""}
{"id": "6257165", "revid": "585241", "url": "https://it.wikipedia.org/wiki?curid=6257165", "title": "Adlai Ewing Stevenson II", "text": ""}
{"id": "6257192", "revid": "729019", "url": "https://it.wikipedia.org/wiki?curid=6257192", "title": "Assedio di Odawara (1561)", "text": "L'assedio di Odawara del 1561, una delle battaglie del periodo Sengoku, fu il primo di diversi tentativi mirati a conquistare la roccaforte del clan H\u014dj\u014d.\nUesugi Kenshin era nel pieno della sua campagna contro il clan H\u014dj\u014d dopo aver catturato diversi suoi castelli. Nel 1561 assedi\u00f2 il castello di Odawara. Gli Uesugi, assieme ad altri alleati, penetrarono le difese e bruciarono la citt\u00e0 del castello. Il castello stesso comunque non cadde; Kenshin si ritir\u00f2 dopo due mesi. Questo perch\u00e9 scarseggiava di adeguati rifornimenti ed anche perch\u00e9 Takeda Shingen, leggendario rivale di Kenshin, stava minacciando i territori Uesugi.\nQuesto segn\u00f2 la fine del primo dei tre assedi del castello di Odawara."}
{"id": "6257197", "revid": "324090", "url": "https://it.wikipedia.org/wiki?curid=6257197", "title": "Zsigmond Quittner", "text": "Carriera.\nHa iniziato la sua professione di architetto dopo la laurea all'Universit\u00e0 tecnica di Monaco. A Budapest, ha iniziato a ricevere diversi incarichi a partire dal 1880. \nHa progettato edifici eclettici e in stile Art Nouveau. Il pi\u00f9 famoso di tutti \u00e8 il Palazzo Gresham. L'azienda britannica Gresham, una societ\u00e0 di assicurazioni, gli ha affidato la progettazione della sede di Budapest. Dal 1987 il palazzo, ora albergo di lusso, fa parte del Patrimonio dell'umanit\u00e0. Quittner era stato anche nominato, membro del Consiglio dei lavori pubblici comunali e del Consiglio nazionale dei lavori pubblici di Budapest, e presidente dell'Associazione degli architetti d'arte ungheresi."}
{"id": "6257207", "revid": "1104133", "url": "https://it.wikipedia.org/wiki?curid=6257207", "title": "Who Is Afraid of Gender?", "text": "Who Is Afraid of Gender? \u00e8 un singolo del cantautore italiano Immanuel Casto e della cantante italiana Romina Falconi, pubblicato il 3 giugno 2016 dalla Freak &amp; Chic.\nDescrizione.\nIl brano \u00e8 stato scelto come inno del Gay Village 2016."}
{"id": "6257213", "revid": "271907", "url": "https://it.wikipedia.org/wiki?curid=6257213", "title": "Partito Comunista Russo (bolscevico)", "text": ""}
