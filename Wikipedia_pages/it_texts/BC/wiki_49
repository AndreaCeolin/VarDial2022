{"id": "6121093", "revid": "287204", "url": "https://it.wikipedia.org/wiki?curid=6121093", "title": "Anna Maria Hall", "text": "Spos\u00f2 Samuel Carter Hall, lo scrittore d'arte, che la descrisse nel suo \"Retrospettiva di una lunga vita, dal 1815 al 1883\". Il suo nome da ragazza era Anna Maria Fielding.\nBiografia.\nVisse a Dublino assieme alla madre, la vedova Sarah Elisabeth Fielding, e il padre adottivo, George Carr di Graigie, Wexford, fino al 1815. All'et\u00e0 di quindici anni si trasfer\u00ec con la madre in Inghilterra e il 20 settembre 1824 spos\u00f2 Samuel Carter Hall. La madre visse con lei a Londra fino alla morte.\nIl primo contributo noto della signora Hall alla letteratura inglese \u00e8 il ritratto di un personaggio irlandese, \"Master Ben\", che apparve in \"The Spirit and Manners of the Age \"nel\" \"gennaio 1829. Seguirono altri racconti che furono raccolti in un volume intitolato\" Sketches of Irish Character\" del 1829, divenendo cos\u00ec un'autrice di professione. L'anno seguente pubblic\u00f2 un piccolo volume per i bambini, \"Chronicles of a School-Room\", costituito da una serie di semplici racconti.\nNel 1831 pubblic\u00f2 il secondo volume di \"Sketches of Irish Character, \"del tutto uguale al primo, che fu molto apprezzato. La prima delle sue nove novelle, \"The Buccaneer, \"scritta nel 1832, \u00e8 ambientata al tempo del protettorato di Cromwell che ritroviamo tra i personaggi. Contribu\u00ec al periodico \"New Monthly Magazine,\" curato dal marito, con gli articoli \"Lights and Shadows of Irish Life\", che furono ripubblicati in tre volumi nel 1838. Il racconto pi\u00f9 noto di questa raccolta, \"The Groves of Blarney, \"fu trasformato in opera teatrale di notevole successo dalla stessa autrice che scrittur\u00f2 tra gli attori Tyrone Power, e and\u00f2 in scena per un'intera stagione al teatro Adelphi nel 1838. Mrs. Hall scrisse per il teatro di St. James \"The French Refugee, \"1836, opera che fu replicata per novanta giorni, e \"Mabel's Curse\", che vide John Pritt Harley in qualit\u00e0 di protagonista."}
{"id": "6121096", "revid": "838137", "url": "https://it.wikipedia.org/wiki?curid=6121096", "title": "Sant'Antonio al Monte", "text": ""}
{"id": "6121097", "revid": "729019", "url": "https://it.wikipedia.org/wiki?curid=6121097", "title": "Supercoppa serba 2015 (pallavolo femminile)", "text": "La Supercoppa serba 2015 si \u00e8 svolta il 15 ottobre 2015: al torneo hanno partecipato due squadre di club serbe e la vittoria finale \u00e8 andata per la seconda volta consecutiva all'Odbojka\u0161ki klub Vizura.\nRegolamento.\nLe squadre hanno disputato una gara unica."}
{"id": "6121113", "revid": "52076", "url": "https://it.wikipedia.org/wiki?curid=6121113", "title": "Kurna", "text": ""}
{"id": "6121115", "revid": "71433", "url": "https://it.wikipedia.org/wiki?curid=6121115", "title": "Rara (film)", "text": ""}
{"id": "6121117", "revid": "1592097", "url": "https://it.wikipedia.org/wiki?curid=6121117", "title": "Mumbo (personaggio)", "text": ""}
{"id": "6121118", "revid": "287204", "url": "https://it.wikipedia.org/wiki?curid=6121118", "title": "BGL Luxembourg Open 2016 - Qualificazioni singolare", "text": "Le qualificazioni del singolare femminile del BGL Luxembourg Open 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "6121120", "revid": "1728", "url": "https://it.wikipedia.org/wiki?curid=6121120", "title": "Felicita Morandi", "text": "Biografia.\nDurante le scuole elementari, prima al Collegio Bianconi di Monza e poi al Collegio Morand di Milano, ha difficolt\u00e0 nel seguire la rigida disciplina e non ottiene risultati soddisfacenti, come racconta lei stessa nei \"Ricordi postumi\".\nSi dedica alla lettura delle opere di autori quali Alessandro Manzoni, Tommaso Grossi e Cesare Cant\u00f9, e al giornale Il Crepuscolo. \nNel 1848, durante la Primavera dei popoli, partecipa al movimento delle donne di Varese a favore dei soldati.\nTrasferitasi a Milano, inizia la sua attivit\u00e0 letteraria dapprima traducendo articoli dal francese e, in un secondo momento, dedicandosi alla poesia, incoraggiata da Ippolito Nievo e Arnaldo Fusinato. Nel 1857, inizia a pubblicare con lo pseudonimo \u00abuna lombarda\u00bb.\nA partire dal 1860, anno in cui si trasferisce a Parma, il suo impegno abbraccia anche la sfera politica e sociale, organizzando corsi di formazione professionale e di istruzione magistrale a favore di orfani e a sostegno dell'emancipazione femminile dell'epoca. La sua attivit\u00e0 si svolge a cavallo tra il 1862 ed il 1865, anni in cui assume la direzione di diversi istituzioni femminili, raggiungendo l'apice a partire dall'ottobre 1865 presso l'Orfanotrofio della Stella di Milano.\nMuore nel 1906 e viene sepolta nel Cimitero monumentale di Giubiano, a Varese."}
{"id": "6121122", "revid": "1869172", "url": "https://it.wikipedia.org/wiki?curid=6121122", "title": "Bernard d'Espagnat", "text": "Carriera.\nBernard d'Espagnat ha conseguito un dottorato di ricerca alla Sorbona presso l'Institut Henri Poincar\u00e9, sotto la guida di Louis de Broglie. \u00c8 stato ricercatore presso il Centre national de la recherche scientifique (CNRS) tra il 1947 e il 1957. Tra il 1951 e il 1952 d'Espagnat lavor\u00f2 con Enrico Fermi a Chicago, e tra il 1953 e il 1954 collabor\u00f2 a un progetto di ricerca condotto da Niels Bohr a Copenaghen. Ha poi proseguito la sua carriera scientifica come fisico teorico, presso l'Organizzazione europea per la ricerca nucleare (CERN) di Ginevra tra il 1954 e il 1959.\nDal 1959 fino al suo pensionamento nel 1987, d'Espagnat fu docente presso la Facolt\u00e0 di Scienze dell'Universit\u00e0 Sorbona. \u00c8 stato direttore del Laboratorio di Fisica Teorica e particelle elementari presso l'Universit\u00e0 Paris XI (Orsay) tra il 1980 e il 87. \u00c8 stato visiting professor presso l'Universit\u00e0 del Texas, Austin nel 1977, e presso l'Universit\u00e0 della California-Santa Barbara nel 1984.\n\u00c8 stato membro dell'International Academy of the Philosophy of Science a Bruxelles dal 1975, e dell'Acad\u00e9mie des Sciences Morales et Politiques dal 1996. I suoi esperimenti sulle disuguaglianze di Bell gli guadagnarono l'attenzione della John Templeton Foundation. Nel 2009 d'Espagnat vinse il Premio Templeton per il suo \"lavoro che riconosce che la scienza non pu\u00f2 spiegare pienamente 'la natura dell'essere'\"."}
{"id": "6121123", "revid": "18379", "url": "https://it.wikipedia.org/wiki?curid=6121123", "title": "Roveredo Grigioni", "text": ""}
{"id": "6121124", "revid": "125826588", "url": "https://it.wikipedia.org/wiki?curid=6121124", "title": "David Kaye", "text": "\u00c8 noto soprattutto per aver doppiato Clank nella serie di videogiochi \"Ratchet &amp; Clank\" e nell'omonimo film dedicatogli.\nBiografia.\nHa frequentato la \"New York Academy of Dramatic Arts\" ed ha quindi recitato in commedie come \"Chi ha paura di Virginia Woolf?\" e \"Jack simpatica canaglia!!\". Kaye ha iniziato a doppiare nel 1989. \u00c8 apparso anche in numerose serie televisive come \"X-Files\" e \"Battlestar Galactica\", perlopi\u00f9 in piccoli ruoli.\nLa sua carriera come attore-doppiatore inizia, secondo alcune interviste da lui rilasciate, quando Kaye lavor\u00f2 in uno zoo come speaker, leggendo gli annunci all'altoparlante; negli anni 90 diventa noto presso il pubblico americano nel ruolo di Megatron nelle serie animate Beast Wars e Beast Machines, dal 1996 al 2000; Kaye riprender\u00e0 lo stesso ruolo in , e , dal 2002 al 2006; in seguito dar\u00e0 la voce ad Optimus Prime in . Altri suoi lavori includono il personaggio di Charles Xavier in , Visione in Avengers - I pi\u00f9 potenti eroi della Terra e Avengers Assemble, il drago Hugo in Barbie Raperonzolo e la presentazione della sigla di .\nDoppiatori italiani.\nDa doppiatore \u00e8 sostituito da:"}
{"id": "6121126", "revid": "869733", "url": "https://it.wikipedia.org/wiki?curid=6121126", "title": "Tranquillo (Sottotono)", "text": "Tranquillo \u00e8 un singolo del gruppo rap italiano Sottotono, pubblicato nel 1996 dall'etichetta WEA.\nLa canzone, fu il primo singolo lanciato dall'album \"Sotto effetto stono\", da cui \u00e8 tratta. La canzone ricevette inoltre molti passaggi radiofonici, contribuendo a incrementare la popolarit\u00e0 del duo.\nDescrizione.\n\"Tranquillo\" \u00e8 una canzone d\u2019amore rappata su una melodia lenta che racconta di un risveglio una domenica mattina, con la consapevolezza che questo significa potersi rilassare, godersi il benessere del non aver fretta e dello stare bene: una sensazione che il rapper per\u00f2 prova ogni volta che si risveglia e ha accanto la donna amata, capace di dare, lei sola, ogni giorno la stessa emozione."}
{"id": "6121130", "revid": "1543377", "url": "https://it.wikipedia.org/wiki?curid=6121130", "title": "Bananya", "text": " \u00e8 una serie televisiva anime prodotta da Gathering e diretta da Ky\u014d Yatate, trasmessa in Giappone tra il 4 luglio e il 26 settembre 2016. In varie parti del mondo gli episodi sono stati trasmessi in streaming, in contemporanea col Giappone, da Crunchyroll.\nTrama.\nLa storia segue le vicende di un gatto bianco che vive dentro una banana.\nPersonaggi.\nNarratore\nProduzione.\nIl progetto anime \u00e8 stato annunciato nel febbraio 2016 insieme a una campagna di crowdfunding per supportarne l'iniziativa. La serie televisiva, prodotta da Gathering per la regia di Ky\u014d Yatate, \u00e8 andato in onda dal 4 luglio al 26 settembre 2016. La sigla di chiusura \u00e8 di Axell con Y\u016bki Kaji. "}
{"id": "6121138", "revid": "71433", "url": "https://it.wikipedia.org/wiki?curid=6121138", "title": "Quartz (Premio del Cinema Svizzero)", "text": ""}
{"id": "6121140", "revid": "682118", "url": "https://it.wikipedia.org/wiki?curid=6121140", "title": "All Blues", "text": "All Blues \u00e8 un brano jazz scritto da Miles Davis inciso il 22 aprile 1959 per l'album Kind of Blue. Dalle note di copertina dell'album, scritte dal pianista Bill Evans: \"\"All Blues\" \u00e8 un esempio di blues di dodici battute in 6/8 che crea un'atmosfera propria attraverso pochi cambi modali e la libera concezione melodica di Miles Davis\".\nUna particolarit\u00e0 \u00e8 l'uso del bVI7 nel turnaround al posto del tradizionale V7 grado."}
{"id": "6121141", "revid": "33689", "url": "https://it.wikipedia.org/wiki?curid=6121141", "title": "Episodi di The Last Kingdom", "text": ""}
{"id": "6121150", "revid": "62004", "url": "https://it.wikipedia.org/wiki?curid=6121150", "title": "Eduardo Sep\u00falveda", "text": "Carriera.\nDopo un periodo come stagista in casa FDJ negli ultimi mesi del 2012, passa professionista nel 2013 con la Bretagne-S\u00e9ch\u00e9 Environnement e coglie la sua prima vittoria nel 2015 alla Classic Sud Ard\u00e8che. Al Tour de France 2015 viene designato come uomo di classifica per la Bretagne, ma viene squalificato durante la 14\u00aa tappa, quando occupava la 19\u00aa posizione in generale, in quanto, a causa di un incidente meccanico, si era fatto trasportare per circa 100 metri dall'ammiraglia dell'AG2R La Mondiale."}
{"id": "6121153", "revid": "154893", "url": "https://it.wikipedia.org/wiki?curid=6121153", "title": "Gu\u00e0n", "text": ""}
{"id": "6121155", "revid": "154893", "url": "https://it.wikipedia.org/wiki?curid=6121155", "title": "Religione induista", "text": ""}
{"id": "6121156", "revid": "436907", "url": "https://it.wikipedia.org/wiki?curid=6121156", "title": "Dal basso", "text": ""}
{"id": "6121157", "revid": "1318658", "url": "https://it.wikipedia.org/wiki?curid=6121157", "title": "Terme di Antonino", "text": "Le terme di Antonino sono uno stabilimento termale di Cartagine (Tunisia), di et\u00e0 imperiale romana, il pi\u00f9 vasto delle province africane. Non erano le sole terme della citt\u00e0: dalle fonti antiche conosciamo l'esistenza in particolare delle terme di Gargilius, la cui ubicazione tuttavia non \u00e8 stata riconosciuta con certezza, e dovevano esistere una decina di edifici termali.\nI resti oggi visibili delle terme si estendono per una lunghezza di pi\u00f9 di 200\u00a0m lungo la costa, a sud-est del sito archeologico e in prossimit\u00e0 del Palazzo presidenziale di Cartagine. Furono riportati in luce negli scavi effettuati dopo la fine della seconda guerra mondiale e comprendono alcuni ambienti di servizio al piano terra. Una delle colonne del \"frigidari\" fu rialzata nel 1985. Come parte del sito archeologico di Cartagine, sono inseriti tra i Patrimoni dell'umanit\u00e0 dell'UNESCO.\nContesto geografico.\nLe terme furono costruite ai piedi dell'attuale collina di Borj Djedid, che in epoca romana ospitava un importante santuario di Serapide, individuato nel XIX secolo, e una scala monumentale in marmo, distrutta nel XX secolo. Lo spazio pianeggiante disponibile era delimitato ad est dalla collina e a nord da un altro rialzo del terreno: in epoca romana questo spazio era ancora pi\u00f9 ristretto per la presenza di una zona paludosa, oggi scomparsa. La linea di costa era tuttavia pi\u00f9 avanzata: il livello del mare si \u00e8 alzato di circa 50\u00a0cm e alcune parti dell'edificio antico, come la piscina sono oggi sommerse.\nStoria.\nCostruzione.\nL'edificio si estendeva su quattro isolati cittadini, occupati in precedenza da un quartiere di abitazione, distrutto da un incendio. Venne costruito nel periodo tra il 145 e il 162 \"con il permesso\" dell'imperatore Antonino Pio, come riportato dall'iscrizione dedicatoria: alcune espressioni permettono di ipotizzare che il complesso sia da attribuire all'evergetismo di cittadini benestanti, forse aiutati da esenzioni fiscali alla provincia decretate dall'imperatore.\nQueste \u00e9lite vollero trasportare nella capitale provinciale i modelli architettonici gi\u00e0 sperimentati a Roma: secondo Alexandre L\u00e9zine, vi lavor\u00f2 un architetto da Roma, utilizzando maestranze locali, come proverebbe la mescolanza di opera africana e opera mista nelle murature e l'uso del cubito punico e del piede romano come unit\u00e0 di misura.\nRestauri e abbandono.\nL'edificio fu danneggiato da un terremoto nel IV secolo e sub\u00ec interventi di riparazione datati tra il 388 e il 392. Alcune delle volte del \"frigidarium\" crollarono alla fine del IV secolo o all'inizio del V.\nI sotterranei di servizio del \"calidario\" furono occupati da un'officina di vasaio, ma le terme continuarono ad essere utilizzate in epoca bizantina, sebbene in spazi pi\u00f9 ristretti. Questa risistemazione \u00e8 stata datata intorno all'anno 530, in base alle tecniche di costruzione utilizzate. L'edificio rimase tuttavia di dimensioni molto pi\u00f9 vaste che altri impianti contemporanei. L'abbandono definitivo della funzione termale \u00e8 stato datato all'anno 638.\nIn seguito le rovine delle terme furono utilizzate come cava di materiale da costruzione: la prossimit\u00e0 alla costa facilitava le operazioni di spoglio e un impianto per la segagione dei blocchi di marmo da reimpiegare \u00e8 stato rinvenuto all'interno del complesso termale. I marmi dello spoglio furono riutilizzati non solo nella vicina Tunisi, ma anche a Pisa e a Genova, ed arrivarono fino a Canterbury.\nRicerche archeologiche.\nIl complesso monumentale fu identificato agli inizi del XIX secolo e fu riportato in luce dagli scavi condotti da Alexander L\u00e9zine e da Gilbert Charles-Picard tra il 1944 e il 1956.\nUna delle colonne del \"frigidarium\" \u00e8 stata rialzata in opera (anastilosi) da un'\u00e9quipe tunisina nel quadro della campagna internazionale dell'UNESCO (1972-1992). La colonna aveva un'altezza di 12,50\u00a0m e pesava circa 60 tonnellate e il suo capitello misurava circa 1,80\u00a0m per un peso di 8 tonnellate. In seguito Jacques V\u00e9rit\u00e9 ha riconosciuto la facciata rivolta al mare come quella principale del complesso, dopo le indagini sul fronte marittimo della citt\u00e0 condotti da Friedrich Rakob.\nDescrizione.\nAmbienti termali.\nIn modo analogo alle grandi terme pubbliche della citt\u00e0 di Roma, il complesso era organizzato in una serie di ambienti simmetrici ai due lati dell'allineamento delle grandi sale riscaldate, dove la circolazione degli utilizzatori si svolgeva secondo un percorso a semicerchio. La presenza di una piscina riscaldata era un ulteriore segno del lusso dell'edificio.\nIl padiglione centrale aveva una superficie tra i 18.000 e i 19.000\u00a0m\u00b2, su un totale di circa 35.000\u00a0m\u00b2. Sui tre lati era presente un portico ad arcate che delimitava uno spazio libero circostante il padiglione, in proporzione piuttosto ristretto: non \u00e8 molto ben conosciuto, a causa della presenza di viabilit\u00e0 moderna e dell'incompletezza dello scavo. Alcuni ambienti sul lato nord dell'edificio hanno funzioni discusse: ninfeo o spazio con docce.\nDel padiglione centrale resta visibile in particolare il sottosuolo, con pochi resti dell'elevato e frammenti di mosaici. Probabilmente era diviso in tre parti: i lati, interpretati come riservati a uomini e donne, con sale centrali in comune. Sette ambienti erano a pianta ottagonale.\nSui lati, i percorsi raddoppiati comprendevano gli spogliatoi (\"apodyteria\"), il \"tepidarium\", grandi vasche ad acqua calda, la sala per le frizioni (\"destrictarium\", dove ci si poteva far strofinare la pelle dagli schiavi per gli utilizzatori con abbastanza mezzi), la sauna (\"laconicum\"), calda e secca, e la palestra, spazio destinato agli esercizi sportivi, di forma quadrata e abbastanza ristretto in proporzione, a causa della carenza di spazio disponibile, e un ginnasio. L'accesso avveniva da quattro porte, due aperte sulla spianata (dal lato del parco attuale) e una su ciascuno dei prospetti laterali.\nLe latrine erano collocate senza preoccupazioni di simmetria, tenendo conto dell'andamento del terreno e degli edifici circostanti. Avevano una pianta semicircolare e ciascuna poteva contenere da 80 a 100 sedili in marmo.\nLo spazio comune centrale aveva un \"calidarium\", un altro \"tepidarium\", una piscina per il nuoto (\"natatio\"), lunga 49\u00a0m per 6\u00a0m di larghezza. Il \"frigidarium\" era una grande sala di pi\u00f9 di 1.000\u00a0m\u00b2, con volta sorretta da otto colonne in granito di 1,45\u00a0m di diametro, con vasche ai quattro angoli.\nAlexandre L\u00e9zine ha suggerito la possibilit\u00e0 che si praticassero anche i bagni di mare, considerata la vicinanza dell'edificio alla riva e la credenza dell'epoca delle virt\u00f9 terapeutiche di questa attivit\u00e0. Le sale pi\u00f9 prossime al mare, sono tuttavia poco conosciute, dato che il mare stesso ne ha eroso le fondazioni. La facciata verso il mare aveva comunque un carattere monumentale, con quattro scalinate per l'accesso del pubblico.\nAmbienti di servizio.\nIl funzionamento del complesso necessitava di un consistente e regolare approvvigionamento, assicurato dall'acquedotto di Zaghouan, costruito sotto l'imperatore Adriano, che assicurava a Cartagine l'arrivo ogni giorno di circa 30.000 metri cubi di acqua dal Djebel Zaghouan. Il sistema di distribuzione interna dell'acqua \u00e8 mal conosciuto, a causa delle distruzioni e delle importanti modifiche subite durante il VI secolo.\nGli ambienti di servizio sotterranei sono relativamente ben conservati, con le fornaci rimesse in luce durante gli scavi, e con il sistema di smaltimento delle acque utilizzate o piovane, che finivano direttamente nel mare per mezzo di canalette di scolo di cui sono state viste le tracce.\nLa vicinanza con il mare facilitava inoltre l'approvvigionamento di legna, destinata ad alimentare le fornaci per il riscaldamento dell'acqua.\nDecorazioni.\nNel corso degli scavi sono stati rinvenuti molti frammenti di marmo, sia bianco e colorato (marmo verde e marmo rosa di Numidia, marmo giallo antico e porfido rosso antico). basi e capitelli erano in marmo bianco proconnesio o pentelico.\nSi conservano i fusti di colonna scanalati del ginnasio e lisci in granito rosa del \"frigidarium\". Il rivestimento del \"calidarium\" era in marmo giallo antico ed anche il \"frigidarium\" era pavimentato con lastre di marmo.\nSono stati rinvenuti elementi di opus sectile di rivestimento e mosaici a motivi geometrici. Altri mosaici decoravano le volte del \"tepidarium\".\nSi conservano elementi architettonici in marmo: un soffitto cassettonato, un grande blocco di fregio-architrave con iscrizione e con soffitto decorato e diversi capitelli corinzi.\nResta pochissimo delle sculture che dovevano ornare gli ambienti: tra queste due erme in scisto nero con teste della met\u00e0 del II secolo, ritratti in marmo di Costanzo II, di Antonino Pio, di Geta, di Faustina maggiore e Faustina minore.\nAltri resti nel parco archeologico.\nOltre al complesso termale l'area archeologica ospita diverse sepolture puniche, del tipo a pozzetto o a \"dromos\" e i resti di due basiliche cristiane (dette \"Douim\u00e8s\", ovvero \"Volte\" in lingua araba) con mosaici.\nLa prima basilica risale all'inizio dell'epoca bizantina ed era a tre navate. Nei pressi sono stati rinvenuti un cimitero cristiano e una tomba punica del V secolo a.C..\nLa seconda basilica aveva cinque navate e due sacrestie e vi erano annessi un battistero e un \"martyrion\".\nNel parco archeologico \u00e8 stata inoltre rimontata nel 1952 una cappella sotterranea funeraria (detta \"di Asterio\", dal nome citato nell'iscrizione sopra l'abside), scoperta l'anno precedente presso il liceo di Cartagine e datata al V secolo. Si conservano i mosaici pavimentali (nel vestibolo a soggetto marino, nella navata a decorazione geometrica e riquadri con figure di uccelli e nel coro con due pavoni ai lati di un cratere). Al momento della scoperta furono rinvenute monete dell'imperatore bizantino Maurizio (582-602), che testimoniano un utilizzo prolungato della sepoltura.\nIl parco comprende anche un quartiere residenziale, mal conservato, con la sua rete stradale. In una delle abitazioni (oggi chiamata \"de la Cachette\", o \"del Nascondiglio\") furono rinvenute numerose statue di divinit\u00e0 in uno spazio sotterraneo ricoperto da una pavimentazione a mosaico, che potrebbero essere state nascoste per evitarne la distruzione al momento del trionfo del cristianesimo nella regione. Nel quartiere erano inoltre presenti forni da vasaio."}
{"id": "6121159", "revid": "287204", "url": "https://it.wikipedia.org/wiki?curid=6121159", "title": "City Palace (Udaipur)", "text": "Il City Palace, \u00e8 un complesso di edifici della citt\u00e0 di Udaipur, in Rajasthan. Fu costruito in un periodo di circa 400 anni, da diversi sovrani del regno Mewar. La costruzione ebbe inizio nel 1553, ad opera del Maharana Udai Singh II, sisodia del clan Rajput che trasfer\u00ec la capitale da Chittor alla nuova citt\u00e0 di Udaipur. Il palazzo si trova sulla riva orientale del lago Pichola ed \u00e8 costituito da diversi edifici.\nIl City Palace di Udaipur \u00e8 stato costruito in stile fiammeggiante ed \u00e8 considerato il pi\u00f9 grande del suo genere nello Stato del Rajasthan. \u00c8 stato costruito in cima ad una collina, in una fusione di architettura del Rajasthan e Moghul, offrendo una vista panoramica della citt\u00e0 e dei suoi dintorni. Affacciato sul Lago Pichola, ha nelle vicinanze diversi monumenti storici come il Lake Palace, lo Jag Mandir, il Tempio Jagdish, il Monsoon Palace e il tempio Neemach Mata. Situati all'interno della catena montuosa degli Aravali, questi monumenti sono associati alla cultura popolare in quanto presenti nel film di James Bond, \"Octopussy\".\nStoria.\nIl City Palace venne costruito in concomitanza con l'istituzione e costruzione della citt\u00e0 di Udaipur, come nuova capitale del regno, da parte del Maharana Udai Singh II e completato dai suoi successori in un periodo di circa quattro secoli. I Maharana vissero e amministrarono il loro regno da questo palazzo, rendendo in tal modo il complesso un importante punto di riferimento storico.\nIl regno Mewar fior\u00ec inizialmente a Nagda (30\u00a0km. a nord di Udaipur), fondato nel 568 da Guhil, il primo Maharana di Mewar. Nell'VIII secolo, la capitale venne spostata a Chittor, una citt\u00e0 sita su un colle dalla quale i Sisodia regnarono per 80 anni. Il Maharana Uday Singh II eredit\u00f2 il regno di Mewar a Chittor nel 1537 ma in quel periodo c'erano segni della possibilit\u00e0 di perdere il forte nel corso della guerra contro i Moghul. Pertanto, Udai Singh II scelse il sito adiacente al lago Pichola, come capitale del suo regno, in quanto protetto da una foresta da tutti i lati, dalla costa del lago e dai monti Aravalli. Scelse cos\u00ec questo luogo per la sua nuova capitale, molto prima del saccheggio di Chittor ad opera dell'imperatore Akbar, su consiglio di un eremita che aveva incontrato durante una delle sue battute di caccia.\nLa prima struttura reale da lui fatta costruire fu il cortile reale o 'Rai Angan', che costitu\u00ec l'inizio della costruzione del complesso del City Palace. Essa venne costruita nel luogo in cui l'eremota aveva suggerito al Maharana di costruire la sua nuova capitale.\nDopo la morte di Udai Singh II, nel 1572, suo figlio Maharana Pratap gli succedette sul trono, ma venne sconfitto dall'imperatore Moghul Akbar alla Battaglia di Haldighati, nel 1576, e Udaipur cadde sotto il dominio dei Moghul. Dopo la morte di Akbar, Mewar venne restituita al figlio e successore del Maharana Pratap, Amar Singh I, da parte di Jahangir. Comunque, l'esercito Moghul invi\u00f2 diverse spedizioni contro l'impero Mewar, culminate poi in un trattato di pace tra i due regnanti.\nMa a seguito dell'incremento degli attacchi da parte dell'impero Maratha, a partire dal 1761, Udaipur e lo Stato Mewar caddero in cattive acque e andarono in rovina. Nel 1818, il Maharana Bhim Singh firm\u00f2 un trattato con il Regno Unito accettando la sua protezione contro l'altro impero. Dopo l'indipendenza dell'India, nel 1947, il regno di Mewar, insieme ad altri stati principeschi del Rajasthan, si fuse nell'India democratica, nel 1949. I re Mewar persero cos\u00ec i loro privilegi reali e i titoli nobiliari. I successivi Maharana, tuttavia, mantennero la titolarit\u00e0 dei palazzi a Udaipur e convertirono parti del complesso in hotel di lusso.\nArchitettura.\nLa serie di palazzi che costituiscono il complesso, dietro una bella facciata lunga 244\u00a0m. e alta 30.4, vennero costruiti sulla cresta di una collina prospiciente il lago Pichola. Si trovano nella citt\u00e0 di Udaipur, ad un'altezza di 598 metri s.l.m. Costruiti in un lungo periodo, dal 1559 in poi, da 76 generazioni di Sisodia Rajput. Molti Maharana, a partire da Udai Singh II, hanno contribuito alla loro edificazione, costituita da un agglomerato di diverse strutture, 11 piccoli palazzi. L'aspetto unico di questo agglomerato \u00e8 dato dalla progettazione architettonica distintamente omogenea. Il complesso del palazzo \u00e8 stato costruito interamente in granito e marmo. Gli interni del complesso con i loro balconi, torri e cupole, presentano delicati lavori di specchi, marmo, affreschi e pitture murali, argenti, intarsi e vetro colorato. La struttura offre una vista sul lago e la citt\u00e0 di Udaipur dalle sue terrazze superiori.\nI palazzi all'interno del complesso sono interconnessi attraverso una serie di quadrilateri con corridoi a zig-zag, realizzati in questo modo per evitare attacchi a sorpresa da parte dei nemici. Dopo essere entrati attraverso la porta principale \"Tripolia\" (tripla), si incontrano il \"Suraj Gokhda\" (facciata principale), il \"Mor-Chowk\" (cortile del pavone), il \"Dilkhush Mahal\" (gioia del cuore), il \"Surya Chopar\", il \"Sheesh Mahal\" (palazzo di vetro e specchi), il \"Moti Mahal\" (palazzo delle perle), il \"Krishna Vilas\" (dal nome del dio Krishna), lo \"Shambu Niwas\" (residenza reale attuale), il \"Bhim Vilas\", lo \"Amar Vilas\" (con un giardino pensile) che si affaccia sul \"Badi Mahal\" (grande palazzo), il \"Palazzo Fateprakash\" e lo Shiv Niwas Palace; gli ultimi due sono stati trasformati in hotel di lusso. Il complesso dispone di un ufficio postale, banca, agenzia di viaggi, numerosi negozi di artigianato e una boutique indiana appartenente al World Wildlife Fund (WWF). L'intero complesso \u00e8 di propriet\u00e0 della famiglia reale Mewar, amministrato da diverse fondazioni che si occupano del mantenimento delle strutture.\nStrutture facenti parte del complesso.\nLe porte d'accesso, colloquialmente dette \"Pols\", non poste ad oriente della citt\u00e0 di Udaipur e danno accesso al complesso di palazzi.\nL'ingresso principale avviene attraverso la \"Bara Pol\" (porta grande), che d\u00e0 accesso al primo cortile. La \"Bara Pol\" (costruita nel 1600) porta alla \"Tripolia Pol\", una porta ad arco triplo costruita nel 1725, che d\u00e0 accesso all'entrata settentrionale. La strada tra la porta e il palazzo \u00e8 fiancheggiata da negozi e chioschi di propriet\u00e0 di artigiani, librai, miniatori e commercianti tessili. Tra queste due porte, sono eretti otto archi di marmo o \"Toranas\". Si dice che i Maharana venivano pesati qui e l'equivalente in oro e argento veniva poi distribuito tra la popolazione locale. Dopo il cancello \"Tripolia\" c'\u00e8 un'arena di fronte alla \"Toran Pol\" e la facciata del palazzo, la \"Manak Chowk\", dove in passato si svolgevano i combattimenti tra elefanti per testare la loro abilit\u00e0 prima di iniziare campagne di guerra.\nL'accesso all'elemento principale del City Palace avviene da una modesta porta che da sulla terrazza \"Ganesha Deodhi\". La porta \u00e8 fiancheggiata da pareti bianche dipinte con animali marziali nel tradizionale stile Rajput.\n\"Amar Vilas\" \u00e8 il cortile pi\u00f9 elevato all'interno del complesso, ed \u00e8 un giardino pensile. Esso d\u00e0 accesso al \"Badi Mahal\". Fu costruito in stile Moghul come padiglione di piacere ed \u00e8 contornato da arcate che racchiudono una vasca di marmo quadrato. \"Amar Vilas\" \u00e8 il punto pi\u00f9 elevato del palazzo e dispone di splendidi giardini pensili con fontane, torri e terrazze.\nIl \"Badi Mahal\" (grande palazzo), noto anche come \"Garden Palace\", \u00e8 l'edificio centrale posto su una roccia naturale alta 27. Le stanze al piano terra corrispondono al quarto piano degli edifici vicini in virt\u00f9 della differenza di altezza del terreno su cui sono costruiti. Vi \u00e8 una piscina, un tempo usata per Holi festival (festival dei colori). In una sala adiacente si trovano dipinti in miniatura del XVIII e XIX secolo, oltre a pitture murali di Jag Mandir (come si presentavano nel XVIII secolo), Vishnu del tempio Jagdish, il cortile e una lotta di elefanti.\nLa \"Bhim Vilas\" ha una galleria di miniature che narrano la vera storia di R\u0101dh\u0101-Krishna.\n\"Chini Chitrashala\" (arte cinese) espone una serie di ceramiche cinese e olandese.\n\"Choti Chitrashali\" o \"Esposizione di piccole pitture\", fu realizzata nei primi anni del XIX secolo, con dipinti di pavone.\n\"Dilkhusha Mahal\" o \u2018Palazzo della gioia\u2019 venne costruito nel 1620.\nDurbar Hall venne costruito nel 1909, nel \"Fatehpraksh Palace\", come sala per cerimonie ufficiali come banchetti di stato e riunioni. La galleria della sala veniva utilizzata dalle dame reali per osservare il passeggio nel cortile (Durbar). Questa sala \u00e8 dotata di lussuosi interni con grandi candelabri. Vi sono esposte armi dei Maharana e alcuni dei loro ritratti. La prima pietra per questa sala fu posta da Lord Minto, vicer\u00e9 dell'India, nel 1909, durante il regno del Maharana Fateh Singh ed \u00e8 stata poi chiamata \"Minto Hall\".\nFateprakash Palace, che \u00e8 oggi un hotel di lusso, ha una galleria dei cristalli costituita da sedie in cristallo, arredi da tavola, divani, tavoli, sedie e letti, vasellame e fontane da tavola mai usate. Vi \u00e8 anche un tappeto tempestato di gioielli. Il Maharana Sajjan Singh aveva ordinato questi oggetti rari nel 1877 da F &amp; C Osler &amp; Co di Londra, ma mor\u00ec prima del loro arrivo. Si dice che i pacchetti che contengono questi cristalli siano rimasti chiusi per 110 anni.\n\"Krishna Vilas\" \u00e8 un'altra sala, con una ricca collezione di miniature che raffigurano processioni reali, feste e giochi dei Maharana.\n\"Laxmi Vilas Chowk\" \u00e8 una galleria d'arte con una collezione di pregevoli dipinti Mewar.\nAl \"Manak Mahal\" si accede dal \"Manak Chowk\" ed era una sala dedicata alle udienze pubbliche formali dei governanti Mewar. Ha una nicchia intarsiata completamente in vetro a specchio. Emblemi in scintillante ottone, insegne religiose della dinastia, elemento ricorrente in diverse sale del City Palace ed una raffigurata sulla facciata del \"Manak Chowk\". Il pi\u00f9 grande di tali emblemi si trova sulla parete del \"Surya Chopar\", un centro di accoglienza al livello inferiore. Il \"Surya\", emblema della dinastia Mewar, raffigura un Bhil, il sole, il forte di Chittor e un Rajput con una scritta in sanscrito di un citazione dal Bhagavad Gita (sacra scrittura ind\u00f9), che significa \"Dio aiuta coloro che fanno il loro dovere\". Era consuetudine che il Maharana offrisse omaggi al Sole guardando ad oriente, ogni mattina, prima di prendere la prima colazione.\nLa \"Mor Chowk\" o \"piazza dei pavoni\" \u00e8 integrata nel cortile interno del palazzo. L'elaborato disegno di questa sala \u00e8 costituito da tre pavoni (rappresentanti le tre stagioni: estate, inverno e monsoni) modellati in altorilievo e coperti da mosai di vetro colorato, realizzati in tre nicchie contigue dello jharoka. Sono stati realizzati durante il regno di Maharana Sajjan Singh, 200 anni dopo la costruzione del palazzo. I pavoni sono stati realizzati con 5000 tessere tessere, in verde, oro e blu. Gli appartamenti che si trovano di fronte al \"Chowk\" sono decorati con scene della leggenda del dio ind\u00f9 Krishna. Al piano superiore, vi \u00e8 un balcone, fiancheggiato da inserti in vetro colorato. In un annesso, chiamato \"Kanch-ki-Burj\", mosaici e specchi adornano le pareti. La \"Badi Charur Chowk\" \u00e8 un cortile pi\u00f9 piccolo per uso privato. Il suo schermo a parete \u00e8 dipinto e composizioni intarsiati raffigurante Europa an men e indiani donne. Procedendo pi\u00f9 lontano dalla Mor-Chowk, nel Zenana Mahal o quarti delle donne squisitamente progettate alcove, balconi, finestre colorate, pareti piastrellate e pavimenti sono visti. Il suo schermo a parete \u00e8 dipinto e composizioni intarsiati raffigurante Europa an men e indiani donne. Procedendo pi\u00f9 lontano dalla Mor-Chowk, nel Zenana Mahal o quarti delle donne squisitamente progettate alcove, balconi, finestre colorate, pareti piastrellate e pavimenti sono visti. Le sue pareti sono dipinte con composizioni intarsiate raffiguranti uomini europei e donne indiane Procedendo oltre il \"Mor-Chowk\", nel \"Zenana Mahal\" si giunge negli appartamenti delle donne, squisitamente progettato con alcove, balconi, finestre colorate, pareti e pavimenti piastrellati.\nIl \"Rang Bhawan\" era il luogo in c\u00ecui veniva tenuto il tesoro reale. Vi sono templi dedicati al dio Krishna, M\u012br\u0101b\u0101\u012b e Shiva.\nLo \"Sheess Mahal\" o \"palazzo degli specchi e dei vetri\" fu costruito nel 1716 dal Maharana Pratap per sua moglie Maharani Ajabde.\nNel 1974, una parte del complesso e del \"Zenana Mahal\" (sala delle dame) fu convertita in museo aperto al pubblico.\nNella cultura di massa.\nIl palazzo \u00e8 stato inserito come hotel nel 1985, nel film \"Octopussy\"\nBibliografia.\n094414229X."}
{"id": "6121161", "revid": "363629", "url": "https://it.wikipedia.org/wiki?curid=6121161", "title": "Edificio di culto", "text": ""}
{"id": "6121177", "revid": "125684679", "url": "https://it.wikipedia.org/wiki?curid=6121177", "title": "Episodi di Vera", "text": "Gli episodi della serie televisiva Vera vanno in onda dal 1\u00ba maggio 2011 sul canale britannico ITV. \nIn Italia, la serie va in onda in prima visione su Giallo dal 10 ottobre 2016.\n1x01 \"Profondit\u00e0 nascoste\"\nTitolo originale: Hidden depths\nIn una calda estate sulle aspre brughiere oscure sulla costa del Northumberland, Julie Armstrong torna a casa da una serata fuori e scopre che suo figlio quindicenne Luke \u00e8 stato assassinato. Il giovane, strangolato, \u00e8 steso nella vasca da bagno cosparsa di fiori e candele. L'ispettore capo Vera Stanhope e il suo giovane sergente Joe Ashworth iniziano a indagare. La vita di Vera \u00e8 complicata per la morte del padre e dalla sua decisione di vivere nella casa paterna che purtroppo contiene i resti disordinati della sua vita. La madre di Luke, Julie (vedova), riferisce agli investigatori che l'amico di Luke, Thomas Sharp, \u00e8 annegato accidentalmente alcuni mesi prima. Alcuni ragazzi stavano scherzando sulla banchina di North Shields, Thomas \u00e8 caduto in mare cercando di salvare la sua macchina fotografica e non sapendo nuotare \u00e8 annegato. Luke \u00e8 saltato in acqua cercando di salvare Thomas, ma era ormai troppo tardi. Il sospetto iniziale degli investigatori cade sul padre di Thomas, ma poi l'insegnante Lily Marsh viene trovata morta su una spiaggia in una piscina naturale, anche lei strangolata e circondata da fiori. Il corpo viene trovato da un gruppo di osservatori di uccelli, tra cui i coniugi Peter e Felicity Calvert, nella cui casa sulla spiaggia Lily stava pensando di trasferirsi, e Gary Wright, un amico donnaiolo di Julie. Il secondo omicidio \u00e8 stato commesso forse per insabbiare il primo? La priorit\u00e0 di Vera \u00e8 trovare un legame tra le vittime, qualcosa che le metta insieme o una persona che abbiano in comune... \n1x02 \"Raccontando favole\"\nTitolo originale: Telling tales\nUna donna, Jeanie, si fa travolgere da un autobus davanti a casa di suo padre, il giorno in cui \u00e8 stata scarcerata. La donna era in carcere perch\u00e9 accusata di aver ucciso Abigail, la figlia del suo compagno. Mentre Vera e i suoi indagano, un ragazzo, Chris, viene trovato morto nel vialetto di casa del padre di Abigail durante una cena di beneficenza. Il ragazzo \u00e8 il fratello della migliore amica di Abigail e figlio del sergente che si era occupato delle indagini. Vera, cos\u00ec, si trova a dover mettere il naso nelle indagini fatte allora e a chiedere spiegazioni all'ispettore che ha condotto le indagini. Qualche giorno dopo il padre di Abigail subisce un'aggressione in casa sua durante la notte. Vera e Joe continuano ad indagare e scoprono che il sergente che si occupava delle indagini andava a letto con Abigail e l'ha uccisa perch\u00e9 minacciava di raccontare tutto a suo padre. In realt\u00e0, per\u00f2, ad uccidere Abigail \u00e8 stata sua moglie e ad uccidere Chris \u00e8 stato lui, perch\u00e9 voleva raccontare tutto. \n1x03 \"La trappola per corvi\"\nTitolo originale: The crow trap\nUna donna, Bella, viene uccisa e Vera e Joe iniziano le loro indagini scavando nei rapporti familiari. Subito salta fuori che la casa in cui la donna viveva con suo marito paralitico ha due ipoteche e che un imprenditore ha offerto soldi alla famiglia pur di aver campo libero e realizzare una cava. Scopriranno che Bella all'inizio non voleva accettare la proposta e ha fatto sit-in di protesta, poi, per\u00f2, pare che si fosse decisa a vendere. Vera interrogher\u00e0 il figlio dell'uomo che ha sposato Bella, la segretaria dell'imprenditore ,che \u00e8 anche la figlia di uno degli amici dei sit-in di Bella, la donna che si occupa della perizia dei terreni per conto dell'imprenditore e l'imprenditore stesso con la sua famiglia. Vera e Joe, pian piano si avvicineranno alla verit\u00e0, scavando nel passato di tutti e cercando di cogliere quell'indizio che permetter\u00e0 di risolvere il caso. Alla fine i sospetti si concentreranno tutti su Barbara, la moglie dell'imprenditore, che aveva i suoi motivi per non volere che la cava fosse realizzata. La donna, infatti, ha ucciso Bella perch\u00e9 aveva deciso di vedere il terreno; in seguito ha sequestrato Anna, la donna che si occupa della perizia, perch\u00e9 ha dato un responso favorevole ; e, infine, aggredisce Joe quando va a casa sua per chiederle delle informazioni e sente Anna chiedere aiuto. Vera arriver\u00e0 in tempo per salvare Anna e Joe e per arrestare Barbara, che ha fatto tutto questo pur di non far scoprire a suo marito che in quel terreno vi era sepolto il corpo del loro bambino da lei ucciso anni prima. \n1x04 \"Piccolo Lazzaro\" \nTitolo originale: Little Lazarus \nMentre torna a casa, Vera nota una macchina con le portiere aperte e un corpo senza vita di una donna. Vera, si ferma per vedere cosa sia successo e se serve aiuto, nota subito delle impronte di scarpe insanguinate e le segue. Le impronte portano ad un ragazzino che era, poi, scivolato sott'acqua e Vera fa appena in tempo a salvarlo. Il bambino potrebbe essere testimone dell'omicidio di sua mamma. Vera e la sua squadra indagano sulla vicenda e i sospetti ricadono subito su un uomo con cui, pare, la donna andasse a letto. Intanto Adam, il ragazzino salvato da Vera, pur essendo ancora confuso, cerca di aiutare nelle indagini raccontando tutto quello che si ricorda e portando Vera e Joe nella casa in cui viveva con sua madre. Inoltre dice a Vera che sua madre conosceva un giudice della corte suprema. Le indagini portano Joe a scoprire che il vero nome della vittima \u00e8 un altro e che aveva cambiato nome, citt\u00e0 e vita perch\u00e9 scappava da qualcuno che la perseguitava, un suo vecchio amico che viveva con lei nell'orfanotrofio quando erano ragazzini. Vera riesce a capire che il giudice ha aiutato la donna, il cui vero nome \u00e8 Carla, a rifarsi una vita e che per un certo periodo ha tenuto in casa con s\u00e9 e suo marito, i figli di Carla. Quando Carla \u00e8 tornata a prendere i bambini, la figlia maggiore \u00e8 caduta e ha battuto la testa. Il giudice le ha fatto credere che la bambina era morta cos\u00ec l'hanno tenuta con loro facendola passare come loro figlia. Quando otto anni dopo, Carla ha contattato il giudice per farsi dare dei soldi che le avrebbero permesso di andare in Spagna, ha scoperto la verit\u00e0 e il giudice per paura di perdere la bambina, ha avvisato l'uomo che la perseguitava. Cos\u00ec lui l'ha uccisa per vendicarsi del fatto che da ragazzini lei non aveva voluto dargli quello che lui voleva. \n2x01 \"La posizione del fantasma\" \nTitolo originale: The Ghost Position. \nUna bomba moltov viene lanciata in casa di un poliziotto, colpendo sua figlia. Mentre la ragazza lotta tra la vita e la morte, suo padre, Stuart, si uccide lanciandosi gi\u00f9 dal 4 piano dell'ospedale. Le indagini portano ad un ragazzo che Stuart teneva sotto controllo perch\u00e9 partecipava a manifestazioni e aveva gi\u00e0 lanciato una moltov. Durante le indagini scopriranno che Stella, la figlia di Stuart, partecipava alle manifestazioni con il ragazzo e che mentre erano insieme e stavano preparando una molotov il ragazzo ha preso fuoco. Stuart aveva aiutato sua figlia a sistemare le cose, ma non sapeva che il ragazzo aveva una fidanzata incinta, vendicativa, che voleva vederci chiaro...\n2x02 \"Voci silenziose\" \nTitolo originale: Silent Voices. \nIl corpo di una donna viene ritrovato nel fiume. Vera e Joe informano la figlia, Hannah, dell'omicidio di sua madre e fanno la conoscenza del suo fidanzato e di sua madre che non vedeva di buon occhio la famiglia di Anna perch\u00e9 di diverso ceto sociale. La donna informa Vera che Jenny, la vittima, era un'assistente sociale che si stava occupando di un caso importante. Le indagini si concentrano sulla vita della vittima e sull'ultimo\u00a0 caso di cui si stava occupando. I sospetti ricadono subito sull'uomo che \u00e8 collegato al caso e su cui la vittima stava scrivendo un libro. L'uomo, infatti, aveva fatto rubare il portatile alla vittima perch\u00e9 aveva paura che ne sarebbe venuto fuori male. Ma quando vanno da lui per arrestarlo, lo trovano senza vita. Cos\u00ec, continuando ad indagare, Vera scopre che l'assassino \u00e8 Simon, il fidanzato di Hannah. \n2x03 \"Sandancers\" \nTitolo originale: Sandancers.\nDopo che il soldato Ollie Barton muore saltando in aria su una mina, il suo reggimento, noto come \"i Sandancers\", torna a casa dall'Afghanistan e a Vera e Joe viene chiesto di indagare sulla morte sospetta del sergente Deverson, insignito della Croce Militare per aver salvato il resto dei suoi uomini dopo la morte di Ollie. La vendetta sembra essere dietro la morte di Deverson, Ollie aveva infatti una relazione con sua moglie, la quale insieme alla famiglia di Ollie e ad altri membri dell'unit\u00e0 vengono sospettati. La morte di un altro membro dell'unit\u00e0 confonde l'indagine, che non \u00e8 aiutata dalla chiusura dei ranghi dell'esercito. La poliziotta militare Shep \u00e8 d'aiuto, ma \u00e8 Vera che trova la maggior parte degli indizi... \n2x04 \"Un certo samaritano\" \nTitolo originale: A Certain Samaritan.\nVera indaga sull'omicidio del giovane Niall Coulter, il cui corpo \u00e8 caduto da un ponte su un camion che \u00e8 arrivato a Portsmouth. Sia il suo datore di lavoro Marty, che sua madre Shirley, dichiarano che Niall era un cittadino modello, anche se Vera nota che Shirley abbia chiaramente qualcosa da nascondere. Sembra che Niall stesse progettando di lasciare la casa materna per trasferirsi con un amico pi\u00f9 anziano di lui malato terminale. Quando uno spacciatore, accusato da Shirley di aver ucciso il figlio, viene assassinato, Vera si rende conto che Niall non era il ragazzo pulito che era stato dipinto... \n3x01 \"Castelli in aria\" \nTitolo originale: Castles in the Air \nUn uomo, un ex chirurgo, viene ucciso nel salotto di casa sua e le sue due figlie vengono rapite mentre sua moglie \u00e8 in giardino. Vera scopre che una delle due ragazze, Mira, \u00e8 stata adottata ed \u00e8 una sopravvissuta di un attacco missilistico a Bagdad. Era ferita e il dottore che l'ha salvata, l'ha poi adottata. Sulla scena del crimine trovano delle impronte un po' particolari: il piede deserto \u00e8 numero 43 mentre il piede sinistro \u00e8 numero 40. I sospetti ricadono subito su un fotografo che era a Bagdad quando il missile colp\u00ec la casa di Mira e che l'ha salvata dalle macerie. Ma poi, grazie anche ad alcune rivelazioni del fotografo, Vera scopre che si tratta di un uomo che proviene da Bagdad e che \u00e8 collegato alla vecchia vita della ragazza. Mentre Joe e il detective Kellman sono a casa della vittima, l'assassino si introduce di nuovo in casa per prendere l'insulina per Mira, uccide Kellman e ferisce Laura la moglie della vittima. Intanto una delle due ragazze, Karen, viene rilasciata e Vera cerca di capire cosa le hanno fatto e cosa ha visto. Alla fine si scoprir\u00e0 che il rapitore \u00e8 uno dei fratelli di Mira, superstite di cui nessuno sapeva nulla, e che Karen l'aveva contattato sui social fingendosi Mira e implorandolo di andar da lei. \n3x02 \"Poster bambino\" \nTitolo originale: Poster Child \nUna giovane fisioterapista, Lizzie, viene uccisa mentre sta trascorrendo un fine settimana in relax con le amiche. I sospetti ricadono su un giovane, il cui nome \u00e8 saltato fuori dopo aver ritrovato dei mozziconi di sigarette e aver trovato le impronte della sua auto e le sue impronte sul fucile di un suo amico. Il ragazzo si difende dicendo di essere solo andato a caccia. Intanto Corine, paziente di Lizzie, che aveva prenotato il cottage in cui si trovavano Lizzie e le sue amiche viene investita e uccisa. Le indagini si concentrano sul passato di Corine e nel suo passato si trova il suo assassino e quello di Lizzie. \n3x03 \"Giovani dei\" \nTitolo originale :Young Gods \nUn uomo, appassionato di sport estremi, viene bruciato vivo e un gruppo di ragazzi lo vede mentre si getta nel lago diventato ormai una torcia umana. L'uomo per\u00f2 non era benvoluto da molte persone e Vera indaga nel suo passato per cercare di capire cosa sia successo. Il medico legale scopre che l'uomo \u00e8 stato avvelenato con la belladonna e, in preda alle allucinazioni, ha lottato con s\u00e9 stesso (pensando di lottare con qualcuno) e poi, tirando un calcio alla lampada ad olio, ha preso fuoco. Alla fine Vera e Joe scopriranno che assassino e movente si annidano nel suo passato \n3x04 \"Figliol prodigo\" \nTitolo originale: Prodigal son \nUn uomo viene ucciso fuori da un pub, in un vicolo deserto e senza telecamere. Nel bagagliaio della sua macchina vengono trovati 6000 sterline e diversi cellulari, in uno di questi vi \u00e8 il numero di una ragazza che, reperita, accompagna Vera nell'appartamento della vittima. Qui viene trovato un tesserino dal quale si scopre che l'uomo, di nome John Warnock, era un ex detective che faceva la guardia alla Finches, una fabbrica di birra locale di propriet\u00e0 di Sam Harper, fidanzato di Maggie, sorella di John. Scavando nel suo passato Vera scopre che la vittima vedeva di nascosto una sua ex, il cui attuale marito, Ross, era un uomo violento che era stato precedentemente arrestato da John. Vera viene poi a sapere che John era stato assunto per spiare la Finches per conto di un'azienda nazionale ansiosa di un'acquisizione, ma era stato licenziato. Diventa evidente che John stava ricattando qualcuno e che i rapporti con sua sorella non erano dei migliori. "}
{"id": "6121181", "revid": "116260048", "url": "https://it.wikipedia.org/wiki?curid=6121181", "title": "Glitch (serie televisiva)", "text": "Glitch \u00e8 una serie televisiva australiana che debutt\u00f2 il 9 luglio 2015 su ABC1. La serie, ambientata nell'immaginaria cittadina Yoorana, era scritta da Louise Fox, Kris Mrksa, e Giula Sandler, diretta da Emma Freeman, e prodotta da Ewan Burnett e Louise Fox, con Tony Ayres come produttore esecutivo.\nLa prima stagione si aggiudic\u00f2 due riconoscimenti, come miglior drama per la televisione australiana. Il 26 ottobre 2015 la serie fu rinnovata per una seconda stagione che and\u00f2 in onda nel 2017. La seconda stagione fu co-prodotta da Netflix. La serie fu distribuita da Netflix al di fuori dell'Australia il 15 ottobre 2016, data in cui giunse anche in Italia.\nIl 19 agosto 2018 la ABC1 e Netflix hanno annunciato il rinnovo della serie per una terza stagione, in onda nel 2019, che sar\u00e0 la conclusiva.\nTrama.\nNel cuore della notte, a Yoorana, James ed Elishia, un poliziotto e una dottoressa, si ritrovano faccia a faccia con abitanti della zona tornati misteriosamente in vita; tra questi anche la moglie di James, Kate, morta di cancro due anni prima. I risorti a poco a poco ricordano la loro vita passata ma devono rimanere entro il confine della citt\u00e0, altrimenti moriranno di nuovo e per sempre, come accade all'italo-australiano Carlo Nico, uno dei sette risorti. Kate scopre che il marito si \u00e8 risposato e la dottoressa Elishia sposta i risorti in una fattoria di sua propriet\u00e0 per non insospettire Vic, un poliziotto di una citt\u00e0 vicina che ha visto le tombe vuote al cimitero e che cerca di capire come e perch\u00e9 quelle persone e non altre siano risorte. Vic ha un incidente d'auto e si risveglia cambiato: vuole trovare i risorti e farli tornare al loro stato naturale. Uccide quindi Maria e cerca di uccidere Paddy ma nel rincorrerlo cade e si frattura una gamba. Elishia lo opera e Vic si riprende molto velocemente, cercando di convincere lo sconosciuto ad uccidere tutti i suoi compagni e a non fidarsi di Elishia perch\u00e9 secondo lui non \u00e8 chi dice di essere. Il suo tentativo fallisce e James lo uccide, scoprendo che Vic era morto nell'incidente e che si era svegliato con l'anima del tutto mutata. Intanto Sara ha le doglie e dopo il parto viene operata d'urgenza: il dottore che la opera riferisce a James che era praticamente morta ed \u00e8 tornata in vita. James riceve una chiamata da un suo collega che gli riferisce una cosa sconcertante: la dottoressa Elishia \u00e8 morta da quattro anni. James e l'amico poliziotto Chris continuano a difendere i risorti, ma sulla scena si affacciano nuovi pericolosi personaggi: Phil Holden \u00e8 il patrigno di Beau, ha un incidente sulla piattaforma petrolifera in cui lavora, non dovrebbe sopravvivere eppure torna a Yoorana, deciso ad uccidere tutti i risorti. Owen Nillson \u00e8 il ragazzo di cui s'innamora Kate, decisa a ricostruire la sua vita, ma il comportamento di lui nasconde qualcosa. Infine appare la dottoressa Nicola Heysen, capo di Elishia e della Noregard, l'azienda che ha un misterioso ed inquietante rapporto coi risorti."}
{"id": "6121186", "revid": "33689", "url": "https://it.wikipedia.org/wiki?curid=6121186", "title": "Doppiaggio di Be Cool, Scooby-Doo!", "text": ""}
{"id": "6121189", "revid": "124450231", "url": "https://it.wikipedia.org/wiki?curid=6121189", "title": "Kacey Mottet Klein", "text": "Biografia.\nNato a Losanna da padre statunitense e madre svizzera, inizia a recitare da bambino. Debutta all'et\u00e0 di dieci anni nel film di Ursula Meier \"Home\", per cui vince il Premio del cinema svizzero come miglior attore emergente. Nel 2010 interpreta il giovane Serge Gainsbourg in \"Gainsbourg (vie h\u00e9ro\u00efque)\". Viene diretto nuovamente da Ursula Meier in \"Sister\" e per la sua interpretazione, nel 2013, vince il suo secondo Premio del cinema svizzero come miglior attore. Ottiene inoltre una candidatura ai Premi C\u00e9sar 2013 nella categoria migliore promessa maschile. Nel 2016 ottiene il Shooting Stars Award alla 66\u00aa edizione della Berlinale ed \u00e8 protagonista del film \"Quando hai 17 anni\" di Andr\u00e9 T\u00e9chin\u00e9.\nDoppiatori italiani.\nDa doppiatore \u00e8 stato sostituito da:"}
{"id": "6121191", "revid": "436907", "url": "https://it.wikipedia.org/wiki?curid=6121191", "title": "Quello di prima", "text": "Quello di prima \u00e8 un singolo del rapper italiano Emis Killa, pubblicato il 6 ottobre 2016 come quarto estratto dal terzo album in studio \"Terza stagione\".\nDescrizione.\nProdotto da Don Joe dei Club Dogo insieme a Andry the Hitmaker, il testo del brano evidenzia il fatto di non essere nato privilegiato, focalizzandosi sull'autocelebrazione e le rime ad effetto. Giocando coi doppi sensi, dice che \u00e8 quello di prima come persona, ma non vuole pi\u00f9 la vita di prima.\nVideo musicale.\nIl videoclip, diretto da John Murd, \u00e8 stato pubblicato il 6 ottobre 2016 attraverso il canale YouTube del rapper."}
{"id": "6121192", "revid": "71433", "url": "https://it.wikipedia.org/wiki?curid=6121192", "title": "Kacey Mottet-Klein", "text": ""}
{"id": "6121198", "revid": "716642", "url": "https://it.wikipedia.org/wiki?curid=6121198", "title": "Gonzalo Maulella", "text": "Carriera.\nTra il 2005 ed il 2007 gioca in totale 8 partite nella prima divisione uruguaiana con la maglia del Defensor; dal 2008 al 2009 \u00e8 invece tesserato del , con cui disputa altre 14 partite nella massima serie del campionato del suo Paese natale. Nel 2009 si trasferisce in Italia, al ; nella stagione 2009-2010 gioca 10 partite nel campionato di Lega Pro Seconda Divisione con la squadra pugliese, con cui segna anche una rete. L'anno seguente milita invece nella terza divisione spagnola col Santa Comba.\nNel 2011 torna in patria, al , con cui tra il 2011 ed il 2012 disputa in totale 25 partite nella prima divisione uruguaiana. Nel 2012 va a giocare in Paraguay, allo , con cui tra il 2012 ed il 2013 disputa in totale 37 partite nella prima divisione locale. Si trasferisce quindi in Per\u00f9, al , con cui nel 2014 gioca 6 partite (tutte da titolare) in Coppa Libertadores oltre a 37 partite nella prima divisione peruviana, nella quale realizza anche 4 reti, e a 10 partite (con 3 gol segnati) in Coppa del Per\u00f9. Dopo una breve parentesi da 4 presenze ed un gol in campionato e 5 presenze ed un gol in Coppa del Per\u00f9 all' nel 2015 va a giocare al La Bocana, altra formazione della massima divisione peruviana, con cui nel 2016 segna un gol in 33 partite. Nel gennaio del 2017 si trasferisce al , in Uruguay."}
{"id": "6121205", "revid": "729019", "url": "https://it.wikipedia.org/wiki?curid=6121205", "title": "Mario Stanzani", "text": " Decorato di Medaglia d'argento al valor militare durante la prima guerra mondiale, dal 1924 al 1926 fu comandante dell'Aviazione della Tripolitania, partecipando alle operazioni di riconquista della Libia per cui fu insignito della Croce di Cavaliere dell'Ordine militare di Savoia. Comandante della Regia Accademia Aeronautica di Caserta, promosso generale di brigata aerea nel 1935. Comandante dell'Aeronautica della Sicilia all'entrata in guerra dell'Italia, avvenuta il 10 giugno 1940, fu preso prigioniero nel corso della guerra e trasferito negli Stati Uniti d'America. Nel dopoguerra fu presidente dell'Aero Club di Rieti.\nBiografia.\nNacque a Castel San Pietro Terme, provincia di Bologna, il 18 settembre 1888. Arruolatosi nel Regio Esercito entr\u00f2 nella Regia Accademia Militare di Artiglieria e Genio di Torino nel corso del 1906, uscendone con il brevetto di ufficiale del genio militare assegnato al 4\u00ba Reggimento pontieri. Promosso sottotenente nel 1908, divenne tenente nel 1911, e l\u2019anno seguente entr\u00f2 a far parte del Battaglione Aviatori, conseguendo poi il brevetto di pilota, su Bleriot 25 HP il 26 luglio 1913 e quello di pilota militare su Bleriot 50 HP nell\u2019ottobre seguente.\nDall\u2019ottobre 1913 al maggio 1915 fu al comando della 16\u00aa Squadriglia \"Bleriot\" di stanza a Gossolungo, Piacenza, ove diresse un corso di osservatori per l'artiglieria. Durante il corso della prima guerra mondiale prestava servizio presso la 1\u00aa Squadriglia da ricognizione e combattimento equipaggiata con velivoli Bleriot, trovandosi poi al 1\u00ba gennaio 1917 alla 5\u00aa Squadriglia da ricognizione e combattimento che il 15 aprile 1916 diventa 25\u00aa Squadriglia di cui prende il comando nel maggio seguente equipaggiata con aereo Voisin. Dal 18 marzo fu comandante del Centro Formazione Squadriglie del Campo di aviazione di Arcade e del Centro Formazione Squadriglie dell'Aeroporto di Ghedi dal 13 agosto 1917 al novembre 1917. Nel dicembre 1917 divenne addetto al Comando Centri fino alla data dell'armistizio del 4 novembre 1918. Promosso maggiore nel 1918, decorato di Medaglia d'argento al valor militare, nel 1919 fu inviato a Costantinopoli come capo di una missione aeronautica per la costruzione di una linea aerea civile, rimanendovi dal giugno 1919 al settembre 1920. Nel 1921 consegu\u00ec la laurea in ingegneria civile presso la Scuola di ingegneria di Napoli.\nFu comandante la Scuola caccia di Ghedi fino all\u2019aprile 1922, e promosso tenente colonnello nel 1924, ricopr\u00ec l\u2019incarico di comandante dell\u2019aviazione della Tripolitania fino al gennaio 1926. Insignito della Croce di Cavaliere dell\u2019Ordine militare di Savoia per le attivit\u00e0 a supporto della riconquista italiana della Libia, divenne colonnello nel luglio 1927, per essere poi assegnato all\u2019ufficio dello Stato maggiore della Regia Aeronautica fino all\u2019ottobre 1928, quando assunse l\u2019incarico di comandante della Regia Accademia Aeronautica di Caserta.\nNel 1932 divenne Capo di stato maggiore della II Zona Aerea Territoriale (Z.A.T.), lasciando l\u2019incarico nel 1933. Assunto l\u2019incarico di Capo dell\u2019Ufficio centrale del Demanio aeronautico, fu promosso generale di brigata aerea nel 1935.\nNel 1937 assunse la carica di comandante dell\u2019Aeronautica nella Sicilia, partecipando alla seconda guerra mondiale. Catturato l'8 novembre 1942, rimase prigioniero di guerra negli Stati Uniti d'America fino al 6 ottobre 1945. Rientrato in Patria lasci\u00f2 la vita militare, ricoprendo poi l\u2019incarico di Presidente dell'Aero Club d'Italia di Rieti e fu anche promotore della ricostruzione dell'aeroporto di quella citt\u00e0. Si spense a Roma il 18 settembre 1953.\nFamiglia.\nMario Stanzani era figlio di Cesare, fattore in Castel San Pietro Terme. Era sposato con Sandra Rossi da cui aveva avuto l'unico figlio Enzo compositore e maestro di pianoforte al Conservatorio Santa Cecilia di Roma , morto negli anni '90 senza eredi diretti."}
{"id": "6121208", "revid": "122246", "url": "https://it.wikipedia.org/wiki?curid=6121208", "title": "Supercoppa tedesca (pallavolo maschile)", "text": "La Supercoppa tedesca \u00e8 trofeo nazionale tedesco di pallavolo maschile, organizzato dalla DVV. Si affrontano i club che hanno trionfato in 1. Bundesliga e Coppa di Germania."}
{"id": "6121209", "revid": "122246", "url": "https://it.wikipedia.org/wiki?curid=6121209", "title": "Supercoppa tedesca (pallavolo femminile)", "text": "La Supercoppa tedesca \u00e8 trofeo nazionale tedesco di pallavolo femminile, organizzato dalla DVV. Si affrontano i club che hanno trionfato in 1. Bundesliga e Coppa di Germania."}
{"id": "6121214", "revid": "62004", "url": "https://it.wikipedia.org/wiki?curid=6121214", "title": "Liegi-Bastogne-Liegi 1978", "text": "La Liegi-Bastogne-Liegi 1978, sessantaquattresima edizione della corsa, fu disputata il 23 aprile 1978, per un percorso totale di 241,7\u00a0km. Fu vinta dal belga Joseph Bruy\u00e8re, ex gregario di Eddy Merckx, giunto al traguardo con il tempo di 6h37'42\" alla media di 36,465\u00a0km/h, precedendo il tedesco Dietrich Thurau e l'italiano Francesco Moser, alla sua unica partecipazione alla Liegi.\nPresero il via da Liegi 156 ciclisti, 51 di essi portarono a termine la gara."}
{"id": "6121215", "revid": "287204", "url": "https://it.wikipedia.org/wiki?curid=6121215", "title": "Skal Labissiere", "text": ""}
{"id": "6121217", "revid": "599013", "url": "https://it.wikipedia.org/wiki?curid=6121217", "title": "Cattedrale di Santa Maria e San Filippo Howard", "text": "La cattedrale di Santa Maria e San Filippo Howard \u00e8 il principale luogo di culto cattolico di Arundel, nel West Sussex, Inghilterra. Consacrata nel 1873, \u00e8 diventata cattedrale nel 1965 con l'erezione della diocesi di Arundel e Brighton.\nDedicata prima a santa Maria e a san Filippo Neri, dopo la canonizzazione nel 1971 del 13\u00ba conte di Arundel Philip Howard fu a lui dedicata.\nStoria.\nVoluta dagli Howard, duchi di Norfolk e conti di Arundel, la chiesa fu commissionata all'architetto Joseph Hansom che la realizz\u00f2 in cinque anni, dal 1868 al 1873. \nDescrizione.\nIspirata al gotico francese ed edificata utilizzando la pietra di Bath, la chiesa nella facciata ovest presenta alcune statue di Cristo e degli apostoli e una statua di Maria con Bambino. Al centro un grande rosone adornato con vetri colorati.\nL'interno, a tre navate divise in sei campate da pilastri decorati, si caratterizza per una nave centrale stretta e alta, che incrocia un transetto con cappelle a destra e a sinistra dell'altare maggiore. Tra queste spicca, a sinistra, l'altare della Madonna con un tabernacolo e una statua in pietra serena della Madonna e nel fondo del transetto nord il santuario di San Filippo Howard, che mor\u00ec prigioniero nel 1565 nella Torre di Londra per le sue idee religiose.\nEventi.\nLa Cattedrale \u00e8 stata la location di un video musicale di \"Libera\"."}
{"id": "6121219", "revid": "348618", "url": "https://it.wikipedia.org/wiki?curid=6121219", "title": "UFC Fight Night 39", "text": ""}
{"id": "6121220", "revid": "348618", "url": "https://it.wikipedia.org/wiki?curid=6121220", "title": "UFC Fight Night 64", "text": ""}
{"id": "6121222", "revid": "348618", "url": "https://it.wikipedia.org/wiki?curid=6121222", "title": "UFC Fight Night 91", "text": ""}
{"id": "6121223", "revid": "287204", "url": "https://it.wikipedia.org/wiki?curid=6121223", "title": "Daniel Omielanczuk", "text": ""}
{"id": "6121225", "revid": "438678", "url": "https://it.wikipedia.org/wiki?curid=6121225", "title": "Scooby-Doo e il mistero del Rock'n'Roll", "text": "Scooby-Doo e il mistero del Rock'n'Roll (\"Scooby-Doo! and KISS: Rock and Roll Mystery\") \u00e8 un film di animazione del 2015, diretto da Spike Brandt e Tony Cervone, basato sui personaggi di Scooby-Doo con la partecipazione della celebre rock band Kiss.\nProdotto dalla Warner Bros. Animation, \u00e8 stato distribuito negli Stati Uniti il 21 luglio 2015, mentre in Italia \u00e8 andato in onda in prima TV su Boomerang il 16 ottobre 2016.\nColonna sonora.\nLa colonna sonora \u00e8 composta dai maggiori successi della band e una canzone originale:"}
{"id": "6121226", "revid": "112265294", "url": "https://it.wikipedia.org/wiki?curid=6121226", "title": "\u00c8 vero/Perdoniamoci", "text": "\u00c8 vero/Perdoniamoci \u00e8 il 20\u00ba singolo di Mina, pubblicato su vinile a 45 giri nel gennaio del 1960 dalla casa discografica Italdisc.\nIl disco.\nLe canzoni sono contenute anche sull'EP ufficiale \"\u00c8 vero/Perdoniamoci/Non sei felice/Invoco te\" pubblicato lo stesso mese.\nCome tutti i singoli originali pubblicati del periodo, trova posto dell'antologia in 3 CD \"\" del 2010 che li riepiloga.\nI due brani, come gli altri sull'EP, hanno partecipato al Festival di Sanremo 1960; ma solo \u00c8 vero, cantato da Mina stessa e da Teddy Reno alla manifestazione, ha avuto accesso alla finale, classificandosi ottavo. A marzo verr\u00e0 inserito nell'album di debutto della cantante, \"Tintarella di luna\".\nPerdoniamoci, che \u00e8 una cover della canzone originale presentata da Nilla Pizzi e Achille Togliani a quel Festival, \u00e8 reperibile nella raccolta \"Mina ...Di baci\" del 1993.\nQuesto disco, anche grazie alla partecipazione a Sanremo di Mina, entra in classifica raggiungendo il 4\u00ba posto nelle vendite settimanali e risultando il 41\u00ba pi\u00f9 venduto nel 1960.\nMina \u00e8 accompagnata nei due brani da Giulio Libano con la sua orchestra."}
{"id": "6121230", "revid": "5165", "url": "https://it.wikipedia.org/wiki?curid=6121230", "title": "PLCN", "text": "Il Pacific Light Cable Network (PLCN) \u00e8 un cavo sottomarino in fibra ottica che collegher\u00e0 Los Angeles ed Hong Kong insieme. I lavori di costruzione sono stati avviati nel 2016 ed il loro termine \u00e8 previsto per l'estate 2018 da parte delle societ\u00e0 Google, Facebook, TE SubCom e Pacific Light Data Communication Co. Ltd. Il cavo, lungo 12800\u00a0km, supporter\u00e0 una capacit\u00e0 trasmissiva stimata di 120\u00a0Tbit/s, rendendolo il pi\u00f9 avanzato e veloce al 2016. Si tratta del primo sistema di cavi sottomarini in fibra ottica che interconnette direttamente Hong Kong e gli Stati Uniti, e sar\u00e0 composto da 240 canali da 100\u00a0Gbit/s in una singola coppia di fibre. "}
{"id": "6121231", "revid": "1424827", "url": "https://it.wikipedia.org/wiki?curid=6121231", "title": "Cyber security", "text": ""}
{"id": "6121232", "revid": "1424827", "url": "https://it.wikipedia.org/wiki?curid=6121232", "title": "Cybersecurity", "text": ""}
{"id": "6121233", "revid": "120697436", "url": "https://it.wikipedia.org/wiki?curid=6121233", "title": "Club de F\u00fatbol Barcelona 1944-1945", "text": "Questa voce raccoglie le informazioni riguardanti il Futbol Club Barcelona nelle competizioni ufficiali della stagione 1944-1945."}
{"id": "6121235", "revid": "1543377", "url": "https://it.wikipedia.org/wiki?curid=6121235", "title": "Trasea (figlio di Aeto)", "text": "Origini familiari.\nTrasea era figlio di Aeto I, uomo originario di Aspendo in Panfilia, \"strategos\" di Cilicia e sacerdote eponimo di Alessandro nel 253/252 a.C. Suo fratello era quindi Aeto II e suo nipote, figlio del fratello, era Aeto III, \"strategos\" di Cilicia e sacerdote eponimo di Alessandro nel 197/196 a.C.\nBiografia.\nTrasea si trasfer\u00ec con il padre dall'Asia minore ad Alessandria nel 253 a.C. Divent\u00f2 governatore militare (\u03c3\u03c4\u03c1\u03b1\u03c4\u03b7\u03b3\u03cc\u03c2, \"strateg\u00f3s\") di Cilicia sotto Tolomeo III Evergete dopo il 238 a.C. Durante il suo mandato continu\u00f2 l'opera del padre, che era stato precedentemente \"strategos\", rendendo la neonata citt\u00e0 di Arsinoe ancora pi\u00f9 bella. Fu mandato ad Atene nel 224-223 a.C. da Tolomeo III per rafforzare il legame con la citt\u00e0 greca e venne onorato con la cittadinanza ateniese. Divent\u00f2 in seguito \"strategos\" di Celesiria dopo il 217 a.C. sotto Tolomeo IV Filopatore.\nTrasea ebbe tre figli: Tolomeo (\"strategos\" di Celesiria e Fenicia), Apollonio (\"strategos\" di Celesiria) e Trasea."}
{"id": "6121237", "revid": "1923551", "url": "https://it.wikipedia.org/wiki?curid=6121237", "title": "Maharana", "text": "Maharana (\u092e\u0939\u093e\u0930\u093e\u0928\u093e) \u00e8 una variante dell'indiano (principalmente Hindu) titolo reale di Rana. Maharana significa \"re dei re\" in Hindi.\nMaharana, spesso citato anche come \"Moharana\", \u00e8 anche il nome di una casta di carpentieri, fabbri e altri artigiani dello stato indiano di Orissa. Si pu\u00f2 trovare nel nome (cognome o nome) della gente appartenente a questa casta. Vishwakarma o Badhai si trovano alternati a questo.\nTitolo di regnanti nell'India britannica.\nSalve di cannone di stato (anche nell'India attuale).\nLe salve di cannone di cui godono gli Stati che hanno aderito al Dominion dell'India il 14 agosto 1947, inclusi i seguenti Maharana:\n9 salve di cannone:\nAd alcuni dei governanti \u00e8 stato concesso un aumento delle salve di cannone dopo l'indipendenza, per esempio al sopra elencato Maharana di Mewar (ind\u00f9, a Udaipur, Maharajpramukh nel Rajasthan) \u00e8 stato elevato al primo posto in ordine di precedenza, staccando il Nizam di Hyderabad e Berar (musulmani), e tutti i governanti dei con 9 salve di cannone \u00e8 stato permesso l'uso del titolo di sua altezza."}
{"id": "6121238", "revid": "1543377", "url": "https://it.wikipedia.org/wiki?curid=6121238", "title": "Scudo UE-USA per la privacy", "text": "Lo scudo UE-USA per la privacy (in inglese \"EU-US Privacy Shield\") \u00e8 un accordo, dichiarato non valido dalla Corte di giustizia dell'UE il 16 luglio 2020, per gli scambi transatlantici di dati personali a scopo commerciale tra Unione europea e Stati Uniti d'America. La \"decisione di adeguatezza\" da parte della commissione UE, se applicata, faciliterebbe alle aziende USA il trattamento dati personali di cittadini dell'Unione europea, in deroga alle leggi sulla privacy. La proposta \u00e8 stata presentata dopo che gli International Safe Harbor Privacy Principles sono stati dichiarati non validi dalla Corte di giustizia dell'Unione europea nell'ottobre 2015 ed \u00e8 sotto esame dalla medesima corte (caso T-670/16):\nNell'ottobre 2015 la Corte di giustizia dell'Unione europea dichiar\u00f2 non valida la prima struttura chiamata International Safe Harbor Privacy Principles. Poco dopo questa decisione la Commissione europea e il governo USA iniziarono a parlare di una nuova struttura, e nel 2 febbraio 2016 hanno raggiunto un accordo politico. La Commissione europea pubblic\u00f2 una bozza \"decisioni sull'adeguatezza\", dichiarando principi di protezione equivalenti a quelli offerti dalla legge Europea.\nL'articolo 29 Data Protection Working Party pubblic\u00f2 un'opinione il giorno 13 aprile 2016, affermando che Privacy Shield offrirebbe considerevoli miglioramenti rispetto alle decisioni di Safe Harbour, ma non risolverebbe tre problemi: la cancellazione di dati, la quantit\u00e0 significativa di dati raccolti, l'assenza di garanti. Il Garante europeo della protezione dei dati eman\u00f2 il 30 maggio 2016 una considerazione, nella quale afferm\u00f2 che \"Privacy Shield, come proposto, non \u00e8 abbastanza robusto da resistere a un futuro esame minuzioso della Corte [UE]\".\nL'8 luglio 2016 i rappresentanti degli Stati membri dell'Unione Europea (comitato dell'articolo 31) hanno approvato la versione finale dello Scudo UE-USA per la Privacy, aprendo la strada all'adozione della decisione da parte della Commissione. La Commissione Europea ha adottato il modello il 12 luglio 2016 ed \u00e8 entrato in vigore lo stesso giorno.\nIl presidente degli Stati Uniti Donald Trump ha firmato un ordine esecutivo intitolato \"\", in cui si afferma che le protezioni sulla privacy degli Stati Uniti non saranno estese oltre cittadini o residenti statunitensi:\"Le agenzie, nella misura in cui siano coerenti con la legge applicabile, garantiscono che le loro politiche sulla privacy escludano le persone che non sono cittadini degli Stati Uniti o residenti permanenti legittimi dalle protezioni della legge sulla privacy in merito a informazioni di identificazione personale.\"La Commissione Europea ha dichiarato che:\"La legge sulla privacy degli Stati Uniti non ha mai offerto ai cittadini europei diritti di protezione dei dati. La Commissione ha negoziato due strumenti aggiuntivi per garantire che i dati dei cittadini dell'Unione Europea siano debitamente tutelati quando trasferiti negli Stati Uniti:\"\nLa Commissione ha affermato che \"continuer\u00e0 a monitorare l'attuazione di entrambi gli strumenti\".\nCon la sentenza nel caso C-311/18 (Schrems II), la Corte di giustizia dell'Unione europea ha dichiarato non valida la decisione di esecuzione (UE) 2016/1250 della Commissione sull'adeguatezza della protezione offerta dal regime dello scudo UE - USA per la privacy.\nSociet\u00e0 coinvolte.\nPer adesso, hanno il diritto di aderire allo Scudo UE-USA per la privacy (Privacy Shield) le societ\u00e0 stabilite negli Stati Uniti che sono soggette ai poteri di controllo e accertamento della Federal Trade Commission (FTC, Commissione federale per il commercio) o del Department of Transportation (DoT, Ministero dei trasporti). Non \u00e8 escluso che in futuro questa possibilit\u00e0 sia estesa a imprese soggette al controllo di altri organismi federali. Per esempio lo Stato, organismi no-profit, banche, assicurazioni, fornitori di servizi di telecomunicazione non rientrano attualmente in questa selezione. \nLo Scudo UE-USA per la privacy (Privacy Shield) \u00e8 applicabile a tutte le categorie di dati personali trasferiti dall\u2019Unione Europea agli Stati Uniti (anche informazioni commerciali e dati sanitari), purch\u00e9 la societ\u00e0 statunitense destinataria di tali dati abbia autocertificato la propria adesione al Privacy Shield. \nReazione.\nL'europarlamentare tedesco e l'attivista hanno criticato la nuova sentenza. Molti europei hanno chiesto un meccanismo per i singoli cittadini europei per presentare denunce sull'uso dei loro dati, nonch\u00e9 un sistema di trasparenza per assicurare che i dati dei cittadini europei non cadano nelle mani delle agenzie di intelligence degli Stati Uniti.\nControversie.\nA partire da febbraio 2017 viene contestato il futuro dello Scudo UE-USA per la Privacy. Un consulente, Matt Allison, prevede che \"il modello regolamentato e guidato dai cittadini dell'Unione Europea entrer\u00e0 rapidamente in conflitto con le forze di mercato degli Stati Uniti e del Regno Unito.\"\nLo Scudo UE-USA per la Privacy \u00e8 stato contestato legalmente dai gruppi sulla privacy. A partire da novembre 2016, non \u00e8 chiaro se i casi saranno considerati ammissibili."}
{"id": "6121255", "revid": "1149807", "url": "https://it.wikipedia.org/wiki?curid=6121255", "title": "Beyblade Burst", "text": " \u00e8 un manga scritto e disegnato da Hiro Morita, serializzato sul \"CoroCoro Comic\" di Shogakukan dal 15 luglio 2015 al 15 dicembre 2021 e basato sul franchise \"Beyblade\" di Tomy. Un adattamento anime, prodotto da Oriental Light and Magic e TMS Entertainment, \u00e8 stato trasmesso in Giappone tra il 4 aprile 2016 e il 27 marzo 2017, mentre una seconda serie, dal titolo , ha iniziato la messa in onda il 3 aprile 2017 ed \u00e8 terminata il 26 marzo 2018. Una terza serie intitolata \u00e8 stata trasmessa dal 2 aprile 2018 al 25 marzo 2019. Una quarta serie ONA dal titolo \u00e8 stata trasmessa dal 5 aprile 2019 al 27 marzo 2020. Una quinta serie dal titolo \u00e8 stata trasmessa dal 3 aprile 2020 al 19 marzo 2021. Una sesta serie dal titolo viene trasmessa dal 2 aprile 2021.\nTrama.\n\"Beyblade Burst\".\nValt Aoi \u00e8 un giovane ragazzo in possesso di un Bey chiamato Valtryek, che mira a partecipare al torneo nazionale per diventare il miglior Blader del mondo, ma prima di poter affrontare tale competizione dovr\u00e0 vincere in tutti i tornei locali, cosa che non sar\u00e0 facile visto il gran numero di rivali che trover\u00e0 sul suo cammino. E cos\u00ec fonda il Club di Beyblade della Beigoma Academy insieme a Rantaro Kiyama detto anche \"l'artista\", un suo vecchio amico, un ragazzo vanitoso che in realt\u00e0 ammira profondamente l'impegno di Valt, ma non lo dice a nessuno. Nel club c'\u00e8 anche Ken Midori, che usa il bey King Kerbeus, Daigo Kurogami, che usa Dark Doomscizor, e in futuro, anche Wakiya Murasaki, che usa Wild Wywron, e Shu Kurenai, uno dei 4 Blader supremi, che usa Storm Spryzen. Gli altri supremi sono Zac il sole nascente, Xander Shakadera e Lu\u00ec Shirosagi, il re del beyblade.\n\"Beyblade Burst Evolution\".\nValt Aoi dopo aver partecipato al campionato giapponese \u00e8 stato notato per le sue grandi abilit\u00e0 e viene convocato nel team spagnolo \"BC Sol\" e parte per la Spagna. Grazie a questo giro per il mondo, Valt e i suoi amici iniziano la loro sfida per entrare alla World League, ma per qualificarsi dovranno vincere per prima la Lega Europea.\n\"Beyblade Burst Turbo\".\nAmbientata due anni dopo la coppa God Blader, la storia si concentra questa volta su Aiger Akabane, un \"bambino selvaggio\" cresciuto in mezzo alla natura. Dopo essersi confrontato con Valt Aoi, vuole diventare il Blader migliore del mondo, assieme al suo Bey chiamato Z Achilles. Il suo obiettivo \u00e8 quello di fronteggiare forti avversarsi per migliorarsi, sconfiggere Valt Aoi e diventare campione del mondo, cos\u00ec Aiger parte per un lungo viaggio.\n\"Beyblade Burst Rise\".\n\u00c8 passato un anno dal match per il titolo svoltosi tra Aiger Akabane e Valt Aoi. Valt riesce finalmente a completare Slash Valkyrie, ovvero un Beyblade Gachi portato al livello successivo. Due dei membri della BC Sol, squadra di cui Valt \u00e8 il leader, Drum Koryu e Delta Akane, vedono il Bey dorato in azione e ne rimangono meravigliati. Cos\u00ec Drum decide di viaggiare fino in Giappone assieme al suo partner Ace Dragon per diventare anche lui un giovane talentuoso e fare scalpore nel mondo dei Beyblade.\n\"Beyblade Burst Surge\".\nUn anno dopo gli eventi di \"Beyblade Burst Rise\", i fratelli Hikaru e Hyuga sono testimoni del potere delle evoluzioni di Valtryek, Roktavor e Satomb. I tre bey irradiano un potere che non era nemmeno immaginabile, grazie ai loro Blader che lanciano un lancio scintillante. Hyuga e Hikaru si ispirano a rendere scintillanti i loro bey, Hyperion ed Helios, e competono con i leggendari Blader, allenandosi per battere i migliori della categoria che abbiano mai partecipato ai tornei tenutosi presso lo stadio. Preparati a fare tutto il necessario per diventare i migliori, intraprendono un viaggio attraverso tutto il mondo per sfidare i competenti pi\u00f9 esperti della disciplina, nel tentativo di diventare pi\u00f9 forti e combattere tutti i migliori Blader che sono stati in grado di lasciare il segno nella storia.\n\"Beyblade Burst QuadDrive\".\nLa storia \u00e8 incentrata su Bell Daikokuten, il capo del cimitero dei Bey chiamato Makai no mon. Bell, che detiene il Dynamite Belial, dichiara guerra ai Blader in tutto il mondo e finir\u00e0 per sfidare anche alcuni rivali leggendari.\nMedia.\nManga.\nIl manga scritto e disegnato da Hiro Morita \u00e8 stato serializzato dal 15 luglio 2015 al 15 dicembre 2021 sulla rivista \"CoroCoro Comic\" edita da Shogakukan. I vari capitoli vengono raccolti in volumi \"tank\u014dbon\" dal 28 dicembre 2015.\nAnime.\nNel febbraio 2016, un adattamento animato basato sul manga \u00e8 stato annunciato sulla rivista \"CoroCoro Comic\" della Shogakukan, la quale pubblica tuttora la versione cartacea della storia. Le trasmissioni della serie sono cominciate in Giappone su TXN il 4 aprile 2016 per poi concludersi il 27 marzo 2017. La sigla d'apertura \u00e8 cantata da Tatsuyuki Kobayashi mentre quella di chiusura \u00e8 \"Believe\" di DEppa e Denkyuu, interpretata da SHIKLAMEN. La sigla internazionale \u00e8 \"Our Time\" composta da Shaun Chasin e cantata da Steven Allerick Chen.\nIl 9 febbraio 2017 l'account Twitter del franchise ha confermato che \"Beyblade Burst\" avrebbe avuto un seguito intitolato \"Beyblade Burst Evolution\" (\"Beyblade Burst God\") il quale venne mandato in onda dal 3 aprile dello stesso anno, precisamente una settimana dopo la conclusione della prima serie per poi terminare il 26 marzo 2018. La sigla d'apertura \u00e8 cantata da Ken'ichi Kitagawa mentre quelle di chiusura sono rispettivamente \"Beyxercise\" (ep. 1-26) e \"Beyxercise 2\" (ep. 27-51) entrambe cantate da Senor Anami. La sigla internazionale \u00e8 \"Evolution\" cantata da Steven Pagano e David Vives.\nL'8 febbraio 2018 TV Tokyo ha rivelato che una terza serie chiamata \"Beyblade Burst Turbo\" (\"Beyblade Burst Ch\u014dzetsu\") \u00e8 stata trasmessa dal 2 aprile 2018 al 25 marzo 2019. La sigla d'apertura \u00e8 \"Ch\u014dzetsu Muteki Blader!\" cantata da Ry\u014dsuke Sasaki mentre quella di chiusura \u00e8 \"BEY-POP\" di Shun Kusakawa. La sigla internazionale \u00e8 \"Turbo\" cantata da Nathan Sharp.\nIl numero di marzo 2019 della rivista \"Coro Coro Comics\" ha annunciato una quarta serie ONA chiamata \"Beyblade Burst Rise\" (\"Beyblade Burst Gachi\") trasmessa dal 5 aprile 2019 al 27 marzo 2020. La sigla \u00e8 \"Gatti'n'Roll!\" cantata da Kei Iwasaki. La sigla internazionale \u00e8 \"Rise\" cantata da Jonathan Young.\nUna quinta serie chiamata \"Beyblade Burst Surge\" (\"Beyblade Burst Superking\") \u00e8 stata mandata in onda dal 3 aprile 2020 al 19 marzo 2021. La sigla \u00e8 \"Sparking Revolution\" cantata da Aska Tsuchiya e Naoki Endo.\nUna sesta serie dal titolo \"Beyblade Burst QuadDrive\" (\"Beyblade Burst Dynamite Battle\") viene trasmessa dal 2 aprile 2021. La sigla \u00e8 \"Clash! Dynamite Battle\" cantata da Noristr.\nAdattamento.\nIn Italia \u00e8 stata acquistata la prima stagione dall'America e non dal Giappone come avvenuto per le precedenti serie, che si basavano tutte quante sulla versione originale. Le differenze riguardano solamente la semplificazione dei nomi di alcuni personaggi (ad esempio Kensuke Midorikawa \u00e8 stato abbreviato in Ken Midori e Daina Kurogami viene reso Daigo Kurogami) e la presenza di sigle ed eyecatch diversi, tuttavia non sono presenti cambiamenti nella trama e nella colonna sonora che rimangono invariati, salvo per alcune brevi scene censurate che comunque non compromettono la comprensione della trama. La prima serie \"Beyblade Burst\" ha iniziato la trasmissione televisiva su K2 il 4 settembre 2017 per i primi 26 episodi per poi continuare su Boing dal 28 agosto 2018 dall'episodio 27 in poi. Successivamente \u00e8 stata acquistata anche la seconda stagione \"Beyblade Burst Evolution\", che \u00e8 stata trasmessa su Boing dal 9 ottobre 2018 al 17 gennaio 2019, la quale presenta nuovamente l'adattamento americano anzich\u00e9 quello originale giapponese.\nIl doppiaggio italiano della serie \u00e8 stato effettuato presso lo studio Merak Film sotto la direzione di Graziano Galoforo e con i dialoghi di Fabrizio Valezano (il quale nella serie doppia anche il personaggio di Rantaro), Simone Lupinacci e Riccardo Rinaldi. La sincronizzazione ed il mixage sono stati eseguiti da Stefano Di Modugno, mentre la post-produzione \u00e8 stata fatta da Gabriela Marchini. Le sigle italiane di entrambe le serie si basano su quelle americane, della quale viene utilizzata la stessa musica, ma con il testo adattato e cantato da Gianluca Sambataro. Tali canzoni vengono impiegate esclusivamente in apertura mentre in chiusura \u00e8 presente la versione strumentale degli stessi brani, come succede nell'edizione internazionale.\nNelle edizioni internazionale e italiana di tutte le serie, la sigla \u00e8 cantata in apertura mentre \u00e8 in versione strumentale in chiusura. Le sigle italiane sono la traduzione di quelle internazionali, adattate e interpretate da Gianluca Sambataro. Per la prima serie \u00e8 stato impiegato il brano \"Noi Siamo Qui\", riscrittura di \"Our Time\", mentre nella seconda la versione tradotta di \"Evolution\", di cui per\u00f2 non \u00e8 noto l'effettivo titolo italiano."}
{"id": "6121263", "revid": "154893", "url": "https://it.wikipedia.org/wiki?curid=6121263", "title": "Chiesa cristiana barocca", "text": ""}
{"id": "6121264", "revid": "154893", "url": "https://it.wikipedia.org/wiki?curid=6121264", "title": "Chiesa cattolica barocca", "text": ""}
{"id": "6121269", "revid": "154893", "url": "https://it.wikipedia.org/wiki?curid=6121269", "title": "Chiesa cattolica romanica", "text": ""}
{"id": "6121272", "revid": "438678", "url": "https://it.wikipedia.org/wiki?curid=6121272", "title": "Scooby-Doo! e WWE - La corsa dei mitici Wrestlers", "text": "Scooby-Doo e WWE - La corsa dei mitici Wrestlers (\"Scooby-Doo! and WWE: Curse of the Speed Demon\") \u00e8 un film del 2016 diretto da Tim Divar, basato sui personaggi di Scooby-Doo e sulle superstar della WWE.\nProdotto dalla Warner Home Video, \u00e8 stato pubblicato negli Stati Uniti d'America il 9 agosto 2016, mentre in Italia \u00e8 andato in onda in prima TV su Boomerang il 15 ottobre 2016 e in seguito su Boing. Il film \u00e8 il secondo crossover tra Scooby-Doo e la WWE, sequel di \"Scooby-Doo! e il mistero del wrestling\" uscito nel 2014.\nIl film \u00e8 stato dedicato in memoria di Dusty Rhodes, morto il 10 giugno 2015.\nTrama.\nLa gang assiste alla corsa di autovetture dei mitici wrestler che si tiene ogni anno, ma, per un imprevisto, Shaggy e Scooby si trovano ad entrare inaspettatamente nella gara insieme a The Undertaker e a vestire nuovamente i panni di Skinny Man e Dead Meat. La gara per\u00f2 viene quasi sabotata da Inferno, un mostro sfigurato che prover\u00e0 ad ogni costo a mandare tutti fuori strada."}
{"id": "6121273", "revid": "44876", "url": "https://it.wikipedia.org/wiki?curid=6121273", "title": "Societ\u00e0 Sportiva Cassino Calcio 2009-2010", "text": "Questa voce raccoglie le informazioni riguardanti la Societ\u00e0 Sportiva Cassino Calcio nelle competizioni ufficiali della stagione 2009-2010."}
{"id": "6121276", "revid": "1632387", "url": "https://it.wikipedia.org/wiki?curid=6121276", "title": "Creatures (Motionless in White)", "text": "Creatures \u00e8 l'album in studio di debutto del gruppo musicale statunitense Motionless in White, pubblicato il 12 ottobre 2010 dalla Fearless Records. Il nome dell'album fa riferimento al nome con cui vengono chiamati i fan della band: \"creatures\".\nLe canzoni.\n\"Creatures\" \u00e8 un album dedicato ai fan della band. La canzone omonima all'album \u00e8 stata scritta in parte dagli stessi fan che, durante le registrazioni, inviarono versi con cui fu alla fine composta la canzone. Alcune delle tracce non incluse nella versione EP di \"When Love Met Destruction\" sono state rivisitate e incluse all'album, come \"Bananamontana\" (rivisitata in \"City Lights\") e \"We Only Out At Night\"; inoltre il ritornello della canzone della canzone \"When Love Met Destruction\" viene rivisitato nella canzone omonima all'album \"Creatures\"."}
{"id": "6121279", "revid": "118652292", "url": "https://it.wikipedia.org/wiki?curid=6121279", "title": "Rana (titolo)", "text": "Rana (sanscrito: \u0930\u093e\u0923\u093e) \u00e8 un titolo storico di origine Rajput, attribuito ad un monarca assoluto. Oggi viene utilizzato come nome ereditario nell'Asia meridionale.\nRani \u00e8 il titolo della moglie di un Rana o di una regina. Si attribuisce anche alla moglie di un raja. Titoli composti comprendono \"rana sahib\", \"ranaji\", \"rana bahadur\" e \"maharana\".\nUso in India e Pakistan.\n\"Rana\" fu l'antico titolo usato dai regnanti della dinastia Rajput in India. Oggi, i membri di alcuni cal Rajput, nel subcontinente indiano lo usano come titolo ereditario. In Pakistan, per lo pi\u00f9 i musulmani, ma anche alcuni Hindu a Sindh (oggi Pakistan) lo usano come titolo ereditario. Umerkot, uno stato del Sindh, aveva un regnante Hindu Rajput che usava il titolo. \nNel XVI secolo, Rana Prasad, il monarca di Umerkot, diede rifugio al principe moghul Humayun e a sua moglie, Hamida Banu Begum, che erano fuggiti dopo la sconfitta contro Sher Shah Suri. Il loro figlio Akbar nacque nel forte del Rana di Umerkot."}
{"id": "6121283", "revid": "438678", "url": "https://it.wikipedia.org/wiki?curid=6121283", "title": "Scooby-Doo! e il mostro marino", "text": "Scooby-Doo! e il mostro marino (\"Scooby-Doo! and the Beach Beastie\") \u00e8 un episodio speciale della serie animata Scooby-Doo. \u00c8 preceduto da \"Scooby-Doo! Goal da paura\". Questi episodi speciali sono stati creati con l'utilizzo della tecnica d'animazione usata anche negli ultimi film in DVD della serie.\nI predecessori dello special sono stati distribuiti in DVD sia in Italia che in America ma quest'ultimo \u00e8 stato pubblicato, solo sul nostro territorio, direttamente in prima TV su Boomerang il 22 ottobre 2016.\nTrama.\nScooby e la gang portano Fred al mare per farlo riprendere dalla sua ossessione per le reti. Purtroppo l'albergo dello zio di Daphne dove pernottano \u00e8 infestato da un mostro marino mutante."}
{"id": "6121284", "revid": "397717", "url": "https://it.wikipedia.org/wiki?curid=6121284", "title": "Pestalozza", "text": ""}
{"id": "6121285", "revid": "124123", "url": "https://it.wikipedia.org/wiki?curid=6121285", "title": "Pelope (figlio di Alessandro)", "text": "Biografia.\nFiglio di un certo Alessandro, fratello di Taurino e proveniente dalla Macedonia, Pelope fu comandante delle forze che Tolomeo II Filadelfo invi\u00f2 a Samo nella decade 270-260 a.C., durante la guerra cremonidea, o semplicemente il comandante della guarnigione di stanza sull'isola. Divent\u00f2 quindi sacerdote eponimo di Alessandro nel 265/264 a.C.\nPelope ebbe un figlio, Pelope, il quale spos\u00f2 una donna di nome Myrsine ed ebbe un figlio di nome Tolomeo."}
{"id": "6121288", "revid": "903399", "url": "https://it.wikipedia.org/wiki?curid=6121288", "title": "Sergio Escudero Palomo", "text": ""}
{"id": "6121289", "revid": "767487", "url": "https://it.wikipedia.org/wiki?curid=6121289", "title": "In guerra per amore", "text": "In guerra per amore \u00e8 un film del 2016 diretto e interpretato da Pif.\nTrama.\nNew York, 1943. Arturo Giammarresi \u00e8 un palermitano emigrato in America. \u00c8 innamorato, corrisposto, di Flora Guarneri, la nipote di Alfredo, cio\u00e8 il proprietario del ristorante dove Arturo lavora come cameriere.\nArturo, per\u00f2, apprende che Flora \u00e8 gi\u00e0 stata promessa dallo zio Alfredo a Carmelo, figlio del boss mafioso Don Tano, il braccio destro di Lucky Luciano. Flora suggerisce ad Arturo di chiedere la mano direttamente al padre, l'unico in grado di opporsi alla volont\u00e0 dello zio: il padre per\u00f2 si trova in Sicilia. Arturo accetta la proposta, e per suggellarla si fa un autoscatto con Flora sullo sfondo del Ponte di Brooklyn, per portare la fotografia con s\u00e9 in Sicilia e mostrarla al padre di Flora.\nArturo in un bar chiede un bicchiere di \u201cwater\u201d, ma lo pronuncia \u201cwar\u201d, in presenza di un ufficiale dell'esercito che, incuriosito, gli chiede se sia un siciliano, consigliandogli di arruolarsi perch\u00e9 stanno proprio cercando dei siciliani in vista dello sbarco nell'isola. Arturo si arruola, ma vista la sua inettitudine \u00e8 relegato a gestire gli asini da soma.\nNel frattempo, in Sicilia, i due truffatori Saro Cupane e Mimmo Passalacqua, uno cieco e l'altro zoppo, in vedetta sulle falesie della costa, osservano lo sbarco degli americani e tentano di avvisare del pericolo gli abitanti del vicino paese di Crisafullo. Gli americani bombardano le case dei civili, procurando morti e distruzione. Completato lo sbarco avviene il primo contatto con i mafiosi del paese. Don Cal\u00f2, il boss che ha potere su Crisafullo, assicura al comandante Vincent Maone che in breve tempo tutti i militari si arrenderanno, e che il paese accoglier\u00e0 festosamente gli americani liberatori.\nCos\u00ec avviene, ed il comandante Maone resta quindi in attesa della lista di mafiosi da liberare vista la preziosa collaborazione prestata, e che deve essere consegnata da un agente OSS appositamente paracadutato: il tenente Philip Catelli. Egli per\u00f2 durante il lancio \u00e8 caduto sul letto di una ragazza ed il padre di questa, infuriato, imprigiona il tenente nel suo casolare. Il generale Patton ordina allora che il soldato con il ruolo pi\u00f9 inutile venga mandato a salvare Catelli. Cos\u00ec Arturo viene chiamato in servizio, legato ad un cavo assieme ad un asinello, e trasportato verso Crisafullo. La gente del paese vede quindi, con grande meraviglia, un asino che vola: Arturo viene lanciato, assieme all'asino, presso il casolare dove \u00e8 stato catturato il tenente Catelli. Sfortuna vuole che anch'egli cada nel letto della ragazza illibata, ed \u00e8 quindi a sua volta catturato dal padre ancora pi\u00f9 infuriato. Condivide la prigionia con il tenente Catelli fino alla loro liberazione ad opera di Maone.\nNel frattempo, a New York, Don Tano architetta con il figlio Carmelo l'uccisione di Arturo, e fa recapitare a Don Cal\u00f2 una lettera con le indicazioni anagrafiche del caso. Flora, che aspetta solamente il ritorno di Arturo dalla Sicilia, trova dei modi per ritardare il matrimonio con Carmelo.\nArturo nel frattempo cerca inutilmente il padre di Flora, di cui sa solo che vive a Crisafullo; si prestano ad aiutarlo Saro e Mimmo, che grazie ad Arturo evitano la fucilazione essendo stati sorpresi a rubare un paio di scarpe ad un soldato americano morto. Condanna di fucilazione che appare incomprensibile anche al tenente Catelli, stante che il suo capo, Maone, essendo ormai in possesso della lista dei mafiosi predisposta da Lucky Luciano, libera assassini, estorsori e ladri.\nArturo \u00e8 diventato amico di Catelli di cui ammira lealt\u00e0 e coraggio nel denunciare a Maone che stanno liberando delinquenti, ricevendo in prestito dal tenente la giacca da ufficiale in modo da fare una buona impressione ai genitori di Flora. Ci\u00f2 favorisce Arturo, che mostrando la fotografia con Flora sotto il Ponte di Brooklyn, ottiene il consenso alle nozze; ma danneggia Catelli che, avendo preso il posto di Arturo, viene scambiato per lui ed ucciso per ordine di Don Cal\u00f2, mentre falsi testimoni dichiarano che sono stati i tedeschi. Ma ormai i mafiosi sono prossimi al potere e Don Cal\u00f2 viene nominato sindaco sotto l'egida di un partito politico da poco fondato: la Democrazia Cristiana.\nIn tutta la Sicilia, l'alleanza tra soldati americani e mafiosi porta affari lucrosi. Il boss Calogero Vizzini viene eletto sindaco di Villalba, mentre il futuro mafioso e politico della Democrazia Cristiana Vito Ciancimino inizia a lavorare nel comune di Palermo. A curare gli interessi finanziari tra soldati americani e siciliani, tenendo conto anche degli interessi della mafia, \u00e8 il banchiere Michele Sindona, futuro 'banchiere di Cosa nostra'.\nArturo torna negli Stati Uniti portando con s\u00e9 la lettera di denuncia delle collusioni con la mafia che Catelli aveva indirizzato al presidente Franklin Delano Roosevelt. La consegna personalmente al posto di guardia della Casa Bianca, e si siede su una panchina ad aspettare fiducioso la reazione del presidente, che per\u00f2 non lo manda a chiamare.\nIntanto, Flora riceve una lettera da Arturo, avvisandola che si possono sposare ma lui \u00e8 a Washington. Flora, che \u00e8 in procinto di sposarsi con Carmelo, fugge di casa e raggiunge Arturo a Washington.\nProduzione.\nIl film \u00e8 stato girato principalmente ad Erice, con scene alle saline di Trapani, alla Scala dei Turchi nei pressi di Realmonte e alle grotte di Scurati nei pressi di Custonaci.\nDistribuzione.\nIl film \u00e8 stato presentato in anteprima alla Festa del Cinema di Roma 2016, alla quale \u00e8 seguita una seconda anteprima a Napoli il 25 ottobre presso il cinema Metropolitan, ed \u00e8 stato distribuito nelle sale italiane dalla 01 Distribution a partire dal 27 ottobre 2016.\nCollegamenti esterni.\n "}
{"id": "6121292", "revid": "804", "url": "https://it.wikipedia.org/wiki?curid=6121292", "title": "It Way", "text": ""}
{"id": "6121293", "revid": "767487", "url": "https://it.wikipedia.org/wiki?curid=6121293", "title": "When Love Met Destruction", "text": "When Love Met Destruction \u00e8 il secondo EP del gruppo musicale statunitense Motionless in White, pubblicato il 17 febbraio 2009 dalla Tragic Hero Records.\nIl disco.\n\"When Love Met Destruction\" fu registrato dopo un anno dall'uscita di \"The Whorror\". Doveva inizialmente essere un album full-length che includeva 11 tracce ma, per via delle difficolt\u00e0 legate all'essere sotto contratto con una piccola etichetta, l'album non venne mai pubblicato ufficialmente, anche se tutte le canzoni registrate vennero caricate online.\nDurante il Warped Tour l'etichetta discografica Tragic Hero Records not\u00f2 la band e la mise sotto contratto. Da qui la band decise di registrare di nuovo sei delle tracce di When Love Met Destruction, rendendolo un EP.\nAlcune delle canzoni non incluse nell'EP vennero in seguito rivisitate nell'album \"Creatures\"."}
{"id": "6121295", "revid": "110190503", "url": "https://it.wikipedia.org/wiki?curid=6121295", "title": "Biennale d'arte internazionale di Roma", "text": "La Biennale d'arte internazionale di Roma \u00e8 una mostra di internazionale di pittura, scultura e fotografia che si tiene, a partire dal 2005 nel mese di gennaio degli anni dispari a Roma.\nLa manifestazione \u00e8 organizzata dall'\"Associazione CIAC\", costituita da Roma Capitale, Regione Lazio, Citt\u00e0 metropolitana di Roma Capitale e Camera di commercio."}
{"id": "6121299", "revid": "767487", "url": "https://it.wikipedia.org/wiki?curid=6121299", "title": "Al posto tuo (film)", "text": "Al posto tuo \u00e8 un film del 2016 diretto da Max Croci.\nTrama.\nLuca Molteni e Rocco Fontana sono due direttori creativi di un'azienda che produce sanitari, dove il primo \u00e8 un architetto single per scelta, affascinante e donnaiolo che vive in una casa di citt\u00e0 completamente domotizzata, mentre l'altro \u00e8 un semplice geometra che vive in una casa di campagna, sposato con Claudia e con tre figli. Quando scoprono che le aziende per cui lavorano sono prossime alla fusione, la sadica direttrice tedesca propone loro, per conquistare l'unico posto di Responsabile nella nuova societ\u00e0, uno \"scambio di vite\": per una settimana dovranno scambiarsi di casa e adottare le stesse abitudini quotidiane dell'altro."}
{"id": "6121300", "revid": "1964823", "url": "https://it.wikipedia.org/wiki?curid=6121300", "title": "Leeds United Association Football Club 2012-2013", "text": "Questa voce raccoglie le informazioni riguardanti il Leeds United Association Football Club nelle competizioni ufficiali della stagione 2012-2013."}
{"id": "6121302", "revid": "1305772", "url": "https://it.wikipedia.org/wiki?curid=6121302", "title": "The Great American Cross-Country Road Race", "text": "The Great American Cross-Country Road Race, o American Road Race nella riedizione economica Silverbird, \u00e8 un videogioco di corse automobilistiche pubblicato nel 1985 per Apple II, Atari 8-bit e Commodore 64 dalla Activision.\nSimile per ambientazione al film \"La corsa pi\u00f9 pazza d'America\" del 1981, il gioco si svolge sulle strade pubbliche degli Stati Uniti d'America, che devono essere attraversati con una corsa clandestina dalla costa ovest alla costa est, scegliendo strategicamente il percorso.\nModalit\u00e0 di gioco.\nI percorsi generali possibili sono quattro: Los Angeles-New York, Seattle-Miami, San Francisco-Washington o un giro pi\u00f9 lungo che tocca tutte le principali citt\u00e0 dello stato.\nLa corsa si svolge in tappe di citt\u00e0 in citt\u00e0, con la possibilit\u00e0 per ogni tappa di scegliere tra strade alternative tramite un cursore su una mappa degli USA.\nAltri 10 concorrenti partecipano alla gara, ma non compaiono in gioco, vengono rappresentati solo come una classifica di tempi da battere; si pu\u00f2 scegliere tra 8 gruppi di concorrenti di diversa difficolt\u00e0.\nL'azione di guida \u00e8 con visuale tridimensionale in terza persona, nello stile di \"Pole Position\", con l'auto del giocatore che si sposta orizzontalmente sullo schermo e il cruscotto degli strumenti mostrato in basso.\nIl cambio \u00e8 manuale a 4 marce, e se il motore viene mantenuto troppo su di giri pu\u00f2 danneggiarsi.\nAltri autoveicoli e moto da evitare viaggiano nello stesso senso di marcia, in sequenza infinita. Gli incidenti causano perdite di tempo; la partita termina solo se si completa la gara o se si supera il limite di tempo complessivo.\nI paesaggi sono variabili e quando ci si avvicina alla citt\u00e0 che \u00e8 il traguardo della tappa, il suo specifico profilo appare in lontananza.\nAltre complicazioni includono il meteo (neve, pioggia, nebbia, ghiaccio) e le condizioni della strada, di cui si viene avvisati quando si seleziona la tappa sulla mappa; il ciclo di giorno e notte, il carburante limitato, e la polizia stradale.\nI distributori di benzina si incontrano a intervalli di 100 miglia; un avviso segnala quando si \u00e8 in prossimit\u00e0 ed \u00e8 necessario rallentare in tempo per fare rifornimento, non essendo possibile tornare indietro. Se l'auto si ferma a causa di guasti o del carburante la si pu\u00f2 spingere fino alla stazione di servizio premendo ripetutamente il pulsante, con ovvia perdita di tempo.\nUn segnale luminoso avvisa della presenza di un veicolo della polizia nelle vicinanze; si pu\u00f2 provare a rallentare per rispettare i limiti o al contrario cercare di seminarli, ma se si viene fermati per eccesso di velocit\u00e0 si perde del tempo prezioso."}
{"id": "6121305", "revid": "287204", "url": "https://it.wikipedia.org/wiki?curid=6121305", "title": "Alfredo Rodriguez", "text": ""}
{"id": "6121309", "revid": "33689", "url": "https://it.wikipedia.org/wiki?curid=6121309", "title": "American Road Race", "text": ""}
{"id": "6121311", "revid": "52076", "url": "https://it.wikipedia.org/wiki?curid=6121311", "title": "SMND", "text": ""}
{"id": "6121312", "revid": "767487", "url": "https://it.wikipedia.org/wiki?curid=6121312", "title": "The Whorror", "text": "The Whorror \u00e8 il primo EP del gruppo musicale statunitense Motionless in White, pubblicato il 3 luglio 2007 dalla Masquerade Recordings."}
{"id": "6121313", "revid": "767487", "url": "https://it.wikipedia.org/wiki?curid=6121313", "title": "31 (film)", "text": "31 \u00e8 un film del 2016 diretto da Rob Zombie.\nTrama.\n31 ottobre 1976. Tra le lande desolate e le sterpaglie aride del Texas, un gruppo di intrattenitori ambulanti viene rapito da un'associazione composta da tre potenti e ricchi signori, col desiderio di coinvolgere i mal capitati in un gioco mortale, che terminer\u00e0 alle prime luci dell'alba, in cui dovranno affrontare vari personaggi psicopatici armati, ma anche i 5 avranno armi da usare disseminate qua e l\u00e0\u2019. I Signori seguono il gioco, scommettendo tra loro e aggiornando le quote mano mano\nIl primo a comparire e\u2019 Sick-Head, un nano spagnolo, che riesce a ferire a morte Levon prima di essere colpito da Venus con una mazza chiodata e finito da Charly. Il gruppo arriva in una stanza piena di cibo e lo consumano senza problemi, sapendo che i Signori non vogliono ucciderli cos\u00ec, per scoprire che la carne servita \u00e8 del loro amico Levon.\nArrivano in un\u2019altra stanza dove trovano una donna torturata e legata. Venus cerca di liberarla attivando un meccanismo che isola la stanza. Escono fuori Schizo-Head e Psycho-Head, armati di motoseghe elettriche, che li aggrediscono. I due vengono uccisi del gruppo riuscendo solo a ferire Roscoe. I Signori, vedendo le abilit\u00e0 e capacit\u00e0 di resistenza dei 4 rimasti, per chiudere il gioco, decidono di richiamare il sadico Doom-Head, habitu\u00e9 di 31 ma che stavolta aveva deciso inizialmente di defilarsi.\nNel frattempo anche i successivi cacciatori Death-Head e Sex-Head vengono uccisi riuscendo per\u00f2 ad eliminare Panda.\nLiquidata una prostituta con cui stava avendo un rapporto sessuale, Doom-Head entra in scena quando mancano poco pi\u00f9 di 4 ore alla fine del gioco. Uccide facilmente Venus e si mette alla ricerca di Roscoe e Charly. I due trovano una via di fuga ma solo Charly, esile, pu\u00f2 passarci. Roscoe agevola la fuga di Charly e impegna Doom-Head, cadendo sotto i suoi colpi. Nel frattempo, si aprono le porte del luogo dove i reduci sono bloccati ma Doom-Head riesce ugualmente a intercettare Charly. La colpisce alla fronte ma quando sta per finirla gli viene intimato di lasciarla libera perch\u00e9 il gioco \u00e8 finito e Charly \u00e8 la prima a sopravvivere, venendo rilasciata.\nDoom-Head non ci sta e poco pi\u00f9 tardi raggiunge Charly, pronto a portare a termine il suo lavoro\nDistribuzione.\nPresentato in anteprima al Sundance Film Festival il 23 gennaio 2016, \u00e8 stato proiettato limitatamente negli Stati Uniti dal 16 settembre successivo. In Italia la versione doppiata \u00e8 stata distribuita da Koch Media per il mercato home video con il divieto ai minori di 18 anni il 6 aprile 2017. L'unica proiezione pubblica \u00e8 stata al Fi Pi Li horror festival 2017 di Livorno.\nAccoglienza.\nCritica.\nIl film ha ricevuto recensioni miste; sul sito Rotten Tomatoes il film ha un indice di apprezzamento del 50%, calcolato su 34 recensioni con un voto medio di 5,4/10, mentre su Metacritic detiene un punteggio di 35/100, calcolato su 13 recensioni."}
{"id": "6121314", "revid": "1305772", "url": "https://it.wikipedia.org/wiki?curid=6121314", "title": "Richard Thomas", "text": ""}
{"id": "6121319", "revid": "1079976", "url": "https://it.wikipedia.org/wiki?curid=6121319", "title": "Giro di Lombardia 1977", "text": "Il Giro di Lombardia 1977, settantunesima edizione della corsa, fu disputata l'8 ottobre 1977, su un percorso totale di 257\u00a0km. Fu vinta dall'italiano Gianbattista Baronchelli, giunto al traguardo con il tempo di 7h03'00\" alla media di 36,454\u00a0km/h, precedendo il belga Jean-Luc Vandenbroucke e l'italiano Franco Bitossi.\nPresero il via da Seveso 114 ciclisti e 26 di essi portarono a termine la gara."}
{"id": "6121349", "revid": "1573940", "url": "https://it.wikipedia.org/wiki?curid=6121349", "title": "Lissotriton montandoni", "text": "Il tritone di Montandon (Lissotriton montandoni ) \u00e8 un anfibio caudato appartenente alla famiglia dei Salamandridi.\nDescrizione.\nIl tritone di Montandon ha parti inferiori di un intenso colore arancione, senza macchie, e non presenta palmature tra le dita delle zampe posteriori. I maschi in fase acquatica esibiscono una cresta dorsale bassa, che prosegue in una cresta caudale leggermente pi\u00f9 alta, e due pliche longitudinali lungo i fianchi che conferiscono al corpo una sezione trasversale leggermente quadrangolare. Un altro tratto caratteristico \u00e8 un evidente filamento caudale. Il dorso \u00e8 grigio-brunastro, marrone o olivastro, talvolta con macchie o screziature scure. La gola \u00e8 arancione, senza macchie. La lunghezza totale \u00e8 di 7-9\u00a0cm nei maschi e di 8-10\u00a0cm nelle femmine.\nBiologia.\nIl tritone di Montandon \u00e8 un parente molto stretto del tritone punteggiato, con il quale pu\u00f2 ibridarsi e il cui patrimonio genetico \u00e8 parzialmente riconoscibile nel suo (cosiddetta introgressione genica). Il corteggiamento e il trasferimento degli spermatofori avvengono come nel tritone alpino, da marzo fino a estate inoltrata. La femmina depone fino a 450 uova che distribuisce su piante acquatiche. A fine estate i giovani tritoni si spostano sulla terraferma, ma alcune larve svernano anche in acqua.\nDistribuzione e habitat.\nIl tritone di Montandon vive esclusivamente sui rilievi montuosi dei Sudeti e Carpazi, nel cosiddetto arco dei Carpazi che si estende dalla Polonia meridionale e dalla Repubblica Ceca orientale attraverso la Slovacchia e l'ovest dell'Ucraina fino alla Romania (Transilvania). Popola soprattutto foreste di conifere e di latifoglie miste tra 150 e 2.000\u00a0m di altitudine. Nel periodo riproduttivo si pu\u00f2 trovare in stagni, acquitrini, solchi di pneumatici riempiti d'acqua e anche in pozzi e raccolte d'acqua pi\u00f9 grandi; in estate vive anche sulla terraferma, sotto legno morto e pietre."}
{"id": "6121350", "revid": "1078002", "url": "https://it.wikipedia.org/wiki?curid=6121350", "title": "Servizio Meteo Nazionale Distribuito", "text": "Il Servizio Meteo Nazionale Distribuito (SMND) \u00e8 l'ente pubblico italiano con competenza sulle previsioni meteo in Italia.\nStoria.\nNegli anni '90 gi\u00e0 il ministro Franco Bassanini aveva previsto una riorganizzazione del settore entro il 2000, poi non attuata. Il servizio \u00e8 stato formalmente previsto da una legge emanata nel 2012 dal governo Monti, con l'obiettivo di creare un ente unico che si occupasse di meteorologia, all'interno del comparto della Protezione Civile della Presidenza del Consiglio dei ministri. L'SMND non ha, tuttavia, ancora trovato attuazione da parte dei successivi governi."}
{"id": "6121352", "revid": "1005847", "url": "https://it.wikipedia.org/wiki?curid=6121352", "title": "Raffaele Pezzullo", "text": "Sindaco di Frattamaggiore dal 1946 al 1952, \u00e8 stato senatore della Repubblica per due legislature dal 1948 al 1953 e dal 1956 (anno in cui \u00e8 subentrato al posto di Francesco Selvaggi, morto nel 1956) fino al 1957, anno della sua morte in cui venne sostituito da Giuseppe Piegari durante la II legislatura."}
{"id": "6121354", "revid": "287204", "url": "https://it.wikipedia.org/wiki?curid=6121354", "title": "Baris Basdas", "text": ""}
{"id": "6121356", "revid": "767487", "url": "https://it.wikipedia.org/wiki?curid=6121356", "title": "Gary Kendall", "text": "Biografia.\nNacque a Thunder Bay, nella provincia dell'Ontario, in Canada.\nInizia la sua attivit\u00e0 di bassista nel 1960.\nTra il 1979 ed il 1983 ha suonato con la Downchild Blues Band. Successivamente, insieme ad un membro dei Downchild, form\u00f2 la Kendall Wall Band, ben conosciuta in Canada dal 1980 fino agli inizi del 1990\nNel 2015 vince il \"Maple Blues Award\" come bassista dell'anno. Inoltre \u00e8 stato proclamato vincitore del Juno Award assieme alla Downchild Blues band.\nHa anche suonato con artisti come \"Snooky Pryor\", Luther \"Guitar Junior\" \"Johnson, Big Jay McNeeley, Bob Margolin, Big Dave MacLean, Duke Robillard, Morgan Davis, Zora Young e Phil Guy.\" Ha inciso con i \"Downchild, la Gary Kendall Band, la Maple Blues Revue, Ray Bordo, David Vest, Chris Murphy, Little Bobby, Peter Schmidt &amp; Shane Scott, Brian Blain, Maria Aurigema.\""}
{"id": "6121365", "revid": "438678", "url": "https://it.wikipedia.org/wiki?curid=6121365", "title": "Teatro delle marionette di Magdeburgo", "text": "Il Teatro delle marionette di Magdeburgo (\"Puppentheater Magdeburg\") \u00e8 un teatro di marionette municipale situato a Magdeburgo.\nStoria.\nIl teatro fu fondato nel 1958, sotto iniziativa di Jutta Balk e Gustel M\u00f6ller, quando ancora Magdeburgo si trovava nella Repubblica Democratica Tedesca (\"Germania Est\").\nNel 2000, il teatro ha accolto il congresso dell'Unione internazionale della marionetta.\nProgrammazione.\nIl programma del teatro \u00e8 rivolto a tutte le et\u00e0; sono fatte pi\u00f9 di 500 rappresentazioni all'anno e si contano all'incirca 50 000 spettatori per stagione.\nDirettori.\nDal 1958 ad oggi, il teatro ha avuto quattro direttori."}
{"id": "6121366", "revid": "57342", "url": "https://it.wikipedia.org/wiki?curid=6121366", "title": "Giro di Lombardia 1976", "text": "Il Giro di Lombardia 1976, settantesima edizione della corsa, fu disputata il 9 ottobre 1976, su un percorso totale di 253\u00a0km. Fu vinta dal belga Roger De Vlaeminck, giunto al traguardo con il tempo di 6h26'00\" alla media di 39,326\u00a0km/h, precedendo il francese Bernard Th\u00e9venet e l'italiano Wladimiro Panizza.\nPresero il via da Milano 136 ciclisti e 32 di essi portarono a termine la gara."}
{"id": "6121368", "revid": "767487", "url": "https://it.wikipedia.org/wiki?curid=6121368", "title": "Infamous (Motionless in White)", "text": "Infamous \u00e8 il secondo album in studio del gruppo musicale statunitense Motionless in White, pubblicato il 13 novembre 2012 dalla Fearless Records.\nIl disco.\n\"Infamous\" fece impiegare alla band buona parte del 2012 per la registrazione. Rispetto ai precedenti, l'album presenta diverse influenze da vari stili di musica, abbandonando lo stile del metalcore. \nIl 25 settembre ed il 9 ottobre vennero pubblicati rispettivamente i singoli \"Devil's Night\" e \"If It's Dead, We'll Kill It\". Il 13 novembre venne pubblicato \"Infamous\" insieme al video musicale per \"Devil's Night\".\nNell'11 giugno dell'anno successivo venne pubblicata l'edizione Deluxe dell'album, contenenti tracce bonus e versioni rivisitate delle originali 12 tracce dell'album. Inoltre nella versione Deluxe, in seguito all'abbandono di Angelo Parente, le registrazioni per le versioni rivisitate delle tracce vengono eseguite insieme al batterista Brandon \"Rage\" Richter."}
{"id": "6121380", "revid": "767487", "url": "https://it.wikipedia.org/wiki?curid=6121380", "title": "Reincarnate", "text": "Reincarnate \u00e8 il terzo album in studio del gruppo musicale statunitense Motionless in White, pubblicato il 15 settembre 2014 nel Regno Unito ed il giorno dopo in tutto il mondo. \u00c8 inoltre l'ultimo album pubblicato dalla Fearless Records."}
{"id": "6121381", "revid": "1086846", "url": "https://it.wikipedia.org/wiki?curid=6121381", "title": "Football Club Igea Virtus Barcellona 2009-2010", "text": "Questa voce raccoglie le informazioni riguardanti il Football Club Igea Virtus Barcellona nelle competizioni ufficiali della stagione 2009-2010."}
{"id": "6121414", "revid": "113992063", "url": "https://it.wikipedia.org/wiki?curid=6121414", "title": "Episodi di Candice Renoir (quarta stagione)", "text": "In Francia, la quarta stagione di \"Candice Renoir\" \u00e8 stata trasmessa dal 6 maggio al 3 giugno 2016, sul canale francese France 2.\nIn Italia, la quarta stagione viene trasmessa in prima visione assoluta dal 29 settembre al 27 ottobre 2016 su Fox Crime di Sky."}
{"id": "6121415", "revid": "124123", "url": "https://it.wikipedia.org/wiki?curid=6121415", "title": "Kimiko Soldati", "text": " Ha rappresentato la nazionale degli ai Giochi olimpici di gareggiando nel concorso dei tuffi dal trampolino 3 metri."}
{"id": "6121416", "revid": "1573940", "url": "https://it.wikipedia.org/wiki?curid=6121416", "title": "Lissotriton boscai", "text": "Il tritone di Bosc\u00e1 (Lissotriton boscai ) \u00e8 un anfibio caudato appartenente alla famiglia dei Salamandridi.\nDescrizione.\nIl tritone di Bosc\u00e1 \u00e8 un tritone acquatico relativamente piccolo, dalla pelle liscia. Sul suo capo non sono presenti bande laterali scure, ma solo un solco longitudinale. Il dorso \u00e8 brunastro, giallastro o verde olivastro con macchie nere, sulla terraferma spesso con una linea mediana rossastra. La gola e il ventre vanno dall'arancione al giallo con macchioline nere circolari, mentre la zona di transizione verso il dorso forma una banda laterale chiara dai bordi indefiniti. Il maschio non \u00e8 provvisto di una cresta dorsale. In acqua entrambi i sessi presentano una cresta caudale bassa e, generalmente, un breve filamento caudale, ma nessuna palmatura delle zampe posteriori. La lunghezza totale \u00e8 di 5-9 cm nei maschi e di 6-10 cm nelle femmine.\nBiologia.\nLa stagione riproduttiva del tritone di Bosc\u00e1 si svolge, a seconda dell'altitudine e della posizione geografica, soprattutto tra autunno e primavera, in genere da ottobre a giugno. L'accoppiamento avviene con modalit\u00e0 simili a quelle del tritone alpino, ma i rituali di corteggiamento dei maschi sono ancora pi\u00f9 intensi e leggermente pi\u00f9 complicati. Poi la femmina depone, nell'arco di 2-3 mesi, 150-250 uova che distribuisce sulle piante acquatiche..\nDistribuzione e habitat.\nSi tratta di una specie delle medie altitudini montane, diffusa nelle foreste di tutto il Portogallo e della Spagna occidentale, ma anche su campi coltivati dal livello del mare fino a 2000 m. Durante la stagione riproduttiva \u00e8 possibile osservare questi tritoni in piccole raccolte d'acqua stagnante come laghetti e pozzanghere, ma anche in pozzi, cisterne o corsi d'acqua a flusso lento. In estate vivono invece sulla terraferma, sotto sassi e legno morto."}
{"id": "6121426", "revid": "86599", "url": "https://it.wikipedia.org/wiki?curid=6121426", "title": "Otto Kippes", "text": "Biografia.\nOtto Kippes ha frequentato l'Humanistische Gymnasium der Augustiner a M\u00fcnnerstadt. Dopo avere conseguito la maturit\u00e0 nel 1924 studi\u00f2 teologia cattolica presso l'Universit\u00e0 di W\u00fcrzburg, prima di entrare nel 1926 nel seminario locale. Fu ordinato sacerdote a W\u00fcrzburg il 17 marzo 1929, dopo aver conseguito la laurea in teologia.\nGli studi astronomici.\nA partire dagli anni quaranta Kippes cominci\u00f2 a interessarsi alla matematica e all'astronomia. Nel 1940, in collaborazione con l'Astronomisches Rechen-Institut (ARI) di Heidelberg calcol\u00f2 le orbite dei pianeti minori. Da allora dedic\u00f2 la maggior parte dei suoi studi al calcolo delle orbite degli asteroidi e all'individuazione di nuovi asteroidi.\nNel 1959, l'Accademia delle scienze di Berlino lo insign\u00ec della Medaglia Leibniz per il suo contributo alla individuazione di pianeti minori ma, a causa della situazione politica, non pot\u00e9 attraversare la Repubblica Democratica Tedesca per ricevere il premio di persona.\nNel 1991 la Societ\u00e0 astronomica del Pacifico gli assegn\u00f2 il \"Premio per il miglior risultato amatoriale\" per i suoi successi come astronomo dilettante. L'asteroide 1780 Kippes \u00e8 stato chiamato cos\u00ec in suo onore."}
{"id": "6121427", "revid": "125729995", "url": "https://it.wikipedia.org/wiki?curid=6121427", "title": "Valentine de Saint-Point", "text": "Anna Jeanne Valentine Marianne Desglans de Cassiat-Vercell, nasce da Charles- Joseph Vercell e da Alice Desglans Cessiat il 16 febbraio 1875 a Lione. Lontana parente di Alphone de Lamartine adotter\u00e0 il nome di Saint-Point dal Castello del noto prozio. \nNel 1883 perde il padre a soli otto anni e nel 1893 si sposa con un professore di lettere pi\u00f9 grande di lei di quattordici anni ma il marito morir\u00e0 sei anni pi\u00f9 tardi. Si risposa nel 1900 con un ex collega del marito, un professore ordinario di filosofia di Parigi, Charles Dumont (da cui accetter\u00e0 il divorzio con colpa nel 1904) pur di troncare il rapporto e instaurare una \u201clibera unione\u201d con Ricciotto Canudo, poeta romanziere, critico d'arte e fondatore di riviste, primo grande teorico del cinema che battezzer\u00e0 come \u201cla settima arte\u201d, autore del Manifesto dell'arte cerebrista\u201d del 1914.\nDa questo momento Valentine si dedicher\u00e0 totalmente all'arte nelle sue molte forme dalla letteratura alla pittura dalla scultura alla danza, abbracciando la visione \u201ccerebrale\u201d di Canudo, cio\u00e8 un'arte che fa pensare e che coinvolge la mente.\nIl debutto letterario.\nLa sua prima opera poetica uscir\u00e0 nel 1905 con il titolo di \u201cPo\u00e8mes de la Mer e du Soleil\u201d mentre l'anno seguente pubblica il suo primo romanzo, una vera e propria trilogia \u201cTrilogia sull'Amore e sulla Morte: Un Amore I\u201d, a cui seguiranno i volumi \u201cUn Incesto: II\u201d e \u201cUna morte III\u201d. Si concentra quindi su uno studio su Auguste Rodin di cui \u00e8 ispiratrice, che verr\u00e0 pubblicato su le Nouvelle Revue nel 1906 intitolato \u201cLa doppia personalit\u00e0 di Auguste Rodin\u201d.\nNel 1908 esce la sua seconda raccolta di poesie \u201cLe Po\u00e8mes d'Orgueil\u201d di cui Apollinaire scriver\u00e0: \u201cha innalzato mirabili canti lirici, talvolta aspri come profezie\u201d .\nSi dedica anche a rappresentazioni teatrali con Le Dechu che viene rappresentata al Teatro delle Arti ma non dar\u00e0 seguito alla trilogia che aveva promesso di scrivere (La Race II; L'Instinct III) ma arriver\u00e0 ad ipotizzare un Teatro della Donna in cui denuncia la scarsa rappresentativit\u00e0 della natura femminile relegata solo alla passionalit\u00e0 e all'avvenenza mentre il Teatro dovrebbe, come ogni altra arte, rappresentare una societ\u00e0 nella sua attualit\u00e0.\nNel 1910 esce il suo secondo romanzo: \u201cUna donna e il desiderio\u201d. Per i soldati francesi che partono per il Marocco, scrive \u201cLa Guerra: poema eroico\". \nLa pittura e la scultura.\nPer qualche anno intraprende anche l'attivit\u00e0 di pittrice e scultrice, esponendo le sue opere al Salone degli Indipendenti. Fu allieva infatti di Alphonse Mucha che le far\u00e0 numerosi ritratti e studier\u00e0 ceramica con Auguste Rodinche la definiva \u201c\"La dea di carne della sua ispirazione marmorea\"\u201d e con cui intraprender\u00e0 un fitto epistolario.\nI Manifesti futuristi.\nLa Saint-Point fu la sola donna a scrivere manifesti in questo periodo storico.\nIl Manifesto della Donna Futurista.\nNel 1912, in risposta al Manifesto Futurista di Tommaso Marinetti che all'articolo 9 proclama il disprezzo per le donne, Valentine de Saint Point risponde pubblicando un volantino che viene stampato allo stesso tempo a Parigi e a Milano il 25 marzo su cui scrive \u201cIl manifesto della donna futurista\u201d di cui ne dar\u00e0 una prima lettura a Bruxelles presso la Sala Giroux e poi anche nella Sala Gaveau a Parigi sempre nel giugno del 1912.\nIn questo manifesto, Valentine de Saint Point sostiene che l'umanit\u00e0 \u00e8 fatta non da maschi o femminine ma da mascolinit\u00e0 e femminilit\u00e0 che sono dei tratti appartenenti ad ogni essere completo. \u201c\"Le donne sono le Erinni, le Amazzoni; le Semiramidi, le Giovanne d'Arco, le Jeanne Hachette, le Giuditte e le Carlotte Corday; le Cleopatre e le Messaline; le guerriere che combattono con pi\u00f9 ferocia dei maschi, le amanti che incitano, le distruttrici che, spezzando i pi\u00f9 deboli, agevolano la selezione attraverso l'orgoglio e la disperazione, la disperazione che d\u00e0 al cuore tutto il suo rendimento\"\u201d. Le donne devono tornare libere e riappropriarsi dei loro istinti. Ed \u00e8 la lussuria la spinta che ci vuole perch\u00e9 fonte di energia, \u00e8 una forza che annienta i pi\u00f9 deboli ma rinvigorisce i pi\u00f9 forti.\nDopo questo manifesto lo stesso Marinetti, la inviter\u00e0 a far parte della direzione del movimento futurista in qualit\u00e0 di rappresentante di \u201cazione femminile\u201d.\nIl Manifesto della Lussuria.\nSulla Lussuria si baser\u00e0 il suo secondo Manifesto che uscir\u00e0 alle stampe nel 1913 che \u00e8 dedicato a quelle donne che la pensano come lei ma non hanno il coraggio di dirlo e a tutti quelli per cui questa parola \u00e8 ancora sinonimo di peccato, vizio o vanit\u00e0. Nel \u201cManifesto futurista della Lussuria\u201d ribadisce che la Lussuria snaturata da ogni valenza moralista \u00e8 una forza creatrice cos\u00ec come lo \u00e8 anche lo spirito e siccome siamo fatti di carne e spirito non dobbiamo reprimerci lasciando libert\u00e0 solo all'anima ma anche al corpo.\nQuesto manifesto susciter\u00e0 la reazione di molti per lo scandalo e le perplessit\u00e0 che un tema simile fosse affrontato da una donna, mentre ci saranno invece altri che ne prenderanno le difese proprio per il coraggio di aver affrontato questo tema, come Italo Tavolato nella sua \u201cGlossa sopra il Manifesto futurista della Lussuria\u201d.\nLa Danza.\nIl 14 febbraio 1913 sulle pagine de \u201cLe Figar\u00f2\u201d appare una lettera di Valentine con cui annuncia il suo debutto coreografico con uno spettacolo di Metacoria, termine da lei inventato per descrivere una danza che esprime un'idea.Il termine significa \u201cal di l\u00e0 del coro\u201d cio\u00e8 oltre la concezione di ci\u00f2 che \u00e8 considerato danza, Valentine infatti vuole produrre un'evoluzione, vuole spingere la danza oltre ci\u00f2 che \u00e8 stata finora, unendo tutte le arti dalla musica alla poesia dalla danza alla geometria. E proprio per rispettare una purezza di forma si presenta sul palco con il volto velato per mostrare esclusivamente le linee del movimento.\nLa rappresentazione andr\u00e0 in scena alla Com\u00e9die des Champs- Elys\u00e9es presso il Teatro L\u00e9on- Poirier e in altri teatri francesi ed esteri.\nArriva a questa creazione di ballo anche grazie agli spettacoli che teneva per e con altri artisti che frequentavano il suo salotto nelle cosiddette \u201cSoir\u00e9es Apolloniennes\u201d in cui si esibiva nelle sue coreografie delle danze idealiste, ma questa sua nuova esperienza susciter\u00e0 per\u00f2 non poche perplessit\u00e0 e critiche anche dello stesso Marinetti che proprio dopo la sua esibizione a New York scrive il \u201cManifesto della Danza Futurista\u201d in cui critica la sua danza in quanto poco dinamica e fredda.\nLa I Guerra Mondiale.\nAllo scoppio della Prima Guerra Mondiale si arruola come infermiera nella Croce Rossa ma accortasi delle speculazioni che alcuni signori ne ricavavano, lascia l'incarico e si rifugia in Spagna con altri artisti di l\u00ec va poi negli Stati Uniti dove riprende il suo progetto di Metacoria cercando di lanciare i suoi spettacoli di danza e lo fa rappresentandoli al Metropolitan Opera House di New York nel 1917, in occasione del Festival della Metacoria.\nEgitto.\nAlla fine della Guerra tornando in Francia si ferma in Egitto dove si converte all'Islam e prende il nome di \u201cLuce spirituale della religione\u201d.\nTornata in Francia apprende che Canudo si \u00e8 invaghito di un'altra donna da cui aspetta una figlia e che sposer\u00e0, decide quindi nel 1924 di stabilirsi a il Cairo definitivamente ma prima d\u00e0 alle stampe il suo ultimo romanzo \u201cIl segreto delle inquietudini\u201d . Qui diventa un punto di riferimento dei nazionalisti che appoggia andando contro gli interessi sia dei francesi che degli inglesi e con grande gratitudine degli egiziani che le dedicano un numero speciale del giornale La Tribune Libre d'Egypte.\nPorta a termine nel 1929 la tragedia iniziata nel 1913, \"L'anima imperiale o l'Agonia di Messalina\". \nNel 1930 per\u00f2 sentitasi abbandonata dai gruppi egiziani lascia l'attivit\u00e0 politica e si avvicina a correnti mistiche ed esoteriche grazie all'amicizia con Ren\u00e8 Gu\u00e9non.\nPasser\u00e0 gli ultimi suoi anni di vita in Egitto dedicandosi all'agopuntura e alla radioestesia.\nNel 1953 muore a il Cairo nell'assoluta indigenza, il 28 marzo e dopo i funerali religiosi verr\u00e0 seppellita nel cimitero dell'Imam- El- Leissi.\nOpere.\nArticoli di giornale.\nSono numerosi gli articoli che pubblicher\u00e0 nelle maggiori riviste come Le Figar\u00f2, La Nouvelle Revue e Montjoie!, tra cui:"}
{"id": "6121437", "revid": "1543377", "url": "https://it.wikipedia.org/wiki?curid=6121437", "title": "Episodi di Designated Survivor (prima stagione)", "text": "La prima stagione della serie televisiva Designated Survivor, composta da 21 episodi, viene trasmessa negli Stati Uniti per la prima volta dall'emittente ABC dal 21 settembre 2016.\nIn Italia gli episodi sono stati pubblicati settimanalmente sulla piattaforma on demand Netflix dal 6 novembre 2016.\nPilot.\nTrama.\nDopo un devastante attacco terroristico al campidoglio di Washington, dove vengono uccisi il presidente Richmond e tutti i massimi esponenti politici statunitensi, Tom Kirkman, un ministro del governo del presidente, prende le redini degli Stati Uniti. Egli \u00e8 il cosiddetto \"sopravvissuto designato\", un membro del governo che in caso di omicidio di tutti i politici, diviene presidente. Preso alla sprovvista da questo avvenimento, Kirkman dovr\u00e0 dirigere un paese sull'orlo del disastro. Ma prima di tutto, dovr\u00e0 cercare il colpevole del terribile atto.\nIl primo giorno.\nTrama.\nHa inizio il primo giorno di presidenza per Kirkman, ma non tutto va come dovrebbe. Il governatore del Michigan ordina alla polizia di arrestare, ed eventualmente picchiare, tutti i musulmani residenti nel suo stato, con il sospetto che tra loro si celi il mandante dell'attentato. Intanto, alla Casa Bianca, un generale complotta per screditare Kirkman e mettersi lui al suo posto. Hannah Wells, un'agente dell'FBI, propone al suo capo una teoria riguardante l'attentato, affermandogli che dovr\u00e0 esporla al presidente, ma lui non accetta. Nel frattempo, gli enti di investigazione statunitensi si mettono alla ricerca del colpevole.\nLa confessione.\nTrama.\nIn seguito ad una violazione di un segreto statale alla Casa Bianca, Kirkman e i suoi collaboratori si impegnano a mantenere un alto livello di sicurezza per non far \"distruggere\" l'immagine del neo-presidente e del nuovo governo. Tutto ci\u00f2 accade poco prima della prima intervista televisiva al presidente Kirkman, e quindi vi \u00e8 un alto livello di tensione alla Casa Bianca. Intanto, Jason Atwood e l'FBI indagano pi\u00f9 profondamente sull'attacco al Campidoglio e l'agente speciale Hanna Wells prova a delineare una teoria su chi si nasconde dietro all'attentato. Sotto le macerie del Campidoglio, viene inoltre trovato un sopravvissuto, il deputato Peter MacLeish.\nIl nemico.\nTrama.\nAlla Casa Bianca, gli enti di investigazione degli Stati Uniti informano il presidente Kirkman di aver trovato il colpevole dell'attentato: il terrorista algerino Majid Nassar. Egli stesso si ritrova davanti ad una difficile situazione, ovvero che in lontananza si stia delineando il profilo di una guerra. Inoltre, persistono molte situazioni domestiche, apparentemente importanti, che il presidente lascia risolvere alla sua collaboratrice Emily Rodds. Intanto, Aaron, il segretario di gabinetto, si trova a complottare con la Hookstraten, aspettandosi di ottenere pi\u00f9 di quello che potrebbe da Kirkman.\nLa missione.\nTrama.\nIn una riunione con i maggiori rappresentanti dell'esercito, Kirkman viene informato dell'ubicazione in Algeria del terrorista Majid Nassar, ottenuta grazie ad un agente segreto l\u00ec in missione. Il presidente, dopo aver tentato un fallito tentativo diplomatico con il presidente dell'Algeria, prende la difficile decisione di mandare una squadra dell'esercito in Algeria, per cercare di catturare il terrorista islamico. Nel frattempo, Hannah Wells, che insieme ad Atwood continua ad indagare sul Campidoglio, sospetta che la sopravvivenza di MacLeish non \u00e8 una coincidenza, e che lui c'entri qualcosa con l'attentato, dopo aver ricevuto una telefonata anonima che la informa di indagare pi\u00f9 a fondo sul deputato e su una misteriosa Camera 105. Alex, intanto, si accorge che qualcuno proveniente dal passato di Kirkman pu\u00f2 rovinare a quest'ultimo la presidenza. \nL'interrogatorio.\nTrama.\nDurante una cena di Kirkman con i governatori degli Stati Uniti la Casa Bianca subisce una serie di colpi sparati da un attentatore ceceno, che viene neutralizzato successivamente da Mike Ritter. Ci\u00f2 aumenta il senso di insicurezza degli ospiti che chiedono di poter valutare il presidente. Per ottenere l'appoggio dei governatori Kirkman deve concedere il blocco totale dell'immigrazione. Intanto Wells e Atwood interrogano Nassar ottenendo la conferma che non \u00e8 lui il vero organizzatore dell'attacco che ha decapitato gli USA, ma un uomo che si fa chiamare \"Catalan\". Dopo l'interrogatorio, Nassar viene ritrovato morto per avvelenamento nella sua cella."}
{"id": "6121438", "revid": "287204", "url": "https://it.wikipedia.org/wiki?curid=6121438", "title": "Canarino Malinois", "text": "Il canarino Malinois o canarino Waterslager o semplicemente Malinois \u00e8 una delle tre razze di canarino da canto riconosciute ufficialmente.\nLa razza ha un'antica origine storica, infatti fu selezionato in Belgio, durante il XVIII secolo, nella citt\u00e0 di Anversa fu fondato il primo Club di razza nel 1872. \nStoria.\nI canarini venivano utilizzati regolarmente nelle miniere di carbone, come un sistema di preallarme.\nI gas tossici eventualmente presenti nella miniera, come il monossido di carbonio, il metano o l'anidride carbonica, infatti, avrebbero ucciso l'uccellino prima di asfissiare i minatori, che osservavano con attenzione se l'animale presentava segni di sofferenza. L'uso di canarini nelle miniere inglesi \u00e8 stata abbandonata nel 1987.\nCaratteristiche.\nIl canarino Malinois accetta un unico colore: piumaggio giallo (sono ammesse pezze di colore verde sul capo) e occhi neri (mai occhi rossi). Alcuni allevatori sostengono che le variazioni cromatiche siano in grado di influenzare le capacit\u00e0 canore del Malinois, anche se ci\u00f2, biologicamente, non \u00e8 in alcun modo dimostrato. \nLa struttura fisica del canarino Malinois \u00e8 robusta e arriva a misurare fino a 16 cm di lunghezza.\nLa caratteristica canora di questa razza sono i trilli, che ricordano i suoni dell'acqua di un ruscello di montagna (da qui, il nome \"Waterslager\"); i Malinois sono in grado di emettere 13 suoni diversi tra loro."}
{"id": "6121439", "revid": "499531", "url": "https://it.wikipedia.org/wiki?curid=6121439", "title": "Malinois waterslager", "text": ""}
{"id": "6121443", "revid": "798140", "url": "https://it.wikipedia.org/wiki?curid=6121443", "title": "Suzanne Jannin", "text": "Biografia.\nDopo la scuola superiore studi\u00f2 chirurgia dentale a Nancy Nel 1939, prese lezioni di volo alla scuola di pilotaggio Nancy-Tomblaine e si form\u00f2 come pilota su Potez 43. La sua famiglia fu smembrata dalla mobilittazione generale.\nLa Jannin ritrov\u00f2 il padre a Verdun, il fratello fu fatto prigioniero alla linea Maginot.\nLo studio dentistico della Jannin, aperto a Verdun, divenne uno dei centri della resistenza della citt\u00e0. Con la morte del padre, Jannin eredit\u00f2 la sua azienda di commercio del carbone. Ebbe cos\u00ec modo di pagare operai sfuggiti alla precettazione nazista, che richiedeva ai francesi di lavorare in Germania e li nascose in una cava di carbone in un tratto di bosco adiacente alla galleria Tavannes, luogo che divenne tristemente noto perch\u00e9 nel 1944 vi furono scoperti, in una fossa comune, i resti di diversi uomini uccisi dalla Gestapo.\nDal 1943 la Jannin combatt\u00e9 con le Forces fran\u00e7aises de l'int\u00e9rieur (FFI) della regione \"C\" della Mosa con il grado fittizio di tenente ed lo pseudonimo di \"\"Mich\u00e8le\", sotto gli ordini del colonnello Grandval detto \"Plan\u00e8te\"\". Nella primavera del 1944,si un\u00ec ai resistenti dell'Argonne e diventer\u00e0 il \"docteur Jourdan\", collaborando con il dottor Raymond Fran\u00e7ois. Fu anche agente di collegamento fra lo stato maggiore regionale della Resistenza e i capi dei gruppi della Mosa. Ospit\u00f2 i paracadutisti americani e inglesi (ci\u00f2 le valse il ringraziamento ufficiale del governo di Sua Maest\u00e0 Britannica nel 1949), aiutandoli a raggiungere la frontiera svizzera da Verdun. Usando il suo lavoro di dentista come copertura, trasport\u00f2 documenti, informazioni, armi e munizioni, rifornendo i resistenti nascosti nel \"maquis\" e fabbric\u00f2 timbri falsi del Reich per realizzare finti documenti d'identit\u00e0. Il giorno prima della liberazione della Francia, avvertita da una vicina, sfugg\u00ec a una pattuglia tedesca che aveva identificato la sacca di resistenza.\nNel mese di ottobre 1944, divenne la madrina del 150\u00ba reggimento di fanteria. Nominata luogotenente nel settembre 1944, entr\u00f2 nel corpo delle Ausiliarie femminili dell'esercito (AFAT) il 1\u00ba gennaio 1945 e ne assunse la direzione. Dal 6 maggio al 15 agosto 1945, Suzanne Jannin riport\u00f2 in patria dalla Germania 38 autoveicoli e 650 prigiornieri, tra i quali suo fratello. Per questa serie di operazioni, viaggi\u00f2 dal Tirolo a Salisburgo, fino a Linz e alla frontiera russa.\nDopo la guerra prese il brevetto di volo militare nel 1949 e prest\u00f2 servizio in Indocina tra il 1950 e il 1956 come pilota di un Morane-Saulnier MS.500 per l'evacuazione dei feriti all'interno della Squadriglia ELA52. Comp\u00ec 286 missioni.\nLe sue attivit\u00e0 come resistente durante la seconda guerra mondiale le valsero la Medaglia della Resistenza, la Medaglia dell'Aeronautica e la Croce di Guerra. Fu decorata con la Legion d'onore.\nSi conged\u00f2 dall'Arm\u00e9e de l'air nel 1957 con il grado di comandante pilota. In seguito riapr\u00ec uno studio come dentista. Spos\u00f2 Charles Delvoye, ex pilota delle FAFL."}
{"id": "6121444", "revid": "1123217", "url": "https://it.wikipedia.org/wiki?curid=6121444", "title": "Ch'us\u014fk", "text": ""}
{"id": "6121447", "revid": "124123", "url": "https://it.wikipedia.org/wiki?curid=6121447", "title": "Ettore Bozzoli", "text": "Biografia.\nNel 1909 si trasfer\u00ec a Milano e frequent\u00f2 gli artisti milanesi, tra i quali Pompeo Mariani. Dopo la guerra avvi\u00f2 l'attivit\u00e0 di ebanista e si dedic\u00f2 alla pittura, insegnando all'Istituto d'Arte di Milano. Nel 1947 fece ritorno a Mantova, dove insegn\u00f2 ebanisteria al locale Istituto d'Arte. Mor\u00ec nel 1972."}
{"id": "6121448", "revid": "619191", "url": "https://it.wikipedia.org/wiki?curid=6121448", "title": "Stella no mah\u014d", "text": ""}
{"id": "6121449", "revid": "1310927", "url": "https://it.wikipedia.org/wiki?curid=6121449", "title": "Verein f\u00fcr Leibes\u00fcbungen Bochum 1848 2012-2013", "text": "Questa voce raccoglie le informazioni riguardanti lo Verein f\u00fcr Leibes\u00fcbungen Bochum 1848 nelle competizioni ufficiali della stagione calcistica 2012-2013.\nStagione.\nNella stagione 2012-2013 il Bochum, allenato da Peter Neururer, concluse il campionato di 2. Bundesliga al 14\u00ba posto. In coppa di Germania il Bochum fu eliminato ai quarti di finale dallo .\nOrganigramma societario.\nArea tecnica"}
{"id": "6121451", "revid": "2519", "url": "https://it.wikipedia.org/wiki?curid=6121451", "title": "Richard Southwell Bourke", "text": ""}
{"id": "6121461", "revid": "933835", "url": "https://it.wikipedia.org/wiki?curid=6121461", "title": "Glaucone (figlio di Eteocle)", "text": ""}
{"id": "6121464", "revid": "330634", "url": "https://it.wikipedia.org/wiki?curid=6121464", "title": "Pan meino", "text": "Il pan meino (o pan de mej in lombardo, letteralmente \"pane di miglio\"), \u00e8 un dolce tipico lombardo, diffuso specialmente nelle province di Milano, Monza, Lodi, Lecco e Como. Si tratta di una piccola focaccia dolce aromatizzata ai fiori di sambuco.\nStoria e descrizione.\nVi sono due leggende circa la nascita di questo dolce: la prima narra che il pan meino fu inventato nella prima met\u00e0 del XIV secolo dagli abitanti delle campagne milanesi per festeggiare la sconfitta dei briganti allora presenti per le campagne milanesi ad opera di Luchino Visconti. La seconda descrive il dolce come l'accompagnamento alle tazze di panna un tempo offerte dai lattai nel giorno di San Giorgio, loro protettore, il 23 aprile. In questo giorno \u00e8 tradizione preparare il Pan de mej, in italiano pan meino.\nLa ricetta del dolce prevede farina gialla mischiata a farina bianca con uova, latte, panna, burro, zucchero e soprattutto fiori di sambuco che conferiscono il particolare aroma alla preparazione. Al tutto viene data una forma circolare schiacciata per passare quindi alla cottura."}
{"id": "6121487", "revid": "111740728", "url": "https://it.wikipedia.org/wiki?curid=6121487", "title": "Trattato di Athis-sur-Orge", "text": "Il trattato di Athis-sur-Orge fu un trattato di pace fra il Regno di Francia e la Contea delle Fiandre, che pose fine alla guerra di Fiandra. Esso fu concluso circa un anno dopo la sconfitta delle forze fiamminghe alla battaglia di Mons-en-P\u00e9v\u00e8le, il 23 giugno 1305 ad Athis-sur-Orge (oggi Athis-Mons). Firmatari furono il re di Francia, Filippo il Bello, e il conte di Fiandra, Roberto III di B\u00e9thune.\nContenuto.\nIl trattato comport\u00f2 dure sanzioni per la citt\u00e0 di Bruges (ove ebbe inizio la ribellione fiamminga che diede il via al conflitto).\nLe clausole pi\u00f9 importanti furono quelle che stabilirono che le citt\u00e0 di Lilla, Douai, Orchies (la quale tuttavia fu resa alla contea di Fiandra nel 1370 e ridivenne francese solo nel 1688) e B\u00e9thune sarebbero passate sotto il regno di Francia, con la concessione, in cambio, dell'indipendenza delle Fiandre quali feudo francese.\nIl trattato pose fine alla guerra tra Francia e Fiandre ma non risolse i problemi esistenti tra le due parti, tanto pi\u00f9 che, oltre alle usuali amnistie e liberazioni dei prigionieri, esso previde anche elevati risarcimenti di guerra da parte della popolazione fiamminga.\nIl re Filippo inoltre pretese un tributo annuo di 20.000 sterline, che doveva venire poi scambiato con la cessione di terre."}
{"id": "6121492", "revid": "287204", "url": "https://it.wikipedia.org/wiki?curid=6121492", "title": "G\u00f3rniczy Klub Sportowy Be\u0142chat\u00f3w 2014-2015", "text": "Questa voce raccoglie le informazioni riguardanti il G\u00f3rniczy Klub Sportowy Be\u0142chat\u00f3w nelle competizioni ufficiali della stagione 2014-2015.\nRosa.\n\"Rosa aggiornata all'8 novembre 2014.\""}
{"id": "6121495", "revid": "287204", "url": "https://it.wikipedia.org/wiki?curid=6121495", "title": "Raffaello Consortini", "text": "Biografia.\nRaffaello Consortini nacque a Volterra il 18 maggio 1908 da una famiglia di alabastrai, conosciuta in tutto il mondo per le sue abilit\u00e0 artistiche nella lavorazione del locale alabastro.\nRaffaello inizi\u00f2 la sua formazione presso la bottega del padre dove dimostr\u00f2 subito un'attitudine al disegno e verso i lavori manuali. Negli anni successivi si iscrisse prima alla Scuola d'Arte di Volterra, dove ebbe come insegnante Giacomo Padovan, e successivamente, nel 1929, al Liceo Artistico di Firenze dove vinse una borsa di studio con un lavoro apprezzato da Domenico Trentacoste. Dal 1933 al 1936 frequent\u00f2 l'Accademia di Belle Arti e si iscrisse contemporaneamente al Corso di Magistero dell\u2019Istituto d\u2019Arte di Firenze sotto gli insegnamenti di Libero Andreotti. Nel 1936 ottenne l'idoneit\u00e0 al concorso per la cattedra di disegno ordinato e divenne ordinario di plastica decorativa e figurativa presso l'Istituto d'Arte di Palermo.\nDagli anni trenta agli anni settanta ottenne molti riconoscimenti per la sua attivit\u00e0 di scultore collezionando premi in concorsi e ricevendo molte committenze sia da istituzioni pubbliche sia da privati. Le sue capacit\u00e0 scultoree lo posero all\u2019attenzione della critica e della stampa e, tra gli anni trenta e gli anni quaranta, Raffaello approd\u00f2 alla XX, alla XXII e alla XXIII Biennale di Venezia con opere di chiaro sapore realistico. Nel 1942 venne nominato socio onorario dell\u2019Accademia dei Sepolti di Volterra e nel 1945 fu fatto membro della Commissione volterrana di Arte Sacra. Nel 1956 fu nominato Accademico presso l'Accademia Fiorentina delle Arti del Disegno. Nell\u2019ultimo periodo della sua esistenza, superata la tradizione classica di lavorare i materiali nobili e abbandonata la tecnica dello studio preparatorio con il gesso, arriv\u00f2 a sperimentare l\u2019uso del cemento. \nRaffaello Consortini mor\u00ec a Volterra il 22 ottobre del 2000.\nA Raffaello Consortini \u00e8 dedicata la Casa Museo di Borgo San Giusto, casa dove l'artista ha realmente vissuto, adibita a museo secondo le sue precise disposizioni testamentarie.\nOpere.\nAbbondanza.\nNel 1930 complet\u00f2 l'opera scultorea \"Abbondanza\", custodita attualmente all\u2019Ecomuseo dell\u2019Alabastro presso Palazzo Minucci Solaini a Volterra.\nL\u2019opera ritrae un volto femminile con una sorta di turbante che si tramuta, nella parte sinistra, in chicchi rotondi che, a loro volta, si uniscono a pampini e grappoli d'uva disposti verticalmente a incorniciare la guancia. A destra del collo, slanciato ed elegante, \u00e8 posata una testa di montone, cava, che ricorda un antico contenitore. Infine, attorcigliato su un sostegno che sbuca dalla testa stessa della donna, un serpente disegna nell'aria un arco, a lambire la guancia destra. \nBambino che legge.\nSempre risalente al 1930 \u00e8 il \"Bambino che legge,\" scultura in alabastro sia bianco che policromo custodita a Volterra, presso la Collezione Bruchi.\nLa scultura raffigura un bambino seduto sopra una sedia e intento alla lettura. Si nota subito il contrasto nell'accostamento cromatico della materia presente in tonalit\u00e0 chiare (incarnato, camicia e gambe), rossastre (capelli), marrone con venature grigie (pantaloni) e grigie con venature nere (sedia).\nLa disposizione della figura del bambino risulta essere contrastante con la disposizione della sedia, ma la mano che sorregge la gota e il braccio obliquo posato sul libro vengono controbilanciati sul lato sinistro dall'inserzione a incrocio della gamba destra sotto la coscia sinistra.\nDonna con bambino.\nScultura realizzata nel 1930, la \"Donna con Bambino\" \u00e8 custodita all'Ecomuseo dell'alabastro di Volterra presso Palazzo Minucci Solaini.\nL'opera si ispira all'episodio di San Cristoforo che guada un fiume con Ges\u00f9 infante sulle spalle. La mutazione inattesa sta nell'avere reso al femminile il personaggio del santo, in una figura che quindi richiama il tema della Madre e del Figlio. L'elevata padronanza della tecnica si manifesta soprattutto nella resa levigata del corpo del bambino, avvinghiato con la gamba destra alla spalla sinistra della madre, nella perfetta voluta d'arco disegnata dal manto sul fianco sinistro, che si avvoltola sulla schiena e risalire fino a coprire il capo.\nLa Nativit\u00e0.\nRisale al 1937 \"La Nativit\u00e0\", un rilievo in alabastro che rappresenta la nascita di Cristo, raffigurato in braccio alla Madonna con Giuseppe sulla destra; il gruppo \u00e8 circondato da figure animali e umane, intente nell'offrire doni, e figure angeliche nella parte superiore, intente a celebrare l'evento. Il rilievo si trova attualmente nell'Ecomuseo dell'alabastro a Volterra.\nL'opera costituisce il momento culminante del rapporto di collaborazione tra Raffaello Consortini e Umberto Borgna, sotto la cui direzione gli Artieri dell'Alabastro tentavano di rilanciare la produzione artigianale volterrana aggiornandone i modelli sul gusto del design internazionale contemporaneo. La nativit\u00e0 riecheggia la sintesi plastica delle opere coeve di Gi\u00f2 Ponti, che ebbero un ruolo non marginale nel rinnovamento della scultura di quegli anni, e dimostra di aderire alla corrente di Libero Andreotti, maestro dell'artista all'Istituto d'Arte di Porta Romana.\nAcqua e Terra.\nL'opera \"Acqua e Terra\" fu completata nel 1939 ed \u00e8 composta da due figure femminili in bronzo alte 160cm. Nel 2009, nove anni dopo la morte dello scultore, fu collocata nella Fontana dei Ponti di Volterra.\nLe sculture, che simboleggiano metaforicamente l'acqua e la terra, rappresentano due figure femminili stanti in posizione caratteristica della statuaria arcaico etrusca, con il peso equamente distribuito sulle due gambe nell'atto di incedere. Una tiene in mano una brocca ed una patera, l'altra tiene in grembo i frutti della terra. L'acconciatura con trecce, gli zigomi pronunciati ed il sorriso arcaico delle due sculture ricordano le Korai dell'acropoli di Atene. Dell'opera esistono anche due bozzetti in gesso dell'altezza di 30 cm.\nVitellino.\nIl \"Vitellino\" di bronzo \u00e8 raffigurato accovacciato e con la testa sollevata. L'artista si avvalse dello studio ravvicinato di un vero vitellino e di fotografie. L'opera \u00e8 attualmente custodita presso il Palazzo Comunale di Volterra. Per quest'opera, esposta alla XI Mostra Interprovinciale d'Arte a Firenze nel 1939, Consortini ricevette il prestigioso Premio del Duce. Dell'opera esiste anche un modello in terracotta realizzato nel 1938 e custodito invece nella Casamuseo di Borgo San Giusto.\nDel \"Vitellino\" esistono altre versioni, due del 1964 ed una del 1965, tutte custodite presso la Cassa di Risparmio di Volterra: il \"Vitellino sdraiato\", che ritrae l'animale in un momento di riposo, accovacciato con le zampe distese e con la testa sollevata; il \"Vitellino appena nato,\" raffigurato mentre cerca di alzarsi sulle zampe tremolanti; il \"Vitellino che si alza\", con caratteristiche analoghe al precedente.\nBrizzolina.\n\"Brizzolina\" \u00e8 un'opera in legno che risale al 1941 ed \u00e8 situata presso la Cassa di Risparmio di Volterra.\nL'opera raffigura due bambini di et\u00e0 diversa in un momento di quotidianit\u00e0. La bambina viene rappresentata a piedi nudi, con labbra sottili e occhi grandi nelle vesti di un abito essenziale mentre aiuta un bambino ad indossare una camiciola. Il bambino solleva le braccia cercando di assecondare il gesto della fanciulla e china lievemente il capo.\nCaio Curzio.\nQuesta scultura \u00e8 un monumento in memoria a Caio Curzio Filone, console membro della \"gens Curtia\" vissuto nel 445 a.C.; l'opera si trova nell'odierna fattoria di Cozzano, al limite della provincia di Pisa. L'opera fu realizzata tra il 1938 ed il 1942 da Consortini su commissione dell'avv. Arnaldo dello Sbarba, deputato e ministro nei governi di Luigi Facta.\nElisa.\nL'opera, in bronzo, risale al 1942 e rappresenta una ragazza seduta con le gambe distese e accavallate, con le braccia posate in grembo, il volto delineato, gli occhi grandi, il naso sottile e la bocca carnosa; i capelli, trattenuti da un cerchietto, ricadono sulle spalle.\nConsortini indugia nella descrizione dell'abito, che lascia scoperte le braccia e le gambe della fanciulla esaltandone la magrezza, plasma le morbide pieghe del tessuto, creando contrasti chiaroscurali e si sofferma sull'intreccio dei sandali, ornati da un piccolo pendaglio. \nMadonna del Rosario (detta del Congresso).\nBassorilievo in legno, fu realizzato da Consortini nel 1944. L'opera rappresenta in modo chiaro il tema della maternit\u00e0, con la Madonna che tiene in braccio il Bambino stringendo tra le mani il rosario. L'opera sacra ha poi assunto un ruolo rilevante nella comunit\u00e0 cristiana di Volterra in quanto, benedetta da papa Pio XII, venne consegnata alla citt\u00e0 nel corso del Congresso mariano che vi si svolse dal 17 al 22 agosto 1946, durante le cerimonie di dedicazione della citt\u00e0 alla Vergine.\nMadonna col Bambino.\nNella \"Madonna col Bambino,\" scultura in terracotta realizzata nel 1945, sono avvertibili gli echi della scultura fiorentina del Quattrocento, filtrati attraverso la lezione di Libero Andreotti. Il modellato raffigura la madonna con in braccio il bambino e presenta particolare cura per quanto riguarda l'espressione dei volti dei due personaggi. L'opera \u00e8 attualmente custodita presso la Cassa di Risparmio di Volterra.\nSvestizione di Cristo.\nLa \"Svestizione di Cristo\" fu realizzata nel 1945 e presentata nel 1973 alla Mostra concorso regionale di arte sacra presso il circolo degli artisti Casa di Dante a Firenze; fa parte di una serie di rilievi raffiguranti le stazioni della Via Crucis.\nLavandaie.\nL'opera venne presentata per la prima volta nel 1948 alla mostra Arti Figurative \"Premio Firenze\", presso l'ex convento dell'Oblate; era originariamente composta da due figure femminili con al centro una terza figura raffigurante una fanciulla, alle quali \u00e8 stata in seguito aggiunta la terza lavandaia sulla sinistra. Consortini ha insistito sugli aspetti aneddotici e sull'approfondimento psicologico dei personaggi rappresentati: le tre figure del gruppo iniziale appaiono serrate in un intimo colloquio di sguardi quotidiano e domestico. Il naturalismo dell'artista mostra richiami arcaici sia nella definizione delle masse e delle superfici scabre, vistosamente segnate dagli strumenti del mestiere, sia nell'uso di materiali poveri che incarnano un'espressivit\u00e0 decisamente anti accademica e anti decorativa. Dell'opera esiste una versione in bronzo, comprendente la terza lavandaia aggiunta sulla sinistra, attualmente esposta al Museo Consortini di Volterra. A questa versione va probabilmente riferito lo studio in bronzo per una testa di lavandaia, nella collezione privata di Mimmi Cassola. Una terza versione, in terracotta, si trova presso il centro studi Santa Maria Maddalena a Volterra.\nSan Giovannino.\nChiamato a raffigurare il santo, nel 1949 l'autore raffigur\u00f2 un'iconografia antica e diversificata. Partendo da un'intenzione dichiaratamente ritrattistica privilegi\u00f2 infatti quella del \"San Giovannino\" che predica nel deserto l'avvento imminente del Cristo: col capo coronato da una bella corona a raggiera, impugnando con la mano sinistra la croce e vestito con una veste di pelle di cammello, porta sulle spalle il mantello che, nelle tante versioni pittoriche, indica col suo colore rosso il martirio.\nGruppo dei Santi Protettori (San Lino Papa, San Giusto e Sant'Ottaviano).\nL'opera, in pietra, fu realizzata per commissione ecclesiastica tra il 1956 e il 1960 ed \u00e8 situata presso il Duomo di Santa Maria Assunta a Volterra, in piazza San Giovanni.\nL'opera mette in rilievo la figura di San Lino Papa, unica figura in trono che, oltre a comunicare una preminenza gerarchica rispetto agli altri due protettori, dovuta al suo status pontificale di primo successore di Pietro, agisce come elemento catalizzatore dell'intera scena, sviluppandosi in senso verticale, fino a inserire perfettamente la mitria appuntita nell'apice ogivale della lunetta. Al contrario le altre figure, i due santi e l'angelo alla sinistra, ricostruiscono, col dinamismo compresso suggerito dal senso di forte costrizione entro spazi ristretti, una tensione che la postura di san Lino sembrava negare.\nSan Giovannino nel Fonte Battesimale, Cristo deposto e la Madonna addolorata.\nNel 1958 Don Francesco Magni, parroco nella chiesa della Beata Maria Vergine di Larderello, commission\u00f2 a Consortini la realizzazione di alcune opere in occasione dell'inaugurazione della chiesa; tra queste il \"Cristo deposto\" (1960-1964), \"San Giovanni Battista nel Fonte Battesimale\" del 1958 e la \"Madonna addolorata\" (1960-1963), tutte realizzate in bronzo. Consortini complet\u00f2 l'opera del Cristo con un modellato in posizione orizzontale, con il corpo giacente a terra, mentre le altre due, la Madonna e San Giovannino, vennero raffigurate in posizione verticale. Per eseguire la fusione dei bronzi venne scelta la fonderia Marinelli di Firenze.\nMadonna con Bambino (detta della Speranza).\nL'opera fu commissionata a Consortini nel 1959 da parte dell'amministrazione dell'ospedale civile di Volterra e si trova nel piazzale antistante l'ospedale. La scultura, realizzata in bronzo, raffigura la Madonna con in braccio il Bambino.\nIn quest'opera il riferimento \u00e8 alla grande scuola gotica pisana, in particolare alla tipologia detta \"del colloquio\" (Giovanni Pisano), in cui la Madre lancia uno sguardo di tensione al Bambino. Importante \u00e8 qui anche la relazione con l'amministrazione ospedaliera che colloca l'opera in un luogo simbolico nella dinamica formativa del dolore, ovvero lo spazio aperto tra il nosocomio e quelli che, all'epoca, erano i padiglioni dell'ospedale psichiatrico.\nIl fico maledetto.\nL'opera fu commissionata nel 1959 da Riccardo Dei, commerciante originario di Volterra, per la decorazione della porta della cappella della famiglia Dei, situata nel cimitero di Volterra.\nIl soggetto della raffigurazione illustra un passo dei Vangeli. Si tratta dell'episodio miracoloso del cosiddetto \"fico maledetto\", ambientato dagli evangelisti Marco (XII/13) e Matteo (XXI/19) negli ultimi giorni di vita di Cristo. Nell'autunno del 1961 Raffaello ultim\u00f2 il modello in argilla del fico maledetto e prese contatti con la fonderia Marinelli di Firenze per la preparazione delle cere e la fusione in bronzo. Alla stessa ditta venne affidato anche l'incarico di approntare la struttura in ferro su cui montare i rilievi una volta rinettati. A tal riguardo risulta di particolare interesse una lettera di Consortini in cui descrive dettagliatamente a Riccardo Dei il sistema di ferri di rinforzo passanti dietro le figure e i rami dell'albero che avrebbero consentito di fissare al cancello le parti in bronzo. Il risultato finale non incontr\u00f2 per\u00f2 il favore del committente che preg\u00f2 lo scultore di rivedere l'opera e correggerla in modo da renderla decorosa e artistica. Pochi giorni dopo, il 17 gennaio, Dei scrisse a Consortini chiedendogli, oltre alla rimozione di alcuni dei ferri di rinforzo, la modifica dei rami dell'albero e la chiusura dei vuoti fino alle spalle delle figure. Se da un lato Consortini acconsent\u00ec alla eliminazione di alcuni degli elementi di sostegno, dall'altro si rifiut\u00f2 di apportare cambiamenti al rilievo, facendo presente a Dei che gli interventi richiesti non solo sarebbero stati difficilmente attuabili dal punto di vista tecnico, ma avrebbero anche compromesso l'aspetto dell'opera, annullando completamente il contrasto tra la ramificazione della pianta di fico e la linea verticale delle figure. Accettata la posizione dell'artista, Riccardo Dei accord\u00f2 il permesso per il posizionamento del cancello, che fu posto a chiusura dell'ingresso della cappella nell'aprile del 1963.\nCrocifissione (in bronzo).\nL'opera \u00e8 un gruppo composto da tre altorilievi in bronzo fuso, realizzati tra il 1960 e il 1970 e custoditi presso il Centro Studi Santa Maria Maddalena di Volterra: l'altorilevo centrale raffigura Cristo crocifisso nell'iconografia del \"patiens\", con la testa reclinata sulla spalla destra, i due laterali la Madonna in compianto e San Giovanni evangelista. Dal punto di vista stilistico la crocifissione si avvicina ai rilievi bronzei dell'edicola funeraria di Maurizio Parola ad Asti, iniziati da Consortini sul finire degli anni 60.\nCrocifissione (in pietra).\nQuest'opera fu realizzata nel 1961 per la decorazione dell'altare della chiesa di San Cerbone a Pomarance, frazione di Montecerboli; raffigura il Cristo crocifisso, con la Vergine sulla sinistra e l'apostolo Giovanni sulla destra, e fu realizzata in pietra.\nStimolato dalle linee architettoniche circostanti, l'autore sembra allontanarsi dalla tradizione presentando le tre figure in forme notevolmente allungate, di una fissit\u00e0 quasi stereotipata: figure di stralunata magrezza, improntate a un'anatomia essenziale, da un tratto stilistico quasi impressionistico.\nBusto di Arnaldo Dello Sbarba.\nLa scultura, in bronzo, fu realizzata nel 1961 da Consortini su commissione della moglie dell'avvocato Arnaldo Dello Sbarba, figura politica volterrana, in occasione della sua morte nel 1958.\nIl busto rimase esposto nella Sala del \"Maggior Consiglio\" di Palazzo dei Priori fino all'aprile del 1978 quando fu trasferito nella sede attuale, la Biblioteca Comunale di Volterra. Il busto \u00e8 ispirato alla classicit\u00e0 e Consortini decise di concentrare la sua indagine in un momento preciso, cogliendo il suo soggetto nell'atto di effettuare un movimento quasi brusco, di torsione del collo verso l'alto.\nCavallino.\nOpera realizzata in gesso, custodita presso la Cassa di Risparmio di Volterra.\nNon sono note le circostanze della realizzazione di questo modello, destinato probabilmente ad essere tradotto in alabastro o in un altro tipo di pietra. Tale ipotesi \u00e8 supportata dalla posizione degli arbusti tra le zampe del cavallo, piazzati strategicamente per stabilizzare la figura e scaricare il peso del corpo dell'animale.\nPuledrino.\nOpera del 1968, realizzata in bronzo e raffigurante un puledro, con la quale Consortini vinse il primo premio Ronson alla XV Mostra Nazionale d'Arte all'Aperto tenutasi nel 1970 in piazza Savonarola a Firenze.\nPallacanestro.\nL'opera fu realizzata nel 1968. Custodita presso la Cassa di Risparmio di Volterra, raffigura un gruppo di atleti colti nel momento dello slancio: le figure, descritte nell'impeto dello scatto, sono disposte secondo un andamento piramidale che culmina nell'oggetto della contesa, la palla. Nella composizione ogni singola figura occupa il posto necessario per contribuire a definire il complesso equilibrio spaziale. L'opera venne esposta alla V Mostra Nazionale Arte e Sport, tenuta al Palazzo dei Congressi di Firenze nel 1968, e fu premiata con la medaglia d'oro.\nIppica.\nLa scultura, che fu realizzata nel 1971, rappresenta un fantino, esile e minuto, seduto sul dorso del suo cavallo. Il bronzo venne esposto alla V Mostra Nazionale Arte e Sport del 1968 e vinse la medaglia d'oro. Tre anni dopo, nel 1971, venne presentato alla I Mostra Nazionale \"Cavalleria, cavalieri, cavalli nell'arte\", tenuta al centro internazionale d'Arte Keramos di Genova, e ricevette il Diploma di merito.\nLa rovesciata.\nL'opera, risalente al 1971, rappresenta la rovesciata, un gesto atletico e complesso nel suo atto finale: l'atleta, infatti, viene raffigurato con il volto contratto in una smorfia mentre cade sfinito al suolo, con le gambe ancora sollevate e le braccia cariche di tensione per lo sforzo compiuto.\nIl portiere.\nL'opera fu realizzata nel 1973, in bronzo. Rappresenta un portiere colto nel momento che precede la parata, fermo, con le braccia in avanti e le gambe divaricate. Il volto, con lo sguardo attento e la bocca dischiusa, ben esprime la tensione e la concentrazione del giocatore che si prepara ad intervenire. L'opera \u00e8 di propriet\u00e0 della Cassa di Risparmio di Volterra; venne esposta alla VI Mostra Nazionale Arte e Sport, tenuta al Palazzo dei Congressi di Firenze nel 1970, e vinse il primo premio ex aequo con Iorio Vivarelli e Carlo Mandelli.\nCinzia accovacciata.\nLa scultura di bronzo fu realizzata nel 1969 e ritrae una ragazza accovacciata. Il corpo si annulla nell'abbraccio delle gambe raccolte a nascondere le forme. Il modellato lega la mossa capigliatura con la veste succinta ed il corpo esile e spigoloso della ragazza. Di questo bozzetto esistono quattro versioni collocate in posti diversi nella citt\u00e0 di Volterra.\nCinzia seduta.\nIn \"Cinzia seduta,\" realizzata nel 1969\",\" lo scultore si confront\u00f2 con le misure in scala reale: la ragazza \u00e8 collocata su una sedia di legno di tipo toscano e si stringe su se stessa con le braccia e le gambe intrecciate reclinando lo sguardo. In questo periodo Consortini predilige la tecnica \"per via di porre\" aggiungendo materia a materia e adotta un modellato rapido che gli consente di apportare correzioni in corso d'opera. Nel bozzetto, in particolare, lo scultore tratta l'argilla con tocchi che sfaldano la forma e si traducono nella fusione in un vibrante e mosso rinterzo di luce che fa avvertire direttamente le forti emozioni della modellazione.\nI fidanzati.\nL'opera risale al 1970 e ritrae due giovani abbracciati, rappresentati l'uno di fronte all'altro. Il giovane, con folti capelli definiti da ciocche che ricadono sulla fronte e lungo il collo, posa le mani sui fianchi della compagna; la posizione delle gambe, leggermente divaricate, conferisce stabilit\u00e0 alla massiccia corporatura nascosta dagli indumenti, definiti da pieghe. La fanciulla, con il volto minuto e i capelli lunghi fino alle spalle, posa le braccia su quelle dell'amato. Quest'opera \u00e8 conservata presso la Cassa di Risparmio di Volterra.\nVia Crucis.\n\"Via Crucis\" \u00e8 un'opera composta da 14 formelle in terracotta. Le prime formelle sono state realizzate all'inizio del 1950 mentre la quattordicesima \u00e8 stata eseguita pochi mesi prima della morte di Consortini ed \u00e8 presumibilmente l'ultima opera della sua produzione artistica. C'\u00e8 una notevole differenza stilistica tra le prime formelle e le ultime; l'ultima formella, quella della crocifissione, conferma lo stile classico e realistico di Consortini. I volti dei personaggi sono selezionati tra i soggetti che presentano caratteristiche particolarmente accentuate, ma che vengono elaborate con stile sottile ed ironico. Inoltre, la compattezza dei volumi, la torsione dei corpi, i busti frontali e i volti di profilo ripropongono costantemente aspetti del mondo antico, mentre i cavalli dei soldati romani sembrano riecheggiare nella disposizione della scena \"il viaggio agli inferi\", scolpito sulla fronte di molte urne etrusche. L'opera \u00e8 conservata nella chiesa di San Giusto a Volterra."}
{"id": "6121497", "revid": "287204", "url": "https://it.wikipedia.org/wiki?curid=6121497", "title": "G\u00f3rniczy Klub Sportowy Be\u0142chat\u00f3w 2012-2013", "text": "Questa voce raccoglie le informazioni riguardanti il G\u00f3rniczy Klub Sportowy Be\u0142chat\u00f3w nelle competizioni ufficiali della stagione 2012-2013.\nRosa.\n "}
{"id": "6121498", "revid": "287204", "url": "https://it.wikipedia.org/wiki?curid=6121498", "title": "G\u00f3rniczy Klub Sportowy Be\u0142chat\u00f3w 2010-2011", "text": "Questa voce raccoglie le informazioni riguardanti il G\u00f3rniczy Klub Sportowy Be\u0142chat\u00f3w nelle competizioni ufficiali della stagione 2010-2011."}
{"id": "6121499", "revid": "287204", "url": "https://it.wikipedia.org/wiki?curid=6121499", "title": "G\u00f3rniczy Klub Sportowy Be\u0142chat\u00f3w 2009-2010", "text": "Questa voce raccoglie le informazioni riguardanti il G\u00f3rniczy Klub Sportowy Be\u0142chat\u00f3w nelle competizioni ufficiali della stagione 2009-2010."}
{"id": "6121501", "revid": "89688", "url": "https://it.wikipedia.org/wiki?curid=6121501", "title": "Venere di Arles", "text": "La Venere di Arles \u00e8 una statua in marmo, che raffigura la dea Afrodite o Venere), copia romana di un originale greco, probabilmente di Prassitele. \nFu rinvenuta nel 1651 presso il teatro romano di Arles e oggi \u00e8 esposta presso il Museo del Louvre.\nStoria.\nLa copia romana \u00e8 stata datata alla fine del I secolo a.C., all'epoca di Augusto. Apparteneva alla decorazione della scena del teatro di Arles\nLa statua fu rinvenuta il 6 giugno del 1651 durante lo scavo per la realizzazione di una cisterna ai piedi dei resti della scena del teatro romano di Arles. La statua era rotta in tre frammenti, oltre alla testa staccata, ed era priva delle braccia. \nInizialmente fu acquistata dalla citt\u00e0 di Arles per 61 lire e collocata nel municipio. Nel 1683 la citt\u00e0 la don\u00f2 al re Luigi XIV, dopo averne fatto il calco. L'anno seguente il re fece realizzare degli scavi presso la scena del teatro per ricercare le braccia mancanti, ma senza esito. \nLa statua, identificata allora come Venere invece che come Diana, fu completata con braccia di restauro ad opera dello scultore di corte Fran\u00e7ois Girardon e fu collocata il 18 aprile del 1685 nella \"Galleria degli specchi\" della reggia di Versailles. Nel 1798, dopo la rivoluzione francese fu trasferita al Museo del Louvre.\nDescrizione.\nSi tratta di una statua tutto tondo, scolpita in origine in un solo blocco di marmo bianco dell'Imetto. Misura 194 centimetri di altezza (208 con la base) e circa 65 centimetri di larghezza, quindi \u00e8 leggermente pi\u00f9 grande del vero.\nRappresenta una figura femminile giovanile, con le gambe avvolte da un mantello e il busto nudo. Nella mano destra sollevata reggeva un frutto, mentre nella sinistra doveva reggere probabilmente uno specchio, nel quale si specchiava. La testa \u00e8 girata verso destra e inclinata verso il basso. La capigliatura \u00e8 raccolta in una crocchia e fermata da un doppio nastro, le cui estremit\u00e0 ricadono sulle spalle.\nLa figura doveva essere colorata: sono state rinvenute tracce di colore rosso nei capelli e si \u00e8 ipotizzato che il mantello fosse di colore blu. Dovevano essere dipinti anche un gioiello presente su uno dei nastri della capigliatura e una delle gemme presenti sul braccialetto che la dea porta all'avambraccio sinistro. \u00c8 possibile che fossero anche presenti aggiunte in metallo.\nRestauri.\nLe braccia furono aggiunte in marmo bianco di Carrara nel restauro seicentesco dallo scultore Fran\u00e7ois Girardon. La posizione del braccio sinistro sembra corretta, mentre il braccio destro era forse pi\u00f9 sollevato.\nLa situazione originaria della statua pu\u00f2 essere ricavata dalle copie eseguite prima del trasferimento a Versailles, che testimoniano una possibile rilavorazione delle superfici.\nInquadramento storico-artistico.\nLa Venere di Arles \u00e8 generalmente ritenuta copia di un originale greco.\nLa linea flessuosa della figura, che rende pi\u00f9 fluida la tipica disposizione a chiasmo classica e la linea della bocca e delle palpebre, un po' pesanti (simili alla testa dell'Afrodite cnidia), richiamano le opere dello scultore ateniese Prassitele. Lo stile e la semi-nudit\u00e0 della figura hanno fatto ritenere che si trattasse di un'opera precedente alla creazione dell'Afrodite cnidia, forse l\"Afrodite di Tespie\", creata dallo scultore intorno al 360 a.C.\nSono state individuate altre copie dello stesso originale, di cui l'esemplare di Arles sembra essere stato il capostipite insieme a quello dei Musei Capitolini:\nCome l'esemplare dei Capitolini, la statua fu probabilmente realizzata a Roma. Da qui fu inviata ad Arles per far parte della decorazione del teatro: come \"\"Venus Victrix\"\" doveva simboleggiare le vittorie di Augusto.\nDella decorazione scultorea della scena del teatro si conservano una testa (\"Testa di Arles\"), probabilmente appartenente ad un'altra Venere, interamente coperta dalla veste, che doveva collocarsi simmetricamente alla Venere di Arles, e una statua colossale di Augusto.\nFortuna.\nLa statua della Venere di Arles fu di ispirazione al poeta provenzale Th\u00e9odore Aubanel: la poesia \"La Venere di Arles\" all'epoca provoc\u00f2 uno scandalo per la celebrazione del nudo femminile."}
{"id": "6121504", "revid": "929200", "url": "https://it.wikipedia.org/wiki?curid=6121504", "title": "Circuito di Paderno di Ponzano Veneto", "text": ""}
{"id": "6121505", "revid": "499531", "url": "https://it.wikipedia.org/wiki?curid=6121505", "title": "Timbrado", "text": ""}
{"id": "6121516", "revid": "941790", "url": "https://it.wikipedia.org/wiki?curid=6121516", "title": "USS Norfolk (DL-1)", "text": "Lo USS \"Norfolk\" (\"hull classification symbol\" DL-1) fu un cacciatorpediniere conduttore (inizialmente classificato come incrociatore leggero) della United States Navy, unico della sua classe, entrato in servizio nel marzo 1953. Operativa principalmente nel settore dell'oceano Atlantico, la nave rimase in servizio fino al novembre 1973 senza partecipare a particolari eventi bellici; lo scafo fu poi venduto per la demolizione il 22 agosto 1974.\nCaratteristiche.\nPrimo progetto per una importante unit\u00e0 di superficie elaborato negli Stati Uniti dopo il periodo della seconda guerra mondiale, il \"Norfolk\" doveva costituire il primo esemplare di una categoria di grandi navi da combattimento, classificate inizialmente come incrociatori leggeri e poi come cacciatorpediniere conduttori, destinate principalmente alla lotta antisommergibile, in particolare dopo l'entrata in servizio con la Marina militare sovietica dei sottomarini di nuova generazione della classe Whiskey; ad ogni modo, gli alti costi di realizzazione della nave spinsero il comando della Marina statunitense a cancellare la realizzazione di una seconda unit\u00e0 gi\u00e0 progettata (indicata come CLK-2), e il \"Norfolk\" rimase l'unico esemplare della sua tipologia venendo utilizzato estesamente per prove e test operativi.\nLo scafo del \"Norfolk\" era lungo fuori tutto 164,6 metri, largo 16,3 e con un pescaggio massimo di 5,8 metri; la struttura dello scafo, ispirata a quella degli incrociatori classe Atlanta, teneva conto degli effetti delle armi nucleari sulle navi misurati durante i test dell'operazione Crossroads condotti nell'atollo di Bikini nel 1946, dedicando in particolare grossi sforzi per minimizzare gli effetti del fallout nucleare sull'unit\u00e0. Il dislocamento standard era di 5.556 tonnellate, che salivano a 8.315 tonnellate con la nave a pieno carico di combattimento. L'apparato propulsivo si basava su due turbine a vapore alimentate da quattro caldaie Babcock &amp; Wilcox, con una potenza complessiva di 80.000 hp; le eliche avevano un diametro insolitamente grande, in modo da consentire un'andatura lenta che risultasse difficile da individuare per un sottomarino in immersione. La velocit\u00e0 massima era di 33 nodi, con un'autonomia stimata in 6.000 miglia nautiche alla velocit\u00e0 di 20 nodi; l'equipaggio ammontava a 546 tra ufficiali e marinai.\nL'armamento di artiglieria si basava su otto cannoni da 76/50 mm a impiego duale antinave/antiaereo montati in quattro torri binate, due a prua e due a poppa sovrapposte, e in sedici mitragliere antiaeree da 20 mm Oerlikon in impianti binati; l'armamento antisommergibile si basava su quattro lanciarazzi RUR-4 Weapon Alpha da 324 mm montati in installazioni rotanti poste a coppie a prua e poppa, un nuovo sistema d'arma di cui il \"Norfolk\" fu tra i primi a essere dotato, e in otto tubi lanciasiluri da 533 mm montati in postazioni fisse sulla sovrastruttura. Un progetto per dotare la nave del nuovo missile antiaereo RIM-2 Terrier fu accantonato a causa degli alti costi per la conversione, ma nel 1960 la nave fu dotata di un lanciatore a otto celle per missili ASROC antisommergibili, installato al posto dei due lanciarazzi Weapon Alpha di poppa. Gli apparati sensoristici comprendevano un impianto radar SPS-6 e impianti sonar SQG-1 e QHB, poi sostituiti da modelli pi\u00f9 avanzati.\nStoria.\nImpostata nei cantieri della New York Shipbuilding Corporation di Camden il 1\u00ba settembre 1949, la nave venne varata il 29 dicembre 1951 con il nome di \"Norfolk\" in onore dell'omonima citt\u00e0 statunitense sede della pi\u00f9 importante base navale della United States Navy; madrina del varo fu Betty King Duckworth. La nave entr\u00f2 poi in servizio il 4 marzo 1953 agli ordini del capitano Clarence Matheson Bowley.\nDopo il suo viaggio inaugurale ai Caraibi nel febbraio 1954, il \"Norfolk\" fu assegnato alla United States Atlantic Fleet operando come nave ammiraglia delle Destroyer Flotilla 2, 4 e 6; tra il 1956 e il 1957 ricopr\u00ec l'incarico di nave ammiraglia per il comando cacciatorpediniere della Atlantic Fleet e di nave di bandiera dell'ammiraglio Jerauld Wright, Supreme Allied Commander Atlantic della NATO. Il 10 maggio 1960, durante uno spiegamento nella zona degli Stretti della Florida, la nave sfior\u00f2 la collisione con un vascello cubano che la tallonava.\nNel 1961 il \"Norfolk\" prese parte all'esercitazione UNITAS II come nave ammiraglia del Commander Cruiser Destroyer Flotilla 2, conducendo operazioni di addestramento insieme a unit\u00e0 navali di Venezuela, Colombia, Ecuador, Per\u00f9, Cile, Argentina, Uruguay e Brasile; questo impiego fu poi ripetuto per i cinque anni seguenti, durante i quali l'unit\u00e0 serv\u00ec come nave ammiraglia del Commander South Atlantic Forces, tranne che nel 1962 quando fu nave ammiraglia del Commander Cruiser Destroyer Forces Atlantic Fleet. Tra il 28 novembre e il 16 dicembre 1966 il \"Norfolk\" diresse l'esercitazione LANTFLEX 66, durante la quale fu tallonata dalle navi di sorveglianza sovietiche \"Repiter\" e \"Teodilit\"; alla fine del 1967 l'unit\u00e0 mise nuovamente in mostra le sue capacit\u00e0 antisommergibili durante l'esercitazione UNITAS VIII.\nTra il 17 aprile e il 15 ottobre 1968 il \"Norfolk\" serv\u00ec come nave ammiraglia del Commander Middle East Forces, operando nella zona del Medio Oriente e visitando vari porti nella regione spingendosi fino alle acque dell'India e del Pakistan per poi proseguire alla volta dell'oceano Pacifico toccando l'Australia, la Nuova Zelanda, Tahiti, il Messico e il canale di Panama. Al termine di questo viaggio, la nave fu dislocata a Norfolk dove fu ritirata dal servizio attivo il 15 gennaio 1970 venendo assegnata alla Atlantic Reserve Fleet. Radiata ufficialmente il 1\u00ba novembre 1973, la nave fu infine venduta per la demolizione il 22 agosto 1974."}
{"id": "6121518", "revid": "929200", "url": "https://it.wikipedia.org/wiki?curid=6121518", "title": "Gran Premio Industria del Cuoio e delle Pelli", "text": ""}
{"id": "6121522", "revid": "481666", "url": "https://it.wikipedia.org/wiki?curid=6121522", "title": "Richard O. Fleischer", "text": ""}
{"id": "6121523", "revid": "1494169", "url": "https://it.wikipedia.org/wiki?curid=6121523", "title": "USS Norfolk", "text": "Quattro unit\u00e0 della United States Navy hanno portato il nome di USS \"Norfolk\":"}
{"id": "6121524", "revid": "446353", "url": "https://it.wikipedia.org/wiki?curid=6121524", "title": "Asakaze", "text": "L', sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, seconda unit\u00e0 della classe Kamikaze. Fu varato nel dicembre 1922 dal cantiere navale di Nagasaki.\nAmmiraglia della 5\u00aa Divisione, nei mesi dell'espansione giapponese nel Pacifico ricopr\u00ec ruoli minori nell'occupazione delle Filippine e delle Indie orientali olandesi, partecipando anche alla battaglia dello Stretto della Sonda del 1\u00ba marzo 1942. Da allora fu assegnato a compiti di scorta e lotta antisommergibile sotto la direzione della Flotta dell'Area sud-occidentale, responsabile per le ex-Indie olandesi, le Filippine e la Malaysia con Singapore. Nei primi mesi del 1943 fu trasferito alla difesa dei convogli tra Giappone e Formosa, completando missioni anche verso Manila e Saipan. Il 24 agosto 1944 col\u00f2 a picco dopo essere stato gravemente colpito da un sommergibile statunitense e dopo un vano tentativo di rimorchio da parte di una delle petroliere che stava scortando a Manila.\nCaratteristiche.\nLo \"Asakaze\" presentava una lunghezza fuori tutto di 102,56 metri, una larghezza massima di 9,14 metri e un pescaggio di 3,05 metri; il dislocamento era di tonnellate, la stazza a pieno carico raggiungeva le tonnellate. L'impianto propulsore era composto da quattro caldaie Kampon, due turbine a ingranaggi a vapore Parsons, due alberi motore dotati di elica: sviluppava una potenza di \u00a0shp e consentiva una velocit\u00e0 massima di 37,2 nodi. La scorta di carburante era di 420 tonnellate di olio combustibile, che garantiva un'autonomia massima di miglia alla velocit\u00e0 di 14 nodi (circa chilometri a 26,6\u00a0km/h). L'armamento, distribuito lungo l'asse longitudinale dello scafo, era composto da quattro cannoni Type 3 da 120\u00a0mm lunghi 45 calibri (L/45), piazzati su piedistalli e con propria scudatura, e da tre impianti binati di tubi lanciasiluri Type 6 da 533\u00a0mm a brandeggio elettrico. Erano poi disponibili due mitragliatrici leggere Lewis da 7,7\u00a0mm, 20 mine e un apparato di sminamento. L'equipaggio contava 148 uomini.\nNel 1939 lo \"Asakaze\" sub\u00ec l'unica modifica prima della guerra: imbarc\u00f2 a poppa quattro apparati lanciatori Type 81 per bombe di profondit\u00e0 (due per lato) assieme a diciotto ordigni.\nServizio operativo.\nCostruzione.\nIl cacciatorpediniere \"Asakaze\" fu ordinato nell'anno fiscale edito dal governo giapponese nel 1918, inizialmente indicato come \"cacciatorpediniere Numero 3\" (in lingua giapponese \"3-G\u014d kuchikukan\"). La sua chiglia fu impostata nel cantiere navale di Nagasaki, gestito dalla Mitsubishi, il 16 febbraio 1922 e il varo avvenne l'8 dicembre dello stesso anno; fu completato il 16 giugno 1923 e il 1\u00ba agosto 1928 assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\n1941-1942.\nTra il 1940 e il 1941 lo \"Asakaze\", allora al comando del capitano di corvetta Shozo Michiki, fu riassegnato come ammiraglia alla 5\u00aa Divisione cacciatorpediniere con i gemelli , \"Matsukaze\" e \"Hatakaze\"; la divisione dipendeva dalla 5\u00aa Squadriglia che a sua volta era agli ordini della 3\u00aa Flotta. Il 26 novembre 1941 lo \"Asakaze\" e il resto dello squadrone lasciarono lo Stretto di Terashima, sulla costa settentrionale di Ky\u016bsh\u016b, e tre giorni dopo si fermarono alla base militare di Mako (Pescadores) in vista delle imminenti operazioni nel Sud-est asiatico. Il 7 dicembre lo \"Asakaze\" e il \"Matsukaze\" furono assegnati come scorta ravvicinata all'incrociatore leggero e vigilarono sugli sbarchi condotti nelle Filippine meridionali tra il 10 e il 14 del mese; il 22 lo \"Asakaze\" e i gemelli furono presenti all'importante sbarco nel Golfo di Lingayen, che riusc\u00ec senza troppe difficolt\u00e0: fu pertanto inviato all'Isola di Formosa e dal 31 dicembre al 18 gennaio 1942 rimase impegnato nella difesa di alcuni convogli carichi di truppe che sbarcavano a Singora; il 10 gennaio collabor\u00f2 con il \"Fubuki\" e lo \"Hatakaze\" nel recuperare i naufraghi dello \"Akita Maru\", colato a picco da un sommergibile. Riunitosi al resto della 5\u00aa Squadriglia, tra il 2 e l'8 febbraio lo segu\u00ec nella scorta a un ennesimo convoglio che si ferm\u00f2 alla baia di Cam Ranh e, dopo la met\u00e0 del mese, lo \"Asakaze\" e la sua divisione furono integrati nello schermo difensivo del gruppo occidentale d'invasione per Giava. Tale assembramento inizi\u00f2 a sbarcare nella notte tra 28 febbraio e il 1\u00ba marzo, ma fu disturbato dalla fuga degli incrociatori e (australiano): scoppi\u00f2 una breve ma violenta battaglia, durante la quale lo \"Asakaze\" lanci\u00f2 alcuni siluri che contribuirono a fermare e affondare le due navi. Giava fu conquistata il 9 marzo e il giorno dopo la 5\u00aa Squadriglia fu sciolta; lo \"Asakaze\" e le unit\u00e0 gregarie passarono sotto il comando dell'appena costituita 1\u00aa Flotta di spedizione del sud, una delle componenti della Flotta dell'Area sud-occidentale. Dopo aver accompagnato un convoglio da Giava a Singapore (10-13 marzo), lo \"Asakaze\" fu assegnato a un ciclo di missioni di difesa a convogli di truppe diretti a Penang e Rangoon, rinforzi alla vittoriosa 15\u00aa Armata che stava occupando la Birmania.\nIl 23 aprile lo \"Asakaze\" si ormeggi\u00f2 a Singapore e fino al 17 maggio rimase in manutenzione, quindi fino al 2 giugno pattugli\u00f2 le acque prospicienti Sabang, nella Sumatra settentrionale. Da l\u00ec prosegu\u00ec sino a Penang che lasci\u00f2 l'11 per le rapide operazioni contro le isole Nicobare. Il 21 luglio invece, sempre da Singapore, si diresse sulle coste della Nuova Guinea occidentale, dove i giapponesi stavano costruendo basi e presidi: l'area era per\u00f2 tranquilla e quindi fu dirottato all'isola di Ambon (6 agosto) e poi a Kupang a Timor. Lasci\u00f2 per\u00f2 il porto il 14 e da allora fu assegnato alla difesa dell'intenso traffico navale nel Mare di Giava. Il 20 ottobre il comando pass\u00f2 al capitano di corvetta Tokuta Nishimura. In un momento non precisato del 1942, forse nel corso di una delle fermate a Singapore, lo \"Asakaze\" increment\u00f2 la propria dotazione contraerea: il cannone poppiero numero 4 da 120\u00a0mm, l'apparato lanciasiluri pi\u00f9 arretrato e le mitragliatrici da 7,7\u00a0mm furono sbarcati per fare spazio a sei o dieci cannoni Type 96 da 25\u00a0mm L/60, suddivisi in tre/cinque installazioni doppie.\n1943-1944 e l'affondamento.\nIl 25 febbraio 1943 la 5\u00aa Divisione fu disattivata e lo \"Asakaze\" conflu\u00ec nella 1\u00aa Divisione di scorta, assegnata alla Flotta dell'Area sud-occidentale per la protezione delle rotte marittime. Il 28 lasci\u00f2 dunque Saigon, dove si trovava, e intraprese servizio di vigilanza sulla rotta Takao-Moji fino a met\u00e0 maggio. Il 23, dopo aver completato un ennesimo viaggio, si ferm\u00f2 a Sasebo per una revisione generale; nell'occasione fu ulteriormente aumentata la dotazione contraerea con altri cannoni Type 96 da 25\u00a0mm (da sette a dieci) e quattro mitragliatrici pesanti Type 93 da 13,2\u00a0mm, tutte armi su supporto singolo. Anche le capacit\u00e0 di lotta antisommergibile furono amplificate con l'aumento della scorta di bombe di profondit\u00e0 a circa quaranta. In conseguenza di tali interventi il dislocamento a vuoto aument\u00f2 a tonnellate e la velocit\u00e0 massima pass\u00f2 a 35 nodi. Conclusi i lavori lo \"Asakaze\" si riport\u00f2 a Moji a met\u00e0 luglio e il 19 ne part\u00ec per riprendere il proprio ruolo di picchetto in difesa dei convogli in transito nella zona di competenza della Flotta dell'Area sud-occidentale: particolarmente importante la missione del 12-30 ottobre, durante la quale accompagn\u00f2 da Moji a Singapore il convoglio HI-13. Due settimane dopo, il 15 novembre, la 1\u00aa Divisione di scorta fu trasferita alle dipendenze dell'appena creato Comando generale scorte, che doveva coordinare e migliorare la globale protezione del traffico navale nell'Impero giapponese. In dicembre complet\u00f2 le prime due missioni di scorta da Sasebo e Moji e Takao.\nIl 1\u00ba marzo 1944 lo \"Asakaze\" pass\u00f2 agli ordini del tenente di vascello Osamu Yamaguchi e fu trasferito sulla rotta Yokosuka-Saipan, isola che stava ricevendo freneticamente rinforzi in vista della prossima offensiva statunitense. Dal 13 al 30 aprile fu in missione per difendere convogli che, partiti da Moji, fecero tappa a Chinkai in Corea e a Takao prima di arrivare a Manila; durante tale missione forn\u00ec aiuto anche ai convogli Take e TaMa-17. L'11 luglio prese in carico il gruppo di cargo MI-07 e dalla capitale filippina lo condusse sino a Miri, nel Borneo del Nord, e infine vigil\u00f2 sul rientro a Manila avvenuto il 2 luglio. Lo \"Asakaze\" prosegu\u00ec a Takao per scortare un altro convoglio destinato a Manila (4-8 agosto) e, dopo una sosta a Mako, riguadagn\u00f2 Takao nella seconda met\u00e0 del mese. Il 21 salp\u00f2 per l'ennesima missione di scorta verso Manila ma, a ovest del Golfo di Lingayen, incass\u00f2 il 23 agosto un siluro lanciato dal sommergibile : fu allora preso al traino da una petroliera. Tuttavia il danno era grave e il giorno dopo il cavo di rimorchio dovette essere reciso prima che lo \"Asakaze\" sprofondasse 20 miglia a sud-ovest di Capo Bolinao (). Tra l'equipaggio si cont\u00f2 un numero contenuto di vittime e sopravvisse anche il comandante Yamaguchi.\nLo \"Asakaze\" fu rimosso dai registri della Marina imperiale il 10 ottobre 1944."}
{"id": "6121525", "revid": "124817892", "url": "https://it.wikipedia.org/wiki?curid=6121525", "title": "Ilir Latifi", "text": "Combatte nella categoria dei pesi mediomassimi per l'organizzazione statunitense UFC. In passato ha combattuto anche in promozioni quali Shark Fights, Rumble of The Kings e GLORY.\nBiografia.\nLatifi nasce a Malm\u00f6, nella Svezia meridionale, il 28 luglio 1983, figlio di immigrati albanesi; i genitori erano emigrati dal Kosovo negli anni sessanta.\nCarriera nelle arti marziali miste.\nUltimate Fighting Championship.\nLa carriera di Latifi nell'UFC inizia il 6 aprile 2013 come avversario dell'ex campione Strikeforce dei mediomassimi Gegard Mousasi, all'evento \"UFC on Fuel TV 9\". Lo svedese aveva accettato la sfida con 4 giorni di preavviso in sostituzione del collega di sparring Alexander Gustafsson, passando da un peso di 105\u00a0kg (231 libbre) ad uno di 93,4 (206 libbre). Latifi viene sconfitto tramite decisione unanime dopo tre round. Dopo l'incontro il presidente dell'UFC loda il lottatore svedese per aver accettato la sfida con poco tempo a disposizione e contro un avversario temuto come Mousasi, promettendo che egli avrebbe avuto un'altra occasione per guadagnarsi un posto nella compagnia.\nLatifi torna sull'ottagono l'8 marzo 2014 quando combatte il veterano Cyrille Diabat\u00e9 a UFC Fight Night 37. Lo svedese si aggiudica la sua prima vittoria in UFC tramite sottomissione al primo round, prestazione che gli consente di ottenere un posto nella promozione. Si tratter\u00e0 inoltre dell'ultimo incontro come professionista per Diabat\u00e9, il quale si ritira dopo la sconfitta.\nIl 19 luglio 2014 avrebbe dovuto affrontare Tom Lawlor all'evento \"UFC Fight Night 46\". Tuttavia Lawlor si ritira dall'evento a causa di un infortunio e viene sostituito dal debuttante Chris Dempsey. Dopo aver bersagliato il nemico con pesanti calci che ne condizionano la mobilit\u00e0, Latifi si aggiudica la vittoria tramite KO al primo round.\nNel suo prossimo incontro, datato 4 ottobre, combatte il debuttante polacco Jan B\u0142achowicz in occasione di \"UFC Fight Night 53\", venendo per\u00f2 sconfitto tramite KO tecnico alla prima ripresa dopo che l'avversario lo aveva colpito con un calcio al corpo.\nDopo tre vittorie consecutive tra il 2015 e il 2016 su Hans Stringer, Sean O'Connell e Gian Villante viene sconfitto da Ryan Bader; successivamente, tra il 2017 e il 2018, ottiene altre due vittorie consecutive su Tyson Pedro e il veterano Ovince Saint Preux, premiata come \"Performance of the Night\", per poi venire sconfitto per decisione unanime da Corey Anderson."}
{"id": "6121526", "revid": "124123", "url": "https://it.wikipedia.org/wiki?curid=6121526", "title": "Patroclo (ammiraglio)", "text": "Biografia.\nFiglio di un certo Patrono e proveniente dalla Macedonia, Patroclo successe nel marzo del 271 a.C. a Callicrate come sacerdote eponimo di Alessandro. Insieme a Callicrate fece parte di una delegazione egizia che si assicur\u00f2 il controllo di alcuna isole e citt\u00e0 del mar Egeo prima dell'inizio della guerra cremonidea. Patroclo fu mandato a Creta con il titolo di \"strategos\": and\u00f2 prima a Itanos, dove ricevette la \"proxenia\", la cittadinanza e il titolo di benefattore della citt\u00e0, e poi a Olos, dove ricevette solamente la \"proxenia\" e il titolo di benefattore.\nFu in seguito l'ammiraglio della flotta che Tolomeo II Filadelfo aveva inviato nel mar Egeo contro il regno di Macedonia; Patroclo fu quindi l'ammiraglio della flotta egizia durante la battaglia di Cos (262-255 a.C.), nella quale fu sconfitto dal re macedone Antigono II Gonata in persona."}
{"id": "6121528", "revid": "1568601", "url": "https://it.wikipedia.org/wiki?curid=6121528", "title": "Mewar", "text": "Mewar o Mew\u0101\u1e0d (Hindi: \u092e\u0947\u0935\u093e\u0921\u093c) \u00e8 una regione del Rajasthan centro meridionale nell'occidente dell'India. Include gli odierni distretti di Bhilwara, Chittorgarh, Rajsamand, Udaipur e alcune zone del Gujarat e Madhya Pradesh.\nLa regione fu governata per secoli dalla dinastia Rajput, come regno Mewar o di Udaipur, che poi divenne stato principesco sotto l'impero anglo-indiano. \nIn origine si chiamava \"Medhpaat e dio Shiva\" (Ekling Nath) e poi Medhpateshwar (Signore di Medhpaat). Nel tempo, il nome \"Medhpath\" divenne \"Mewar\". La regione Mewar si trovava tra i monti Aravalli a nord-ovest, la regione di Ajmer a nord, il Gujarat e la regione di Vagad del Rajasthan a sud, la regione di Malwa del Madhya Pradesh a sud-est e la regione di Hadoti del Rajasthan ad est.\nGeografia.\nLa zona nord del Mewar \u00e8 una pianura in leggera pendenza, drenata dal Bedach e Banas e dai loro affluenti, che sfociano a nord-ovest nel Chambal, un affluente dello Yamuna. La parte meridionale della regione \u00e8 collinare, e segna lo spartiacque tra il Banas e i suoi affluenti e le sorgenti del Sabarmati e Mahi e dei loro affluenti, che scaricano a sud verso il golfo di Khambhat nello stato di Gujarat. I monti Aravalli, che costituiscono il confine nord-occidentale della regione, sono costituiti principalmente da rocce sedimentarie, come marmo e kota, che \u00e8 sempre stato un importante materiale da costruzione.\nLa regione \u00e8 parte dell'ecoregione Kathiawar-Gir dry deciduous forests. Tra le aree protette si ricordano il Jaisamand Wildlife Sanctuary, il Kumbhalgarh Wildlife Sanctuary, il Bassi Wildlife Sanctuary e il Sita Mata Wildlife Sanctuary.\nLa regione di Mewar ha un clima tropicale. Le precipitazioni annue di 660\u00a0mm. circa, sono generalmente maggiori nel nord-ovest e minori nel nord-est. Pi\u00f9 del 90% delle precipitazioni cadono nel periodo che va da giugno a settembre, durante i monsoni di sudovest.\nStoria.\nLo \"Stato di Udaipur\", noto come \"Regno Mewar\", fu uno stato principesco sotto l'impero anglo-indiano. \nLo stato di Mewar venne fondato intorno al 530; poi venne anche, e in ultima analisi prevalentemente, chiamato Udaipur dal nome della sua capitale. Nel 1568, l'imperatore Akbar conquist\u00f2 Chittorgarh, la capitale del Mewar, che rimase nelle mani dei Moghul per circa 150 anni. Quando lo stato di Udaipur si un\u00ec all'Unione indiana nel 1949, era stato governato dai Rajput Chattari delle dinastie Mori, Guhilot e Sisodia per oltre 1400 anni. Chittaurgarh era la capitale dei clan Sisodia di Rajputs di Mewar.\nTitolo di Maharana.\nI regnanti di Mewar usarono il titolo di \"Maharana\" (primo ministro o custode) al posto del tipico titolo di \"Maharaja\" (grande re o imperatore) in quanto ritenevano di essere soltanto custodi della civilt\u00e0 ind\u00f9 esemplificata nel tempio di Eklingji, una manifestazione di Shiva."}
{"id": "6121529", "revid": "599013", "url": "https://it.wikipedia.org/wiki?curid=6121529", "title": "Rodrigo Stalteri", "text": "Biografia.\nHa anche il passaporto italiano. \u00c8 inoltre uno dei pochi giocatori ad aver giocato in tutte le categorie del calcio argentino (dalla quinta alla prima divisione), segnandovi in totale 87 reti.\nCarriera.\nInizia la carriera con l'Atletico Lugano, con cui nella stagione 1995-1996 realizza 6 reti in 19 presenze nella quinta divisione argentina; nel 1996 viene ceduto al , con cui nella stagione 1996-1997 realizza 3 reti in 20 presenze in terza divisione. A fine anno sale nuovamente di categoria, venendo acquistato dall', formazione della seconda divisione argentina, con la quale tra il 1998 ed il 1999 realizza in totale 7 reti in 17 presenze in questo campionato. Milita nella seconda divisione del suo Paese natale anche nella stagione 1999-2000, nella quale segna 10 gol in 27 presenze con la maglia del .\nDopo questa stagione chiusa in doppia cifra sale in prima divisione, nelle file del , con cui rimane fino al gennaio del 2001 segnando in tutto 3 gol in 17 presenze nella massima serie argentina: in seguito a queste prestazioni si trasferisce in Europa, firmando un contratto con gli spagnoli del , con cui rimane fino al termine della stagione 2000-2001, nella seconda divisione iberica. Lascia la Spagna nell'estate del 2001 per poi, dopo una breve parentesi in Serie D al , trasferirsi in Cile, al , con cui rimane fino al 2002 segnando in tutto 5 gol in 10 presenze nella prima divisione cilena, grazie ai quali \u00e8 il miglior marcatore stagionale della sua squadra. Sempre nel 2002 veste poi la maglia del , formazione neopromossa nella seconda divisione argentina, con la quale segna 2 gol in 10 partite. Gioca in questa categoria anche l'anno seguente, nel quale realizza in totale 4 reti in 15 apparizioni con la maglia del .\nNel 2003 torna in Europa, trasferendosi in Italia all' neopromosso in Serie A; fa parte della rosa dei dorici nella prima parte della stagione 2003-2004, nella quale non gioca nessuna partita: viene poi ceduto al , con cui conclude l'annata giocando 3 partite nel campionato di Serie C1. Rimane in Italia anche nella stagione 2004-2005, nella quale prende parte al campionato di Serie D con la maglia della . Lasciata la squadra emiliana va a giocare ad El Salvador al Chalatenango, con cui milita per una stagione nella massima serie locale. Nel 2006 torna per un breve periodo in patria all', con cui gioca 3 partite senza mai segnare nella seconda divisione argentina. L'anno seguente gioca invece in terza divisione al , con cui mette a segno 14 gol in 41 incontri nell'arco di una stagione e mezzo; nella stagione 2007-2008 gioca invece all', con cui segna 2 gol in 18 presenze contribuendo cos\u00ec alla vittoria della Primera B Metropolitana, con conseguente promozione in seconda divisione.\nNell'estate del 2008 torna in Italia, nei dilettanti dell'Ospedaletti Sanremo, con cui nella stagione 2008-2009 gioca nel campionato ligure di Promozione vincendolo ed ottenendo quindi la promozione in Eccellenza; in questa stagione segna 2 gol. A fine anno lascia la squadra per fare nuovamente ritorno in patria, dove gioca in terza divisione al San Mart\u00edn de Mendoza. Nel gennaio del 2011 torna per la quarta volta in carriera in Italia, giocando fino al termine della stagione 2010-2011 con la maglia del nel campionato pugliese di Eccellenza. Sempre nel 2011 veste anche la maglia del Sacachispas, con cui segna 5 gol in 16 partite nella quarta divisione argentina."}
{"id": "6121531", "revid": "933835", "url": "https://it.wikipedia.org/wiki?curid=6121531", "title": "Patroclo (figlio di Patrono)", "text": ""}
{"id": "6121535", "revid": "112265305", "url": "https://it.wikipedia.org/wiki?curid=6121535", "title": "Non sei felice/Invoco te", "text": "Non sei felice/Invoco te \u00e8 il 21\u00ba singolo di Mina, pubblicato su vinile a 45 giri nel gennaio del 1960 dalla casa discografica Italdisc.\nIl disco.\nLe canzoni sono contenute anche sull'EP ufficiale \"\u00c8 vero/Perdoniamoci/Non sei felice/Invoco te\" pubblicato lo stesso mese.\nCome tutti i singoli ufficiali del periodo, i due pezzi sono compresi nell'antologia \"\" del 2010.\nI brani hanno partecipato al \"Festival di Sanremo 1960\" ma NON sono entrati in finale. Tuttavia Non sei felice, cantato da Mina stessa e da Betty Curtis alla manifestazione, sar\u00e0 inserito a marzo nell'album di debutto di Mina, \"Tintarella di luna\" e successivamente anche nella raccolta \"Mina interpretata da Mina\" (1965).\nInvoco te, che \u00e8 una cover della canzone originale presentata da Gino Latilla e Miranda Martino a quell'edizione del Festival, \u00e8 inserita nell'album ufficiale \"Il cielo in una stanza\", sempre del 1960.\nLa versione in spagnolo di \"Invoco te\", Pensar en ti, si trova nelle raccolte \"Mina Export Vol. 2\" (1986) e \"Mina canta in spagnolo\" (1995)."}
{"id": "6121537", "revid": "101175", "url": "https://it.wikipedia.org/wiki?curid=6121537", "title": "Campionato Europeo Velocit\u00e0", "text": "Il Campionato Europeo Velocit\u00e0 \u00e8 un competizione motociclistica che si corre in ambito Europeo.\nStoria.\nFonti:\nIl primo campionato organizzato con denominazione di Europeo si svolse nel 1924 (il campionato d'Europa FICM), all'epoca si trattava del massimo livello di competizione per motociclette, in quanto ancora non esisteva una competizione mondiale. Nel 1949 venne organizzata la prima edizione del motomondiale, pertanto l'ultimo campionato organizzato con validit\u00e0 europea fu quello del 1948. \nNel 1981 il campionato Europeo velocit\u00e0 rientra nuovamente nel novero delle competizioni motociclistiche, organizzato con delle gare specifiche per questo campionato ma con le stesse classi che si avevano nel motomondiale: la classe 50, 125, 250, 500 e sidecar (solamente la classe 350 non era presente nell'europeo). Seguendo sempre la traccia del motomondiale, nel 1983 venne soppressa la classe 50 e venne sostituita dalla classe 80.\nIl campionato mantenne lo stesso formato fino al 1989, mentre nel 1990 vennero eliminate la classe 80 (soppressa anche nel motomondiale) e la classe 500. Sempre nel 1990 vi fu l'ingresso di due categorie di motociclette derivate dalla produzione di serie: la Superbike e la Supersport. Nel 1992 l'europeo Superbike venne integrato nel contesto del mondiale Superbike (con i piloti che prendevano punti solo nella prove europee, con una graduatoria differenziata), per poi tornare nuovamente un campionato indipendente gi\u00e0 nell'edizione del 1994. Nel 1995 venne eliminata la classe sidecar, mentre nel 1998 le classi scesero a tre, con la soppressione della Superbike. Nel 1999 le categorie tornarono ad essere quattro, con la creazione della Stocksport 1000, il campionato europeo di questa categoria venne gestito dagli stessi organizzatori del mondiale Superbike e Supersport, con le gare che si svolgevano in concomitanza con alcune gare europee dei due mondiali per derivate dalla serie.\nNel 2004 tornano i sidecar nel campionato europeo ma gi\u00e0 nel 2006 vengono rimossi, mentre nel 2005 la Stocksport 1000 viene elevata al rango di competizione mondiale, a sopperire la perdita di tale categoria, vi fu la creazione del campionato europeo Superstock 600, anch'esso inserito nel contesto dell'organizzazione del mondiale Superbike. Nel 2007 venne istituito un campionato europeo riservato alle donne, tale categoria ebbe per\u00f2 una durata breve (sole tre edizioni), infatti nel 2010 venne cancellato. La stagione 2008 vede la cancellazione della classe 250 (dopo 27 edizioni) ed anche il ritorno della Stocksport 1000. Sempre a partire dal 2008 e fino al 2013 il titolo europeo si assegn\u00f2 in gara unica, svoltasi sul circuito di Albacete, ad eccezione dell'europeo Superstock 600, che continu\u00f2 a svolgersi su pi\u00f9 gare e sempre in abbinamento alle gare europee dei campionati mondiali per derivate dalla serie.\nAndando sempre di pari passo con il motomondiale, nel 2012 viene introdotta la classe Moto3, sebbene in questo primo anno ancora in coabitazione con la classe 125. La classe 125 viene definitivamente abolita nel 2013, era rimasta l'ultima classe presente fin dalla prima edizione del 1981. \nNel 2014 la sola classe con validit\u00e0 di campionato europeo resta la Superstock 600cc, mentre nel 2015 viene introdotta una nuova classe (presente solo nel campionato europeo velocit\u00e0), la Superstock 250. Sempre nel 2015, le classi Moto2 e Superbike del campionato spagnolo velocit\u00e0 vengono elevate al rango di competizione europea, pertanto i piloti vincitori del campionato spagnolo (limitatamente alle classi Moto2 e Superbike) vengono automaticamente insigniti del titolo di campione europeo (sebbene le prove si svolgano solo in territorio iberico).\nAlbo d'Oro.\nFonti:\nVelocit\u00e0 su circuito - Sidecar.\nDove non indicata la nazionalit\u00e0 del passeggero si intende uguale a quella del pilota."}
{"id": "6121556", "revid": "729019", "url": "https://it.wikipedia.org/wiki?curid=6121556", "title": "50 metri ostacoli", "text": "I 50 metri ostacoli sono una specialit\u00e0 sia maschile che femminile dell'atletica leggera, solitamente praticata nelle gare indoor.\nRecord.\nMaschili.\n\"Statistiche aggiornate al 2 febbraio 2020.\"\nFemminili.\n\"Statistiche aggiornate al 2 febbraio 2020.\"\nLegenda:"}
{"id": "6121557", "revid": "767487", "url": "https://it.wikipedia.org/wiki?curid=6121557", "title": "George Wadsworth", "text": "Biografia.\nQuando l'Italia era gi\u00e0 in stato di guerra contro Francia e Regno Unito, il 6 ottobre 1941 George Wadsworth fu nominato incaricato d'affari degli Stati Uniti, in sostituzione dell'ambasciatore William Phillips. Il suo incarico ebbe breve durata: cess\u00f2 l'11 dicembre dello stesso anno, con la dichiarazione di guerra italiana contro gli Stati Uniti. Il diplomatico statunitense, convocato dal ministro degli esteri Ciano, ricevette la comunicazione ufficiale, mentre Mussolini ne faceva l'annuncio dal balcone di piazza Venezia.\nLe relazioni diplomatiche con lo stato italiano riprenderanno solo l'8 gennaio 1945 con l'accreditamento del nuovo ambasciatore Alexander C. Kirk.\nSuccessivamente, dopo il servizio in Italia, negli anni 1942-'47 Wadsworth ebbe incarichi diplomatici concorrenti, con residenza a Beirut, come console generale e poi inviato straordinario in Siria e in Libano. In tale veste, conformemente alle aspettative delle popolazioni locali e agli interessi degli Stati Uniti, favor\u00ec la loro indipendenza separata.\nDal 1947 al '48, rimanendo sempre in Medio Oriente, fu ambasciatore in Iraq e dal 1948 al '52 in Turchia.\nLa carriera diplomatica di Wadsworth prosegu\u00ec, sempre come ambasciatore, in Cecoslovacchia (1952-'53), e, con incarico concorrente con residenza a Gedda, in Yemen e Arabia Saudita (1954-'58).\nPoco dopo aver concluso la sua missione nei due stati arabi, Wadsworth mor\u00ec a sessantaquattro anni il 5 marzo 1958"}
{"id": "6121560", "revid": "62004", "url": "https://it.wikipedia.org/wiki?curid=6121560", "title": "Giro di Lombardia 1975", "text": "Il Giro di Lombardia 1975, sessantanovesima edizione della corsa, fu disputata l'11 ottobre 1975, su un percorso totale di 266\u00a0km. Fu vinta dall'italiano Francesco Moser, giunto al traguardo con il tempo di 7h24'00\" alla media di 35,946\u00a0km/h, precedendo i connazionali Enrico Paolini e Alfredo Chinetti.\nPresero il via da Milano 106 ciclisti e 18 di essi portarono a termine la gara."}
{"id": "6121563", "revid": "76963", "url": "https://it.wikipedia.org/wiki?curid=6121563", "title": "Matthew MacCaull", "text": "Biografia.\nCarriera.\nLaureato in lettere e filosofia e studente al The Royal Academy of Dramatic Arts, RADA, inizia la sua carriera nel 1999, inizialmente come scrittore creativo ed in seguito come attore. Ha partecipato a numerose serie televisive tra cui \"iZombie\", \"Rush\", \"Motive\", \"Bates Motel\" e \"The Killing\". Tra i film invece spicca su tutti \"Tomorrowland\" a fianco di George Clooney.\nDoppiatori italiani.\nNelle versioni in italiano dei suoi film, Matthew MacCaull \u00e8 stato doppiato da:"}
{"id": "6121568", "revid": "1632387", "url": "https://it.wikipedia.org/wiki?curid=6121568", "title": "Minestrone alla milanese", "text": "Il minestrone alla milanese \u00e8 una variante del minestrone cucinata nei territori della provincia di Milano.\nDescrizione.\nPiatto di tradizione contadina, il minestrone alla milanese, che nei pi\u00f9 antichi ricettari richiedeva una cottura di svariate ore sulla stufa a legna, \u00e8 preparato con gli ingredienti un tempo pi\u00f9 abbondanti coltivati nella pianura milanese. Tra le verdure necessarie al minestrone si possono citare: patate, sedano, fagioli, fagiolini, carote, verza, porro, zucchine e pomodori. Dopo una prima fase in cui si prepara il soffritto di cipolle, prezzemolo e alloro, rigorosamente col burro, si rosolano gli ingredienti per alcuni minuti per poi aggiungere acqua a coprire gli ingredienti. Dopo una cottura che pu\u00f2 variare da una a pi\u00f9 ore si aggiunge infine il riso fino a quando questo non \u00e8 cotto. Il minestrone viene quindi servito su un piatto dove sono state precedentemente adagiate pancetta e cotenna di maiale e condito con abbondante grana. Il minestrone pu\u00f2 essere abbinato ad un vino bianco secco come un Pinot bianco dei colli mantovani: il minestrone pu\u00f2 anche essere servito il giorno dopo freddo accompagnato da un bianco vivace come un Pinot grigio dell'Oltrep\u00f2 pavese."}
{"id": "6121569", "revid": "1718925", "url": "https://it.wikipedia.org/wiki?curid=6121569", "title": "VTB Bank", "text": "VTB Bank (russo: \u041f\u0410\u041e \u0411\u0430\u043d\u043a \u0412\u0422\u0411, ex Vneshtorgbank) \u00e8 una delle pi\u00f9 grandi banche della Russia.\nVTB Bank e le sue filiali fanno parte del grande gruppo finanziario russo VTB Group (Gruppo VTB), offrendo un'ampia scelta di servizi finanziari e prodotti nel mercato russo, in Europa, Asia, Africa e negli Stati Uniti. Le filiali pi\u00f9 grandi sono VTB 24 e la Banca di Mosca.\nNel 2012 nella classifica di Fortune 500 era alla 446\u00aa posizione mentre \u00e8 al 210\u00ba posto delle 500 pi\u00f9 grandi societ\u00e0 in Europa.\nStoria.\nVTB Bank \u00e8 stata fondata come Vneshtorgbank nel 1990 con il sostegno della Banca di Stato russa e del Ministero delle Finanze. \u00c8 stata costituita come societ\u00e0 a responsabilit\u00e0 limitata con l'obiettivo di promuovere l'integrazione della Russia nell'economia globale.\nNel 2004, la banca ha acquisito per ina cifra simbolica una partecipazione di maggioranza dell'85,8% in Guta Bank, poi riorganizzata in una banca al dettaglio, Vneshtorgbank 24 (VTB24). La banca ha rilevato anche l'Armberbank armena (in seguito ribattezzata VTB Armenia) e nel 2005 il 75% della Promstroybank (PSB), che \u00e8 stata riorganizzata come Bank VTB North-West e in seguito \u00e8 diventata il Centro regionale nord-occidentale di VTB. Nello stesso periodo ha anche acquistato la banca ucraina Mriya, successivamente fusa con VTB Bank (Ucraina).\nNel 2007, la banca ha creato una filiale in Angola nota come VTB \u00c1frica. Quindi ha rilevato Slavneftebank in Bielorussia, ribattezzata in seguito VTB Belarus. Nel giugno 2007 VTB \u00e8 diventata la prima banca russa a offrire un'offerta pubblica iniziale (IPO), raccogliendo 8 miliardi di dollari in quella che all'epoca \u00e8 stata la pi\u00f9 grande IPO bancaria internazionale.\nNel 2008, la banca ha acquisito una partecipazione del 51% in AF Bank in Azerbaigian da AF Holding International, in seguito ribattezzata VTB Azerbaijan. Nel 2010, il consiglio di amministrazione ha approvato l'acquisizione graduale di TransCreditBank dalle Ferrovie russe. Nel 2013, VTB ha effettuato un'offerta pubblica secondaria (SPO) che ha raccolto 102,5 miliardi di rubli (3,3 miliardi di dollari) e diluito la quota del governo russo in VTB dal 75,5% al 60,9%. \nAzionisti.\nIl principale azionista di VTB \u00e8 il governo russo, che possiede il 60,9% del capitale attraverso la sua Agenzia federale per la gestione della propriet\u00e0 statale. Le restanti azioni sono suddivise tra i possessori dei suoi global depository receipts e gli azionisti di minoranza, sia individui che societ\u00e0.\nNel febbraio 2011, il governo ha lanciato un ulteriore 10% di VTB Bank. Gli investitori privati, che hanno pagato un totale di 95,7 miliardi di rubli (3,1 miliardi di dollari) per le attivit\u00e0, includevano i fondi di investimento Generali, TPG Capital, China Investment Corp, un fondo sovrano responsabile della gestione delle riserve valutarie cinesi e societ\u00e0 affiliate all'uomo d'affari Suleiman Kerimov. \nNel maggio 2013 VTB ha completato un'offerta pubblica secondaria (SPO), emettendo 2,5 trilioni di nuove azioni aggiuntive mediante sottoscrizione pubblica. Tutte le azioni sono state collocate nella Borsa principale di Mosca. Il governo non ha partecipato all'SPO, quindi la sua partecipazione nella banca \u00e8 scesa al 60,9%. La banca ha raccolto 102,5 miliardi di rubli di capitale aggiuntivo. Tre fondi sovrani, la norvegese Norges Bank Investment Management, Qatar Holding LLC e lo State Oil Fund of the Republic of Azerbaijan (SOFAZ) e la banca commerciale China Construction Bank sono diventati i maggiori investitori durante la SPO, dopo aver acquistato pi\u00f9 della met\u00e0 delle azioni aggiuntive emesse.\nFiliali.\nLe filiali ad aprile:"}
{"id": "6121571", "revid": "742538", "url": "https://it.wikipedia.org/wiki?curid=6121571", "title": "Le donne gelose", "text": "Le donne gelose \u00e8 un'opera teatrale in tre atti in dialetto veneziano di Carlo Goldoni, messa in scena per la prima volta nel Teatro Sant'Angelo di Venezia a chiusura della stagione teatrale del 1752. \nLa parte della protagonista fu recitata con grande bravura dall'attrice Maddalena Marliani-Raffi, la quale poco dopo ispir\u00f2 il personaggio di Mirandolina. La commedia fu rappresentata con successo anche fuori di Venezia.\nIn questa commedia, l'autore mette in scena uno squarcio di vita veneziana, colto tra la \"Frezzaria\" e il \"Ridotto\" in una giornata di Carnevale. Al centro della vicenda vi sono il gioco del Lotto e il personaggio di una vedova non pi\u00f9 giovane, ma che non intende per questo rinunciare alla sua femminilit\u00e0 e alla libert\u00e0 che le deriva dal denaro. Il titolo pone l'accento sulle donne gelose della vedova piuttosto che sulla figura della protagonista. \nTrama.\nVenezia, periodo di Carnevale. La signora Lugrezia \u00e8 una giovane e scaltra vedova. La sua casa \u00e8 spesso frequentata dal signor Boldo e dal signor Todero, entrambi piccoli borghesi che versano in precarie condizioni economiche. Il primo fa visita alla donna per scambiare con lei i numeri del lotto, mentre il secondo, invece, incallito giocatore d\u2019azzardo, le porta in pegno vari oggetti per poter ottenere ulteriore denaro con cui giocare. I motivi utilitaristici che spingono i due uomini a recarsi da Lugrezia sono, tuttavia, ignoti alle loro mogli, la signora Giulia (moglie di Boldo) e la signora Tonina (moglie di Todero), che temono che l\u2019affascinante vedova possa aver sedotto i mariti.\nA far visita alla casa di Lugrezia \u00e8 anche il giovane Baseggio, che si rivolge alla vedova per noleggiare dei vestiti da indossare per il carnevale. Durante la festa il ragazzo spera infatti di poter chiedere la mano di Orsetta, nipote del signor Boldo, nonostante in precedenza avesse frequentato anche Chiaretta, figlioccia dello stesso Boldo.\nMentre si reca a trovare la signora Tonina, la signora Giulia, accompagnata da Chiaretta (che spera di trovare tra i passanti l\u2019amato Baseggio), vede il signor Todero entrare nella vicina casa di Lugrezia. Anche Tonina in precedenza aveva visto, affacciandosi al balcone, Boldo entrare nella medesima casa. Entrambe, tuttavia, decidono di non rivelare per discrezione la propria scoperta, generando cos\u00ec una serie di divertenti incomprensioni. Successivamente, per\u00f2, le due hanno modo di scorgere i rispettivi mariti uscire dalla casa di Lugrezia. Furibonde meditano di vendicare il loro onore, ma, insicure e incerte, desistono dai loro intenti. Poco dopo, tuttavia, \u00e8 la stessa Lugrezia a far visita a Tonina. Durante l\u2019incontro, le donne hanno modo di sfogare le loro ire contro la vedova, che non esita a discolparsi, rivelando i reali motivi che inducono Boldo e Todero a recarsi da lei. Nonostante ci\u00f2, Lugrezia non viene creduta e alla lite si aggiunge anche Chiaretta, che sospetta che la donna abbia sedotto anche Baseggio. Ribadendo la sua rispettabilit\u00e0, Lugrezia lascia, dunque, la casa.\nDopo la discussione, Giulia e Tonina decidono di seguire Lugrezia e, in maschera, assieme a Chiaretta, si recano al Palazzo del Ridotto.\nAl Ridotto si trova anche Baseggio, in compagnia di Orsetta e della tirannica madre di quest\u2019ultima, la signora Fabia. Sono presenti, inoltre, Boldo e Todero, l\u2019uno per portare a Lugrezia la ricevuta del lotto e l\u2019altro per comunicarle che il giorno successivo sarebbe tornato a riscattare i pegni. A distanza, le mogli osservano i mariti avvicinare Lugrezia e, ancora una volta fraintendendo i reali motivi degli incontri, attaccano la donna, una volta che i mariti si sono allontanati.\nLa mattina successiva Boldo, che ha vinto al lotto, e Todero, che al gioco \u00e8 riuscito a vincere un ingente somma di denaro, si recano a comunicare i rispettivi successi alla vedova. I tre sono raggiunti anche da Baseggio, che grazie alla mediazione di Lugrezia, riesce ad ottenere la mano di Orsetta da parte di Boldo suo zio. Poco dopo giungono anche Giulia e Tonina, informate da Arlecchino che i mariti sono riusciti ad arricchirsi grazie all\u2019aiuto dell\u2019ormai non pi\u00f9 odiata vedova. Nel finale Lugrezia congeda i vari personaggi, ammonendoli e fornendo loro preziosi consigli di vita.\nPoetica.\nL'attenzione del commediografo veneziano si concentra su una zona circoscritta della citt\u00e0 e su un\u2019unica classe sociale di bottegai e mercanti, piccoli borghesi gi\u00e0 sulla soglia dell\u2019impoverimento. Ha scritto Giorgio Sangati: \"\u00c8 un mondo chiuso, claustrofobico, senza contatti con l\u2019esterno, autoreferenziale, segnato prima ancora che dalla crisi economica da una deriva morale che trascina i protagonisti in un vortice di dipendenza patologica dal gioco, in un turbine di gelosie e invidie deliranti. I rapporti umani sono miseri, ipocriti; le relazioni corrose, ammuffite, perennemente condizionate da motivi economici; l\u2019intimit\u00e0 \u00e8 squallida, segnata da insulti e botte. Imperano il culto del denaro e una fiducia ossessiva nell'azzardo: solo la sorte infatti pu\u00f2 alleviare l\u2019angoscia di (ri)cadere nella miseria, ma si tratta di un sollievo temporaneo per un mondo dal destino ormai segnato. Nessuno lavora, ma le energie si sprecano, tutti si affannano, si inseguono, si consumano, senza trovare una via d\u2019uscita, come in un labirinto in cui si gira a vuoto e si ritorna sempre al punto di partenza. L\u2019unico piacere (sadico) per i protagonisti sembra derivare dalla contemplazione delle disgrazie altrui\"."}
{"id": "6121575", "revid": "729019", "url": "https://it.wikipedia.org/wiki?curid=6121575", "title": "Banca di Mosca", "text": "La Banca di Mosca (russo: \u0411\u0430\u043d\u043a \u041c\u043e\u0441\u043a\u0432\u044b) \u00e8 stata una banca russa che forniva servizi bancari a clienti aziendali e non fino al maggio 2016, mese in cui si \u00e8 finalizzata la fusione con VTB Bank. La sede \u00e8 a Mosca.\nFino al 2011 era la quinta pi\u00f9 grande banca di Russia. In quell'anno furono scoperti prestiti di 9 miliardi di dollari statunitensi fraudolenti, e la banca ha ricevuto 14 miliardi di dollari statunitensi di bailout.\nIl governo russo ha istituito un mandato di arresto internazionale per Andrey Borodin per il suo presunto ruolo sospetto nella frode."}
{"id": "6121576", "revid": "124840434", "url": "https://it.wikipedia.org/wiki?curid=6121576", "title": "Dan Payne", "text": "Biografia.\nCarriera.\nEx-giocatore di pallavolo, dopo il ritiro intraprende un viaggio in Australia dove inizia la sua carriera di attore scrivendo cortometraggi insieme al fratello."}
{"id": "6121609", "revid": "1318658", "url": "https://it.wikipedia.org/wiki?curid=6121609", "title": "U\u017eupis", "text": "U\u017eupis (bielorusso: \u0417\u0430\u0440\u044d\u0447\u0447\u0430, Zare\u010d\u010da; polacco: \"Zarzecze\"; russo: \u0417\u0430\u0440\u0435\u0447\u044c\u0435, Zare\u010d'e) \u00e8 un quartiere di Vilnius, capitale della Lituania, e corrisponde al centro storico della citt\u00e0, nonch\u00e9 Patrimonio protetto dall'UNESCO. In lituano U\u017eupis significa \"dall'altro lato del fiume\" facendo riferimento al fiume Vilnia.\nIl distretto fu famoso per essere meta d'artisti per un periodo, e fu paragonato a Montmartre a Parigi e a Christiania a Copenaghen, a causa della sua atmosfera bohemiene e di laissez-faire.\nIl 1\u00ba aprile 1997 il distretto si dichiar\u00f2 una repubblica indipendente (Repubblica di U\u017eupis); dal primo novembre 2014 Jaap van Ark \u00e8 il presidente della repubblica."}
{"id": "6121610", "revid": "287204", "url": "https://it.wikipedia.org/wiki?curid=6121610", "title": "Uzupis", "text": ""}
{"id": "6121611", "revid": "62004", "url": "https://it.wikipedia.org/wiki?curid=6121611", "title": "Steven Tronet", "text": "Carriera.\nProfessionista dal 2007 con la Roubaix-Lille M\u00e9tropole, coglie la sua prima vittoria l'anno successivo nelle tappa iniziale della Ronde de l'Oise. Nel 2012, dopo cinque anni nella squadra Roubaix, si trasferisce all'Auber 93-BigMat; con questa squadra si aggiudica la Parigi-Troyes 2014 e il titolo nazionale di Francia nel 2015, precedendo Tony Gallopin e Sylvain Chavanel sul traguardo di Chantonnay. "}
{"id": "6121612", "revid": "1001457", "url": "https://it.wikipedia.org/wiki?curid=6121612", "title": "Aaronson", "text": ""}
{"id": "6121613", "revid": "124123", "url": "https://it.wikipedia.org/wiki?curid=6121613", "title": "Johann Karl Burckhardt", "text": "Biografia.\nStudi\u00f2 matematica e astronomia a Lipsia. Successivamente, dopo essere stato assistente presso l\u2019Osservatorio di Gotha, raggiunse l\u2019Osservatorio della \u00c9cole militaire a Parigi allora diretta da J\u00e9r\u00f4me Lalande lavorando presso il Bureau des Longitudes. Nel 1799 fu naturalizzato francese e come cittadino francese fu eletto presso L'Institut de France nel 1804. Dopo la morte di Lalande nel 1807 Burckhardt divenne il direttore dell\u2019Osservatorio della \u00c9cole militaire. Nel 1822 fu eletto membro onorario straniero della American Academy of Arts and Sciences.\nA Johann Karl Burckhardt la UAI ha intitolato il cratere lunare Burckhardt.\nContributi scientifici.\nBurckhardt condusse studi approfonditi sulle orbite delle comete; in particolare il suo studio sulla cometa del 1770 gli fece guadagnare una grande reputazione. Nel 1812 pubblic\u00f2 una approfondita teoria lunare dopo quella di Pierre-Simon Laplace. Nelle sue tavole lunari, basate su circa quattromila osservazioni, sono riportati aggiustamenti dei coefficienti basati sul metodo dei minimi quadrati. Uno speciale comitato del Bureau des Longitudes a cui parteciparono Laplace, Delambre, Bouvard, Arago e Poisson dopo averle visionate concluse che esse rappresentavano un miglioramento rispetto alle tavole lunari di B\u00fcrg. A seguito di questo giudizio furono ritenute per anni le pi\u00f9 affidabili e furono ufficialmente usate per il calcolo delle effemeridi lunari nel \"The nautical almanac\" dal 1821 al 1861."}
{"id": "6121616", "revid": "929200", "url": "https://it.wikipedia.org/wiki?curid=6121616", "title": "Gran Premio San Luigi di Sona", "text": ""}
{"id": "6121617", "revid": "767487", "url": "https://it.wikipedia.org/wiki?curid=6121617", "title": "Cicogne in missione", "text": "Cicogne in missione (\"Storks\") \u00e8 un film del 2016 diretto da Nicholas Stoller e da Doug Sweetland.\nTrama.\nFin dai tempi pi\u00f9 antichi le cicogne hanno portato i neonati alle loro nuove famiglie, partendo dal picco del Monte Cicogna. Il boss delle cicogne per\u00f2, dopo un incidente, decide di destinare le cicogne a spedire pacchi contenenti oggetti come telefoni, gadget e oggetti che le persone ordinano da casa. Tulip \u00e8 una ragazza di 18 anni che vive con le cicogne, adottata dalla loro comunit\u00e0 dopo che Jasper, una cicogna addetta alle consegne, aveva voluto tenerla e aveva maldestramente rotto il suo localizzatore, cancellando l'indirizzo della sua nuova casa. Da questo incidente, che porta le cicogne a smettere di portare i neonati, \u00e8 nata Cornerstore.com, ditta per la quale Junior lavora. Junior invece \u00e8 una cicogna che dovrebbe diventare il nuovo boss, prendendo il posto del boss precedente, che diventer\u00e0 a sua volta il presidente dell'azienda.\nJunior diventer\u00e0 boss solo ad una condizione: dovr\u00e0 licenziare Tulip (che il vecchio boss considera molto pasticciona) e riconsegnarla al mondo degli umani. Junior per\u00f2 non trova parole per licenziare la ragazza e le affida il reparto smistamento lettere, facendole promettere di non uscire mai dalla stanza. Tulip \u00e8 sorpresa, ma passa il tempo ad annoiarsi perch\u00e9 non riceve alcuna lettera. Fino al momento in cui Nate, un bambino figlio unico, inizia a desiderare un fratellino. I suoi genitori non si occupano molto di lui, in quanto parecchio impegnati col lavoro. Un giorno in soffitta, Nate trova un volantino delle cicogne e scrive una lettera chiedendo un fratellino, firmando col nome dei genitori.\nJunior scopre che Tulip, una volta ricevuta la lettera, \u00e8 uscita dall'ufficio e la raggiunge nel vecchio magazzino, dove si creavano i bambini da spedire in tutto il mondo. Qui Tulip e Junior combinano un pasticcio e creano cos\u00ec una neonata. Cercando di porre rimedio al danno creato, partono con un aeroplano costruito da Tulip, visto che Junior ha un'ala rotta a causa del pasticcio combinato nel reparto creazione bambini e quindi \u00e8 inabile al volo. I due vengono per\u00f2 seguiti da Jasper, la cicogna esiliata, che voleva tenere Tulip quando era una neonata."}
{"id": "6121619", "revid": "1364533", "url": "https://it.wikipedia.org/wiki?curid=6121619", "title": "Storks", "text": ""}
{"id": "6121623", "revid": "599013", "url": "https://it.wikipedia.org/wiki?curid=6121623", "title": "Karin Wallgren-Lundgren", "text": "Biografia.\nNel 1967 fu medaglia d'argento nei 50 metri piani e medaglia d'oro nei 400 metri piani ai Giochi europei indoor di Praga. Prese parte a due edizioni dei Giochi olimpici (Citt\u00e0 del Messico 1968 e Monaco di Baviera 1972), ma non raggiunse mai le fasi finali.\nIn carriera \u00e8 stata 42 volte campionessa nazionale della Svezia tra il 1962 e il 1972 in sette diverse specialit\u00e0 (tra le quali quattro staffette) e conquist\u00f2 tre record nazionali nei 100, 200 e 400 metri piani."}
{"id": "6121624", "revid": "110157", "url": "https://it.wikipedia.org/wiki?curid=6121624", "title": "Distilleria Yamazaki", "text": "La \u00e8 una distilleria di whisky giapponese situata a Shimamoto, nella prefettura di Osaka, in Giappone. Aperta nel 1923, \u00e8 la pi\u00f9 antica distilleria di whisky in Giappone ed \u00e8 di propriet\u00e0 del gruppo Suntory.\nStoria.\nNel 1923 Shinjir\u014d Torii, fondatore della societ\u00e0 Suntory, costru\u00ec la prima distilleria per il whisky di malto nella valle di Yamazaki.\nLa distilleria sorge nella periferia di Kyoto, antica capitale del Giappone e dove vi \u00e8 storicamente un ottimo accesso alle risorse idriche, oltre a un clima diversificato ed alta umidit\u00e0, che sono tutti fattori ideali per la produzione ed invecchiamento del whisky.\nLa Suntory Yamazaki detiene il pi\u00f9 grande mercato del whisky in Giappone ed esporta in pi\u00f9 di dieci paesi nel mondo, tra cui gli Stati Uniti (60% delle esportazioni), Cina, Regno Unito e Indonesia.\nNella cantina di invecchiamento della distilleria Yamazaki sono custodite diverse decine di migliaia di botti di legno per produrre il tipico aroma e colore ambrato dei whisky Yamazaki, alcuni dei quali invecchiano per oltre 50 anni. Vengono utilizzate botti di diverse forme, grandezza e variet\u00e0 di legni di Quercia, inclusa la Mizunara (Quercia giapponese) che crescono nella grande foresta di Hokkaid\u014d.\nLa distilleria \u00e8 visitabile su appuntamento e con visite guidate gratuite in lingua giapponese (audioguide in inglese).\nRiconoscimenti.\nIl whisky Yamazaki ha ricevuto numerosi premi a livello internazionale da parte di riviste ed organizzazioni soedializzate, tra cui il Beverage Testing Institute e il San Francisco World Spirits Competitions, dove il whisky invecchiato 18 anni ha vinto sei medaglie d'oro (dal 2008 al 2013). Proof66.com ha premiato il prodotto con un punteggio di 97/100 nella classifica dei whiskys.\nLo Yamazaki invecchiato 25 anni \u00e8 stato premiato come migliore whisky di malto singolo giapponese del 2013. La Jim Murray's Whisky Bible 2015 ha premiato lo Yamazaki Single Malt Sherry Cask 2013 con il premio del miglior whisky dell'anno."}
{"id": "6121630", "revid": "73843", "url": "https://it.wikipedia.org/wiki?curid=6121630", "title": "Giro delle Fiandre 1961", "text": "Il Giro delle Fiandre 1961, quarantacinquesima edizione della corsa, fu disputato il 26 marzo 1961, per un percorso totale di 255\u00a0km. Fu vinto dal britannico Tom Simpson, al traguardo con il tempo di 6h22'00\", alla media di 40,052\u00a0km/h, davanti a Nino Defilippis e Jo de Haan.\nI ciclisti che partirono da Gand furono 146; coloro che tagliarono il traguardo a Wetteren furono 53."}
{"id": "6121632", "revid": "929200", "url": "https://it.wikipedia.org/wiki?curid=6121632", "title": "Gran Premio De Nardi", "text": ""}
{"id": "6121634", "revid": "729019", "url": "https://it.wikipedia.org/wiki?curid=6121634", "title": "Intermundia", "text": "Gli intermundia (, , letteralmente \"fra i mondi\"), nella filosofia epicurea, si identificano col vuoto, presente fra gli infiniti mondi, dove abitano eternamente gli dei nel loro stato di atarassia e aponia che li porta a non interessarsi in nessun modo dell'andamento delle cose terrene."}
{"id": "6121635", "revid": "83804189", "url": "https://it.wikipedia.org/wiki?curid=6121635", "title": "Marcella (Bella)", "text": ""}
{"id": "6121636", "revid": "131145", "url": "https://it.wikipedia.org/wiki?curid=6121636", "title": "Karin Wallgren", "text": ""}
{"id": "6121638", "revid": "47767", "url": "https://it.wikipedia.org/wiki?curid=6121638", "title": "Kentaro Takaoka", "text": ""}
{"id": "6121640", "revid": "181699", "url": "https://it.wikipedia.org/wiki?curid=6121640", "title": "Torrente Sorico", "text": ""}
{"id": "6121641", "revid": "1573940", "url": "https://it.wikipedia.org/wiki?curid=6121641", "title": "Oxychilus alliarius", "text": "Oxychilus alliarius () \u00e8 un mollusco gasteropode polmonato terrestre della famiglia Oxychilidae.\nDescrizione.\n\"O. alliarius\" \u00e8 di piccole dimensioni, dai 6 agli 8 mm, con corpo di colore scuro di tonalit\u00e0 blu-grigia e conchiglia traslucida di colore giallo-marrone lucido, a spirale piana con bassissimo numero di spire strettamente arrotolate e columella di dimensioni medie. Il nome fa riferimento all'\"Allium\", genere di piante dal caratteristico forte aroma di aglio o cipolla, odore che, se disturbata, emana la secrezione prodotta dalla chiocciola a scopo difensivo, caratteristica che viene riportata anche nei nomi comuni in lingua inglese, \"garlic snail\" (\"chiocciola aglio\") o anche \"garlic glass-snail\".\nDistribuzione ed habitat.\n\"Oxychilus alliarius\" \u00e8 presente in un vasto areale; nell'Europa nordoccidentale, Islanda, Scandinavia meridionale, nell'arcipelago britannico e nella Germania settentrionale, ritrovato inoltre in Svizzera, Austria occidentale (Vorarlberg), Italia settentrionale (Toscana), Spagna (Catalogna) e Azzorre, tuttavia sono state introdotte in molte altre regioni in tutto il mondo."}
{"id": "6121642", "revid": "767487", "url": "https://it.wikipedia.org/wiki?curid=6121642", "title": "Sleepless - Il giustiziere", "text": "Sleepless - Il giustiziere (\"Sleepless\") \u00e8 un film del 2017 diretto da Baran bo Odar.\nLa pellicola, con protagonisti Jamie Foxx e Michelle Monaghan, \u00e8 il remake del film del 2011 \"Notte bianca\", diretto da Fr\u00e9d\u00e9ric Jardin.\nTrama.\nDurante un'operazione, Vincent Downs (Jamie Foxx), tenente della polizia di Las Vegas, si ritrova accidentalmente coinvolto nella sparizione di una partita di droga che attira contro di lui l'ira di due boss mafiosi e insinua dubbi sulla sua onest\u00e0 nel detective Jennifer Bryant (Michelle Monaghan). Per ottenere la droga che Downs ha nascosto, uno dei due mafiosi rapisce il figlio sedicenne di Downs, promettendo di liberarlo solo dopo la restituzione della cocaina. Inizia cos\u00ec una corsa contro il tempo per salvare il ragazzo. Dopo vari colpi di scena avvenuti all'interno di un casin\u00f2 di propriet\u00e0 di uno dei due mafiosi, Downs, nonostante sia gravemente ferito, riesce a liberare il figlio, mentre la detective degli affari interni prende in consegna la droga, non credendo alla versione di Downs che si era qualificato come agente sotto copertura. Durante il rientro in centrale per l'interrogatorio di uno dei mafiosi arrestati, si scopre che il vero poliziotto corrotto \u00e8 Dennison, partner della detective Bryant, che tenta di ucciderla ma senza riuscirci in quanto Bryant, seppur mal ridotta dopo la colluttazione avvenuta con lui, riesce a farlo arrestare dai suoi uomini. A seguito delle ferite riportate negli scontri a fuoco, sia Downs che Bryant, vengono trasportati in gravi condizioni in ospedale ma alla fine riescono entrambi a cavarsela.\nDistribuzione.\nIl film \u00e8 stato distribuito nelle sale cinematografiche statunitensi il 13 gennaio 2017, mentre in quelle italiane il 2 febbraio dello stesso anno."}
{"id": "6121647", "revid": "929200", "url": "https://it.wikipedia.org/wiki?curid=6121647", "title": "Memorial Guido Zamperoli", "text": ""}
{"id": "6121651", "revid": "287204", "url": "https://it.wikipedia.org/wiki?curid=6121651", "title": "Asli Erdogan", "text": ""}
{"id": "6121652", "revid": "105802241", "url": "https://it.wikipedia.org/wiki?curid=6121652", "title": "Episodi di Halt and Catch Fire (terza stagione)", "text": "La terza stagione della serie televisiva Halt and Catch Fire \u00e8 stata trasmessa in prima visione negli Stati Uniti dall'emittente AMC dal 23 agosto all'11 ottobre 2016.\nIn Italia la serie va in onda su Rai 4 a partire dal 22 maggio 2019."}
{"id": "6121670", "revid": "122222370", "url": "https://it.wikipedia.org/wiki?curid=6121670", "title": "Classe San Lorenzo Giustinian", "text": "La Classe San Lorenzo Giustiniano fu una classe di vascelli di linea di primo rango da 70 cannoni che prest\u00f2 servizio nella Armada tra il 1691 e il 1764. Ne furono costruiti 29 esemplari, in tre serie costruttive, che si differenziavano tra di loro per la lunghezza dello scafo e per l'armamento installato.\nStoria.\nNel 1690 furono impostati due nuovi vascelli della Classe Giove Fulminante, il \"Leon Coronato\" e il \"San Lorenzo Giustinian\", ma durante le fasi della costruzione presso l'Arsenale la seconda unit\u00e0 fu modificata, venendo allungata ed allargata sul fondo dello scafo. Il \"San Lorenzo Giustinian\", fabbricato sotto la direzione di Giovanni Michiel ed armato con 70 cannoni, and\u00f2 a costituire il primo esemplare di una nuova classe di unit\u00e0 destinata a costituire il nucleo centrale dell'Armata Grossa impegnata nella prima e seconda guerra di Morea contro l'Impero ottomano.\nCon la costruzione del vascello \"Aurora\" vennero introdotte modifiche costruttive allo scafo che venne irrobustito ed allungato a 41,03 m. L'armamento venne potenziato con l'adozione di pezzi d'artiglieria da 30 libbre, e l'introduzione di queste modifiche diede vita ad una seconda serie costruttiva. Il vascello \"Sol d'Oro\", entrato in servizio nel 1696, fu il primo ad adottare la nuova colorazione decisa dal Senato per i vascelli appartenenti all'Armata Grossa veneziana.\nI vascelli della terza serie costruttiva, il cui primo esemplare fu il \"Madonna de l'Arsenal\", avevano lunghezza aumentata a 42,03 m, ed imbarcavano 68 pezzi d'artiglieria. Le ultime quattro unit\u00e0 della terza serie, la cui costruzione si protrasse per molto tempo, ebbero armamento ridotto a 66 pezzi d'artiglieria.\nL'ultima unit\u00e0 ad essere radiata dal servizio fu il \"Sant'Iseppo\", che venne demolita presso l'Arsenale a partire dal 1764."}
{"id": "6121672", "revid": "287204", "url": "https://it.wikipedia.org/wiki?curid=6121672", "title": "Vilde Frang", "text": "Biografia.\nNata a Oslo, ha iniziato lo studio del violino secondo il metodo Suzuki all'et\u00e0 di quattro anni. Tra il 1993 e il 2002 ha studiato con Stephan Barratt-Due, Alf Richard Kraggerud e Henning Kraggerud presso il Barratt Due musikkinstitutt a Oslo.\nHa debuttato come solista a dieci anni, con la Kringkastingsorkestret (l'Orchestra della Radio Norvegese). Nel 1998 ha conosciuto Anne-Sophie Mutter, che \u00e8 stata in seguito sua mentore, e le ha assegnato una borsa di studio presso la Fondazione Anne-Sophie Mutter. Nel 1999, a dodici anni, \u00e8 stata scelta da Mariss Jansons per suonare come solista con la Filarmonica di Oslo.\nTra il 2003 e il 2009 ha continuato i suoi studi in Germania, con Kolja Blacher presso la Hochschule f\u00fcr Musik und Theater di Amburgo, e con Ana Chumachenco all'Accademia Kronberg. \u00c8 divenuta membro del Borletti-Buitoni Trust nel 2007, e ha seguito lezioni con Mitsuko Uchida a Londra.\nNel 2008 ha firmato un contratto esclusivo con la EMI Classics, pubblicando il suo primo album nel 2009, per il quale ha ricevuto una nomination per l\"EMI Classics' Young Artist of the Year\" 2010. Per le sue incisioni ha ricevuto diversi riconoscimenti, tra cui un Classical BRIT, due Deutsche Schallplattenpreis, quattro ECHO Klassik Awards, due Edisson Klassiek Awards, \"Diapason d'Or\" e \"Editor's Choice\" su \"Gramophone\".\nNel 2012 ha conseguito il \"Credit Suisse Young Artist Award\", e nel 2013 ha debuttato ai Proms a Londra, eseguendo il Concerto di Bruch con la BBC Philharmonic Orchestra.\nDal 2015 incide in eslcusiva per Warner Classics.\nInsegna alla Norges musikkh\u00f8gskole di Oslo. Il suo strumento \u00e8 un Vuillaume del 1864."}
{"id": "6121676", "revid": "22475", "url": "https://it.wikipedia.org/wiki?curid=6121676", "title": "Guerre in famiglia", "text": "Guerre in famiglia \u00e8 un romanzo di Jerry Spinelli, pubblicato nel 1984.\nTrama.\nGreg si \u00e8 allenato e si \u00e8 fatto bello tutta l'estate per conquistare il cuore di Jennifer Wade, una sua compagna di classe di cui \u00e8 innamorato, ma scopre che Jennifer si \u00e8 trasferita a Conestoga, in Pennsylvania.\nIntanto sua sorella maggiore, Megin (che frequenta il quarto anno di liceo), conosce la scuola grazie alla sua amica Sue Ann una stravagante ragazza di nome Zoe Miranda, che \u00e8 arrivata l\u00ec dalla California ed ha gi\u00e0 un nutrito stuolo di seguaci, tra le quali appunto Sue Ann, ma Megin non le d\u00e0 molto peso.\nLa sera, a cena, Megin costringe Greg a dire che aveva un appuntamento con Jennifer Wade quella sera stessa anche se non ce l'aveva. Allora lui e i suoi amici si ritrovano al centro commerciale. Siccome c'\u00e8 molta gente l\u00ec, loro si infilano da McDonald's dove trovano due loro compagne di classe, Anita e Sara, che pensano di andare con loro, e Poff subito dopo si allontana. I quattro si dirigono al bowling e fanno le squadre: Anita star\u00e0 con Valducci e Sara con Greg. A Greg viene in mente in continuazione Jennifer e si eclissa spessissimo per pensare a lei, finch\u00e9 non scappa proprio via, pensando a tutti i bei ragazzi di Conestoga. .\nMegin, intanto, fa visita sempre pi\u00f9 spesso a Emilie, un'anziana donna che vive all'ospizio di Beechwood e che vuole molto bene a Megin. Megin porta sempre una ciambella francese a Emilie, sebbene il fratello di Emilie lo vieti, e in cambio Emilie le racconta ci\u00f2 che faceva da bambina.\nIntanto Greg incontra Sara a scuola, che lo invita ad una festa e lui accetta perch\u00e9 pensa che ci sia anche Jennifer.\nLo stesso giorno della festa di Sara, il pap\u00e0 di Greg, Megin e Toddie decide di portare i suoi figli a fare una scampagnata. Entrando in un negozietto dell'usato, Greg trova un braccialetto con un ciondolo a forma di lettera J (come Jennifer!) e lo compra.\nDopo una serie di imprevisti, Greg arriva alla festa in ritardo, ma abbastanza in orario per salutare Jennifer. Quando Jennifer vede Greg vicino a Sara, le dice che almeno lei ha un cavaliere; cos\u00ec a Greg viene in mente di mandarle per Natale quel braccialetto con la J scrivendo anche che lui le avrebbe fatto da cavaliere. \nQualche giorno dopo, Jennifer gli rispose, ringraziandolo per il suo regalo e augurandogli buon Natale, cos\u00ec lui le telefona invitandola da qualche parte e lei per\u00f2 declina l'invito perch\u00e9 purtroppo ha troppi impegni. \nSuccessivamente, Greg vede pi\u00f9 volte Sara assieme a Leo Borlock, a cui si rivolgevano molte ragazze per risolvere problemi di cuore. Inoltre li vede alla recita, dove il suo amico Valducci, il tecnico delle luci, (innamorato di Zoe) ogni volta che c'\u00e8 una scena romantica fa \u201cimpazzire\u201d i riflettori e nella scena pi\u00f9 idilliaca, mentre Romeo e Giulietta si scambiano un bel bacio appassionato sul loro carro nuziale a forma di hamburger, lui fa muovere tutte le luci tranne una: il riflettore principale, che \u00e8 puntato su Sara e Leo che (per fortuna di Greg) stanno guardando senza romanticismi lo spettacolo. Arrivato a casa, Greg ha l'idea di chiamare la sua professoressa di Scienze, la signora Ackerman, per chiederle se nel progetto sull'uovo lui e Sara avrebbero potuto stare in coppia. \nIl giorno dopo la signora Ackerman spiega in cosa consister\u00e0 il progetto sull'uovo: ogni coppia sar\u00e0 composta da un ragazzo e da una ragazza, a cui sar\u00e0 assegnato un uovo in una scatola da scarpe. Per\u00f2 l'uovo non dovr\u00e0 mai essere chiamato \u201cuovo\u201d, ma \u201cneonato\u201d, e i due ragazzi dovranno essere chiamati \u201cgenitori\u201d. Nomina anche le coppie, tra cui ci sono anche Greg e Sara. Ogni notte dei genitori a turno avrebbero tenuto l'uovo e la prima notte li avrebbero tenuti i \"padri\". I genitori non dovrebbero mai perdere di vista il pupo e dovevano decidere il suo sesso e il suo nome. Greg decide che il beb\u00e8 sar\u00e0 una femmina e si chiamer\u00e0 Camille.\nQualche tempo dopo, la mamma chiede a Megin di portare Toddie alla Serata dei Bambini in biblioteca alle sette. Ma c'\u00e8 un problema: alle sette trasmettono lo speciale su Wayne Gretzky, l'asso dell'hockey che Megin adora e di cui ha una mazza da hockey autografata. Cos\u00ec lei finge di avere il mal di pancia pur di guardare la performance di Gretzky, ma i suoi genitori lo interpretano come un'appendicite, quindi la portano all'ospedale. Il dottore dice che Megin non ha l'appendicite ma che deve stare a riposo qualche giorno, per cui la partita per il campionato di hockey al Palaghiaccio (il pattinaggio al coperto della sua citt\u00e0) salta. Ma lei va e, per mettere a tacere Toddie (che la stava tenendo d'occhio), lo porta con s\u00e9. \nAppunto per questa partita Greg vorrebbe affidare Camille a Sara, ma non ci riesce, per ci\u00f2 se lo porta dietro al Palaghiaccio. \nSiccome Greg sta dicendo all'allenatore di Megin che lei non pu\u00f2 giocare a causa del mal di pancia, lei prende l'uovo del fratello e lo lancia sul ghiaccio e lui per punizione le lancia oltre lo steccato la sua amata mazza di Gretzky.\nTornata a casa, pap\u00e0 ha in serbo per Megin una bella lavata di testa, sgridandola perch\u00e9 ha finto di avere l'appendicite e ha portato via suo fratello minore preoccupando lui e la mamma a morte, cos\u00ec le impone di tornare sempre a casa prima delle tre e mezzo di pomeriggio altrimenti non le compreranno una nuova mazza da hockey fino ad aprile (in questo punto della storia \u00e8 gennaio) e si perder\u00e0 tutta la stagione di hockey. Megin torna all'orario prestabilito sempre.\nUn giorno per\u00f2, dopo la scuola, va in pasticceria, prende qualche ciambella francese e va all'ospizio di Beechwood, ma nella camera di Emilie c'\u00e8 un'altra signora; di conseguenza va dalla direttrice dell'ospizio che le comunica un'infausta notizia: Emilie \u00e8 morta. \nAllora Megin cammina tristemente, accusandosi di aver ucciso Emilie a forza di darle ciambelle francesi di contrabbando. Siccome aveva l\u00ec i libri di scuola, li lascia sulla strada, continua a camminare e arriva ad una villa affacciata sul lago che per\u00f2 \u00e8 aperta solo nei fine settimana. Megin decide cos\u00ec di entrare. \nNel mentre Sue Ann e Zoe arrivano a casa di Megin, in lacrime perch\u00e9 non hanno pi\u00f9 notizie della loro amica da molto tempo; cos\u00ec la mamma di Megin decide di chiamare un poliziotto, che le dice che hanno trovato dei libri scolastici in una strada chiamata West Chester Pike e che forse lei torner\u00e0 per la notte. Ma Megin non torna, il che causa la preoccupazione dei suoi genitori.\nSue Ann e Zoe per\u00f2 non si arrendono e vanno a chiamare Greg, che \u00e8 andato al lago per sfogarsi con l'hockey; ma neppure lui sa niente di Megin.\nNel mentre, Megin si impaurisce al pensiero di essere da sola in una villa buia e tetra come quella. Sente un rumore simile a quello di una pendola. Si affaccia alla finestra e vede Greg che lancia il dischetto da hockey contro la parete. Scende e quando sta per uscire, il rumore del disco \u00e8 finito. A Megin viene in mente che forse Greg sta affogando nel lago e, istintivamente, esce dalla finestra. Arrivata sul lago, sente una voce che proviene dal centro del lago, dove il ghiaccio \u00e8 pi\u00f9 sottile e lei pensa che Greg stia annegando, cos\u00ec si dirige verso il centro del lago. Greg era andato l\u00ec per recuperare l'adorata mazza da hockey di Megin, ma mentre la prende il ghiaccio sotto ai suoi piedi si rompe. Megin va l\u00ec e vede un grosso buco nel ghiaccio. Chiama Greg e lui le dice che \u00e8 laggi\u00f9. Greg le porge la mazza e lei tira ma non riesce a ripescarlo. Il ghiaccio intorno a lei inizia a spaccarsi. Anche lei cade in acqua, ma riesce a riaffiorare, a tirare fuori Greg e a portarlo all'ospedale, da dove qualche giorno dopo i due fratelli tornano. Da quel momento in poi, i due fratelli fanno pace e non litigeranno pi\u00f9."}
{"id": "6121682", "revid": "181699", "url": "https://it.wikipedia.org/wiki?curid=6121682", "title": "Corregimiento di Colombia", "text": ""}
{"id": "6121686", "revid": "682087", "url": "https://it.wikipedia.org/wiki?curid=6121686", "title": "Maha Vajiralongkorn", "text": ""}
{"id": "6121687", "revid": "339392", "url": "https://it.wikipedia.org/wiki?curid=6121687", "title": "Maha Chakri Sirindhorn", "text": ""}
{"id": "6121689", "revid": "1345932", "url": "https://it.wikipedia.org/wiki?curid=6121689", "title": "Stretto di Cebu", "text": "Lo stretto di Cebu (in Tagalog: \"Kipot ng Ceb\u00fa\"), chiamato anche stretto di Bohol, \u00e8 uno stretto situato nella regione di Visayas Centrale, nelle Filippine.\nCaratteristiche.\nLo stretto di Cebu collega la parte occidentale del Mar di Bohol con il Mar di Camotes e separa la Provincia di Cebu dalla Provincia di Bohol. \nTrasporti.\nLo stretto \u00e8 un'importante via d'acqua che collega la citt\u00e0 di Cebu, posta all'estremit\u00e0 settentrionale, con le citt\u00e0 portuali di Dumaguete e Cagayan de Oro a sud.\nNell'isola di Mactan, all'estremit\u00e0 settentrionale dello stretto, si trova l'Aeroporto Internazionale di Mactan-Cebu, il secondo pi\u00f9 importante delle Filippine."}
{"id": "6121691", "revid": "327773", "url": "https://it.wikipedia.org/wiki?curid=6121691", "title": "Stretto di Bohol", "text": ""}
{"id": "6121694", "revid": "287204", "url": "https://it.wikipedia.org/wiki?curid=6121694", "title": "Shandong Nanzi Paiqiu Dui 2015-2016", "text": "Questa voce raccoglie le informazioni riguardanti lo Shandong Nanzi Paiqiu Dui nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica\nArea sanitaria"}
{"id": "6121696", "revid": "929200", "url": "https://it.wikipedia.org/wiki?curid=6121696", "title": "Passista veloce", "text": ""}
{"id": "6121698", "revid": "1543377", "url": "https://it.wikipedia.org/wiki?curid=6121698", "title": "Charles Bagot", "text": "Biografia.\nEra il figlio di William Bagot, I barone Bagot, e di sua moglie, Elizabeth St John. Frequent\u00f2 la Rugby School e il Christ Church.\nBagot serv\u00ec come membro del Parlamento per Castle Rising (1807-1808). \u00c8 stato cancelliere del King's College, (oggi l'University of Toronto) (1842-1843).\nMatrimonio.\nSpos\u00f2, il 22 luglio 1806, Lady Mary Wellesley-Pole (?-2 febbraio 1845), figlia di William Wellesley-Pole, III conte di Mornington. Ebbero sei figli:\nCarriera diplomatica.\nAmbasciatore negli Stati Uniti.\nVenne nominato Ministro Plenipotenziario e inviato straordinario per gli Stati Uniti il 31 luglio 1815, in seguito alla guerra del 1812. Con Richard Rush, negozi\u00f2 il trattato di Rush-Bagot per limitare le forze navali sui Grandi Laghi e Lago Champlain. Ha anche contribuito ai negoziati per la Convenzione anglo-americana del 1818, che ha definito il confine tra Nord America britannico e gli Stati Uniti dal Lago dei Boschi verso l'Oceano Pacifico. Bagot ha concluso il suo mandato a Washington, DC nel 1820.\nAmbasciatore in Russia e nei Paesi Bassi.\nSuccessivamente ha lavorato come Ambasciatore del Regno Unito in Russia, dove ha partecipato a negoziati per il 1825 nel Trattato di San Pietroburgo.\nPoi, ha servito come Ambasciatore del Regno Unito nei Paesi Bassi, dove \u00e8 stato coinvolto nei negoziati che hanno portato alla costituzione del Belgio nel 1831.\nAmministratore coloniale.\nGovernatore Generale del Canada.\nDopo una pausa di dieci anni dal servizio diplomatico, Bagot accett\u00f2 di succedere a Lord Sydenham come governatore generale della neo proclamata provincia del Canada. Bagot \u00e8 stato nominato il 27 settembre 1841, ed \u00e8 arrivato nella capitale canadese di Kingston il 10 gennaio 1842. Ha inoltre ricoperto, in concomitanza, le cariche di Vice Governatore del Canada orientale e Luogotenente Governatore del Canada occidentale per lo stesso periodo.\nCome una concessione importante, Bagot permise ai leader politici coloniali canadese Robert Baldwin e Sir Louis-Hippolyte Lafontaine di formare un ministero, sulla base delle loro maggioranze parlamentari. Lafontaine, come leader franco-canadese, aveva subito maltrattamenti dagli inglesi sotto il precedente governatore generale, Lord Sydenham. Questo \u00e8 stato l'inizio di quello che divenne noto come il governo rappresentativo in Canada. La leadership di Bagot \u00e8 stata un importante passo avanti nella creazione di rapporti pi\u00f9 amichevoli tra la colonizzazione inglese e francese.\nBagot lavor\u00f2 in modo produttivo con Baldwin e Lafontaine per stabilire una struttura per la governance municipale nella provincia del Canada. Con l'arrivo della Confederazione nel 1867 nacquero l'Ontario e il Qu\u00e9bec.\nMentre prestava servizio come governatore generale, Bagot ordin\u00f2 la prima estradizione di uno schiavo fuggitivo negli Stati Uniti dal Canada occidentale. Il latitante in questione, Nelson Hacket (o Hackett), era stato un cameriere e maggiordomo di una ricca proprietaria di schiavi dell'Arkansas. Nel 1841, Hackett ha rubato un cappotto di castoro e una cavalla da corsa dal suo padrone, cos\u00ec come un orologio d'oro e una sella da altri due, ed \u00e8 fuggito nel Canada occidentale. Il padrone di Hacket lo raggiunse a Chatham, in Ontario, e Hacket \u00e8 stato imprigionato. Secondo Bagot, Hacket aveva commesso un crimine rubando oggetti non necessari per la sua fuga, e per questo motivo \u00e8 stato estradato.\nMorte.\nDopo aver terminato la sua carica come governatore generale, nel gennaio 1843, Bagot mor\u00ec quattro mesi pi\u00f9 tardi alla residenza vicereale, Alwington House, troppo malato per tornare nel Regno Unito.\nOggi, egli \u00e8 ricordato soprattutto per il suo contributo allo sviluppo del \"confine indifeso\" tra gli Stati Uniti e in Canada, e per la promozione delle relazioni politiche tra i due principali gruppi coloniali: inglesi e francesi.\nBagot Street, una via principale nel centro di Kingston, \u00e8 chiamato in sua memoria."}
{"id": "6121718", "revid": "1538224", "url": "https://it.wikipedia.org/wiki?curid=6121718", "title": "Folle banderuola/La luna e il cow boy/Un piccolo raggio di luna/Vorrei sapere perch\u00e9", "text": "Folle banderuola/La luna e il cow boy/Un piccolo raggio di luna/Vorrei sapere perch\u00e9 \u00e8 il quinto EP di Mina, pubblicato su vinile a 45 giri dall'etichetta discografica Italdisc nel 1960.\nDescrizione.\nRaccoglie 4 brani, provenienti da altrettanti singoli gi\u00e0 pubblicati tra il 1959 e il 1960, che si trovano anche nell'antologia \"\" del 2010, che riunisce tutti i 45 giri pubblicati nel periodo.\nTutte le canzoni sono incluse nel primo album ufficiale di Mina, \"Tintarella di luna\", tranne \"Un piccolo raggio di luna\" inserito nel secondo, \"Il cielo in una stanza\", entrambi pubblicati nel 1960.\nNelle discografie straniere dell'artista esistono EP simili, i quali, eccezion fatta per la presenza del primo brano \"Folle banderuola\" che li intitola, contengono sempre brani diversi. Nel 1960 in Spagna, catalogo Discophon 17.060, successivamente in Francia, catalogo Festival Records IT 45 1009 S.\nAncora in Francia \u00e8 stato pubblicato un EP (catalogo IT 45 1013 S) con su un lato Folle Girouette (\"Folle banderuola\") e Les confettis (\"Coriandoli\") cantate in francese, sull'altro due brani in italiano: \"Ho paura\" e \"Confidenziale\".\nGiulio Libano con la sua orchestra accompagna la cantante in tutti i brani, eccetto \"Vorrei sapere perch\u00e9\" dove suonano gli \"Happy Boys\"."}
{"id": "6121738", "revid": "729019", "url": "https://it.wikipedia.org/wiki?curid=6121738", "title": "Peter Eduard Crasemann", "text": "Biografia.\nEbbe il comando di diverse divisioni come generale di artiglieria durante la Seconda Guerra Mondiale, ricevendo la croce di cavaliere con foglie d'alloro dell'Ordine della Croce di Ferro in riconoscimento del suo valore sul campo e per i successi della sua leadership militare. Alla fine della guerra venne catturato dalle truppe inglesi nel Bacino della Ruhr e rimase nella condizione di prigioniero di guerra sino al 1947 quando venne accusato di crimini di guerra presso il tribunale militare britannico di Padova e condannato a 10 anni di carcere per complicit\u00e0 nelle esecuzioni di massa di 174 civili italiani a Padule di Fucecchio, presso Firenze, il 23 agosto 1944. Trascorse gli ultimi suoi anni di vita in carcere, morendo in Germania nel 1950."}
{"id": "6121744", "revid": "929200", "url": "https://it.wikipedia.org/wiki?curid=6121744", "title": "Juniores (ciclismo)", "text": ""}
{"id": "6121749", "revid": "144796", "url": "https://it.wikipedia.org/wiki?curid=6121749", "title": "Eduard Crasemann", "text": ""}
{"id": "6121752", "revid": "729019", "url": "https://it.wikipedia.org/wiki?curid=6121752", "title": "Bobina magnetica", "text": "Una bobina magnetica \u00e8 un tipo di sistema di controllo d'assetto e di stabilizzazione usato sui satelliti. \u00c8 composto da una serie di spire di un materiale conduttore e funziona generando un campo magnetico che interagisce con il campo magnetico del pianeta producendo un momento meccanico nel satellite.\nFunzionamento.\nLe bobine magnetiche sono sostanzialmente degli elettromagneti che generano un campo magnetico anisotropo quando sono attraversati da una corrente elettrica. Il campo magnetico pu\u00f2 essere quindi controllato accendendo e spegnendo la corrente che scorre attraverso le sue spire. Per questo scopo si usa di solito un controllo automatico retroattivo. Le bobine vengono in genere fissate alla struttura del satellite, in modo che qualunque forza magnetica che venga esercitata dalle bobine sul campo magnetico circostante produca un momento meccanico opposto intorno al centro di massa del satellite. Questo consente di creare una rotazione controllata del satellite utilizzando solo energia elettrica.\nDi solito sono presenti tre serie di spire, sebbene configurazioni a uno o due serie possono essere sufficienti in applicazioni dove non \u00e8 richiesto un controllo d'assetto completo o dove forze esterne come la resistenza aerodinamica consentono di usare un controllo sottoattuato. Le tre serie di spire sono di norma disposte perpendicolarmente tra loro per garantire una simmetria rotazionale del campo magnetico che viene generato.\nAlcuni satelliti molto piccoli usano dei magneti permanenti invece di bobine magnetizzabili elettricamente.\nVantaggi.\nLe bobine magnetiche sono strumenti leggeri e affidabili e assorbono poca potenza elettrica. A differenza dei motori a razzo, che per funzionare consumano propellente e quindi massa, non hanno una durata prestabilita ma sono teoricamente in grado di funzionare per un tempo indefinito fintantoch\u00e9 ricevono sufficiente potenza elettrica.\nUn ulteriore punto di forza rispetto ad altri sistemi di controllo d'assetto come le ruote di reazione \u00e8 l'assenza di parti mobili, che rende le bobine magnetiche uno dei sistemi pi\u00f9 resistente ai guasti.\nSvantaggi.\nIl principale svantaggio delle bobine magnetiche \u00e8 la necessit\u00e0 di un'alta densit\u00e0 del campo magnetico per ruotare satelliti particolarmente massivi o in generale per ottenere rotazioni molto rapide. Questo a sua volta richiede un'elevata corrente nelle spire o un forte campo magnetico esterno; quest'ultimo per\u00f2 dipende dal pianeta e non pu\u00f2 essere variato. Per questo motivo, la coppia prodotta \u00e8 in genere bassa e utile solamente per ruotare il satellite di angoli molto bassi e spesso non \u00e8 sufficiente per un controllo d'assetto preciso.\nUn ulteriore svantaggio \u00e8 la dipendenza dal campo magnetico del pianeta, che rende questo approccio non adatto per missioni interplanetarie o anche orbite terrestri particolarmente alte come quelle geosincrone. La dipendenza dal campo magnetico del pianeta, che nel caso della Terra \u00e8 altamente variabile, rendono questo controllo fortemente non lineare. \u00c8 poi impossibile controllare l'assetto del satellite su tutti e tre gli assi anche usando tutte e tre le serie di spire, dato che il momento pu\u00f2 essere generato soltanto perpendicolarmente al vettore del campo magnetico del pianeta.\nUn satellite in movimento rotatorio costruito in un materiale conduttivo tende a perdere il proprio momento rotazionale quando si trova nel campo magnetico terrestre a causa della generazione di correnti parassite al proprio interno e della conseguente creazione di una forza frenante proporzionale alla velocit\u00e0 di rotazione. Questo implica che le bobine magnetiche devono essere mantenute in funzione continuativamente per controbilanciare le forze resistive, cosa che richiede una costante erogazione di potenza."}
{"id": "6121754", "revid": "1592097", "url": "https://it.wikipedia.org/wiki?curid=6121754", "title": "Valentine de Saint Point", "text": ""}
{"id": "6121771", "revid": "903399", "url": "https://it.wikipedia.org/wiki?curid=6121771", "title": "Diego da Silva Costa", "text": ""}
{"id": "6121774", "revid": "124123", "url": "https://it.wikipedia.org/wiki?curid=6121774", "title": "Ignazio Buceti", "text": "Biografia.\nRappresentante del barocco in Sicilia particolarmente attivo a Messina nella prima met\u00e0 del XVIII secolo. Padre di Giuseppe Buceti. La maggior parte delle opere sono andate distrutte durante il grande terremoto di Messina del 1908."}
{"id": "6121775", "revid": "1216132", "url": "https://it.wikipedia.org/wiki?curid=6121775", "title": "A un cerbiatto somiglia il mio amore", "text": "A un cerbiatto somiglia il mio amore (titolo originale \"\u05d0\u05d9\u05e9\u05d4 \u05d1\u05d5\u05e8\u05d7\u05ea \u05de\u05d1\u05e9\u05d5\u05e8\u05d4\" / \"Ish\u00e0 borachat mibsor\u00e0\") \u00e8 un romanzo dello scrittore israeliano David Grossman, uscito in originale nel 2008, in Italia nello stesso anno edito da Arnoldo Mondadori Editore. \nIl libro ha avuto grande successo in Israele, vendendo pi\u00f9 di 100.000 copie.\nTrama.\nI sedicenni Orah e Avram si ritrovano ricoverati nel reparto di isolamento per malattie infettive di un ospedale a Gerusalemme durante la guerra dei sei giorni. Lo stato d'allarme generale li ha resi gli unici ospiti, assieme ad Ilan, compagno di classe di Avram, ed un'inserviente araba. Nelle lunghe ore di oscuramento, tra i deliri della febbre e i sogni che si mescolano senza confini precisi alla realt\u00e0, nasce un'amicizia fatta di confessioni e speranze, timori e piccoli tradimenti.\nOrah accompagna il figlio minore Ofer al ritrovo sul monte Gilboa da cui partir\u00e0 l'operazione militare a cui il giovane ha deciso di partecipare. Doveva essere il primo giorno di una gita in Galilea programmata da tempo, un modo per festeggiare la fine dei tre anni di servizio di leva del ragazzo, e il suo cuore di madre \u00e8 pieno di cattivi presagi. A rendere pi\u00f9 forte l'amarezza, \u00e8 stato Ofer su propria iniziativa a richiedere di partecipare a quell'incursione, pur conscio dell'inferno passato dalla madre in quei tre anni. Rimasta sola dopo la separazione da Ilan, l'idea di altri ventotto giorni di attesa in quelle condizioni le sembra un incubo da cui fuggire ad ogni costo, e la telefonata di Avram che le propone di rivedersi dopo molti anni sembra quindi giungere nel momento pi\u00f9 opportuno. Il viaggio verso Tel Aviv si rivela avventuroso, all'arrivo Avram sembra gi\u00e0 pentito del suo invito, ma Orah \u00e8 decisa a non lasciargli scelta, reclutandolo letteralmente di peso nel suo piano di fuga.\nRimasti soli in territorio sconosciuto, Orah ed Avram si ritrovano ad affrontare le rispettive paure, i traumi mai superati, i lati oscuri e le memorie scomode che anni di amicizia, amore e quindi di distacco avevano accumulato. La paternit\u00e0 che Avram sembra ancora rifiutare per quel figlio di cui Orah si sente invece costretta a parlare portano i due verso una crisi che viene evitata solo grazie all'incontro con una strana comitiva. Nasce una specie di accordo, e mentre il cammino procede il racconto di Orah inizia ad aprire lentamente un varco nelle difese di Avram. Le storie di quei due bambini e delle loro piccole battaglie liberano poco a poco l'uomo dalla cappa di sofferenza che le torture subite durante la prigionia in mano egiziana avevano accumulato, soffocando una personalit\u00e0 straripante, capace nei momenti pi\u00f9 felici di dare vita a mondi affascinanti. I fili dei ricordi si intrecciano e si separano dando anche ad Orah la possibilit\u00e0 di ripercorrere una storia familiare segnata dalla continua lotta per tenere lontane le ombre che hanno devastato il corpo e lo spirito di Avram. Il sentiero li porta ad altri incontri, che si alternano a nuove rivelazioni su un passato che li ha visti amanti e li vede ora riavvicinarsi, riportando cos\u00ec in vita parte dell'alchimia su cui avevano costruito il loro rapporto. Una relazione speciale in cui anche Ilan aveva avuto una parte importante, coinvolgendolo al punto di rifiutare il ruolo di padre dopo la nascita del primogenito Adam, ed in seguito di accettare senza riserve come proprio figlio il frutto dell'amore della moglie per Avram. Un'amicizia, quella tra i due uomini, che nell'occasione della cattura di Avram durante la guerra del Kippur aveva spinto il sempre razionale Ilan a rischiare la vita in un disperato tentativo di salvataggio che per poco non lo aveva visto condividere la sorte del compagno d'armi, episodio di cui Avram viene a conoscenza per la prima volta. Con l'avvicinarsi della fine del cammino le paure ritornano per\u00f2 a farsi avanti, la realt\u00e0 irrompe con notizie apparentemente rassicuranti, che non bastano a cancellare i presagi di Orah sulle minacce che incombono sul figlio, segnando un futuro di incertezza su cui il libro si chiude.\nGenesi dell'opera e ricezione critica.\nIl romanzo ha raccolto una serie di giudizi ampiamente positivi. Sono stati apprezzati in particolare lo stile e la capacit\u00e0 di rendere credibili e coinvolgenti le figure dei protagonisti, da cui l'intensit\u00e0 emotiva della narrazione, in grado in alcuni momenti di raggiungere livelli di tensione al limite del sopportabile, cos\u00ec come la complessa e ambiziosa tecnica narrativa, che attraverso storie individuali e di vita familiare ripercorre la storia recente di un'intera nazione, tra continui richiami e paralleli.\nAlcuni critici hanno suggerito un collegamento tra il contenuto del libro ed il lutto che ha colpito lo scrittore durante la sua composizione: l'uccisione del figlio Uri durante un'operazione militare negli ultimi giorni del secondo conflitto israelo-libanese. All'epoca dell'incidente Grossman si trovava in una fase avanzata della stesura, avendo gi\u00e0 quasi completato la prima bozza, trovando nell'opera un sostegno fondamentale per affrontare e superare quanto successo; decise quindi di non lasciarsi condizionare dall'evento, la cui influenza pu\u00f2 essere quindi rintracciabile solo nell'atmosfera che fa da sfondo agli eventi narrati. "}
{"id": "6121776", "revid": "2188598", "url": "https://it.wikipedia.org/wiki?curid=6121776", "title": "Simona Baldelli", "text": "Biografia.\nDopo il liceo, frequentato a Pesaro, si \u00e8 trasferita a Bologna per studiare alla Scuola di Teatro. \nNel 2012 ha partecipato al Premio Italo Calvino arrivando in finale con il romanzo \"Evelina e le fate\", ambientato nella campagna marchigiana durante la seconda guerra mondiale. Pubblicato per Giunti nel 2013, il romanzo \u00e8 stato vincitore del premio John Fante opera prima ed \u00e8 stato tradotto in spagnolo con il titolo \"Evelina y las hadas,\" pubblicato dalla casa editrice Roca Editorial nel 2015 e distribuito in Spagna e America Latina. Il romanzo \u00e8 stato candidato al Libro dell'anno 2013 del programma \"Farenheit\" trasmesso sull'emittente Radio3 della RAI condotto, fra gli altri, da Loredana Lipperini.\nNel 2014, sempre per la casa editrice Giunti ha pubblicato \"Il tempo bambino\", che affronta il tema della pedofilia. \nNel 2016, ancora per Giunti, esce \"La vita a rovescio\", romanzo ambientato nel XVIII secolo e ispirato alla biografia di Caterina Vizzani, la cui storia \u00e8 raccontata nel saggio monografico di Marzio Barbagli, \"Storia di Caterina che per ott\u2019anni vest\u00ec da uomo\", Il Mulino 2014. Il romanzo ha vinto il Premio Letterario Citt\u00e0 di Cave 2016.\nSempre nel 2016, pubblica per Newton Compton Editori la guida \"\u00c8 facile vivere bene nelle Marche se sai cosa fare\".\nNel 2018, in occasione del 150mo rossiniano, esce il romanzo \"L'ultimo spartito di Rossini\", basato sulla vita del grande musicista pesarese Gioachino Rossini per le Edizioni Piemme\nA gennaio 2019 pubblica per la casa editrice Sellerio il romanzo \"Vicolo dell'Immaginario\", in parte ambientato a Lisbona alla vigilia della Rivoluzione dei garofani\nSempre per Sellerio, nel 2020 pubblica il romanzo \"Fiaba di Natale\".\nNel 2021, esce \"Alfonsina e la strada (Sellerio)\", ispirato alla biografia di Alfonsina Strada, prima e unica donna ad aver preso parte al Giro d'Italia maschile nel 1924. Il romanzo \u00e8 vincitore del Premio Memo Geremia, per la sezione Premio Speciale ALI Librai ed \u00e8 stato tradotto in tedesco con il titolo \"Die Rebellion der Alfonsina Strada,\" per la casa editrice Eichborn .\nSempre nel 2021 pubblica il romanzo per ragazzi \"La neve finch\u00e9 cade\" (Giunti editore) sul tema del cambiamento climatico. "}
{"id": "6121777", "revid": "124123", "url": "https://it.wikipedia.org/wiki?curid=6121777", "title": "Giuseppe Buceti", "text": "Biografia.\nGiuseppe Buceti \u00e8 stato uno scultore italiano del barocco in Sicilia particolarmente attivo a Messina nella met\u00e0 del XVIII secolo. Figlio di Ignazio Buceti, la sua opera pi\u00f9 famosa \u00e8 una la colonna oggi posta nella Piazza dell'Immacolata di Marmo. Molte opere sono andate distrutte durante il grande terremoto di Messina del 1908.\nUna ricerca attraverso la \"Giuliana\" della chiesa di S. Maria della S. Lettera di Torre Faro (Capo Peloro), avvalora l\u2019ipotesi sulle origini dello scultore messinese. In una delle pagine della \"Giuliana\", si fa accenno ad un atto del 27 febbraio 1748 in cui Giuseppe Buceti risultava essere il Tesoriere della chiesa di \"S. Maria de la Sagra Lettera\" di Torre del Faro. Inoltre Saveria Buceti, figlia di Giuseppe e Beatrice Lagan\u00e0, nata, nella legittimit\u00e0 del matrimonio, a Torre del Faro il 28 febbraio 1753 e battezzata il 1 marzo nella parrocchiale chiesa di San Giuliano nella citt\u00e0 di Messina, conferma che Giuseppe Buceti era faroto e probabilmente lo fu anche il padre Ignazio, attivo fino al 1741 (fontana dell\u2019abbondanza \u2013 Monte di Piet\u00e0) e morto presumibilmente durante la peste del 1743."}
{"id": "6121786", "revid": "124123", "url": "https://it.wikipedia.org/wiki?curid=6121786", "title": "Loudy Wiggins", "text": "Ha rappresentato l' a tre edizioni dei Giochi olimpici estivi: , e , vincendo complessivamente due medaglie di bronzo."}
{"id": "6121787", "revid": "149485", "url": "https://it.wikipedia.org/wiki?curid=6121787", "title": "Loudy Tourky", "text": ""}
{"id": "6121788", "revid": "1543377", "url": "https://it.wikipedia.org/wiki?curid=6121788", "title": "Episodi di The Walking Dead (settima stagione)", "text": "La settima stagione della serie televisiva The Walking Dead, composta da 16 episodi, \u00e8 stata trasmessa in prima visione negli Stati Uniti d'America dall'emittente AMC dal 23 ottobre 2016 al 2 aprile 2017.\nIn Italia, la stagione \u00e8 andata in onda in prima visione satellitare su Fox, canale a pagamento della piattaforma Sky, dal 24 ottobre 2016 al 3 aprile 2017, proposta il giorno seguente la messa in onda originale. Il primo episodio \u00e8 stato trasmesso in lingua originale sottotitolato in italiano il 24 ottobre 2016, in simulcast con AMC.\nIo ti uccider\u00f2.\nTrama.\nNegan uccide brutalmente Abraham con la sua mazza e Daryl scatta in piedi colpendolo con un pugno prima di essere bloccato a terra. Negan, non potendo perdonare un tale affronto, uccide a colpi di mazza anche Glenn mentre il gruppo assiste inorridito e impotente. Rick, dopo quanto accaduto, minaccia Negan promettendogli che un giorno lo uccider\u00e0 e questi, per sottometterlo al suo potere, gli ordina di mozzare il braccio a suo figlio, altrimenti uccider\u00e0 tutti. Disperato, Rick sta per eseguire l'ordine, ma Negan lo ferma, facendogli capire che sono quelle le sensazioni che vuole vedere: terrore e sottomissione nei suoi confronti. Negan si allontana con il suo gruppo e Daryl, che terr\u00e0 come ostaggio, affermando che torneranno dopo una settimana per il primo tributo. I superstiti, distrutti dal dolore, recuperano i corpi di Abraham e Glenn e si allontanano.\nIl Regno.\nTrama.\nMorgan e i due uomini appena conosciuti portano Carol al Regno, la comunit\u00e0 in cui vivono. Il capo \u00e8 un uomo pittoresco dai modi pomposi accompagnato da una tigre che si fa chiamare re Ezekiel. Quando Carol lo conosce pensa che sia un buffone e confida a Morgan di volere andarsene appena possibile. Quest'ultimo intanto comincia ad aiutare la comunit\u00e0 e su richiesta di Ezekiel insegna l'aikido e l'uso del bastone a Benjamin, un giovane orfano del Regno. In seguito Ezekiel porta Morgan con s\u00e9 ad un incontro in cui offre il suo tributo in cibo ai salvatori di Negan, confidandogli che tiene all'oscuro il resto della popolazione per farli credere al sicuro. La sera Carol si appresta ad andarsene, ma viene sorpresa da Ezekiel che gli rivela di avere capito che quella della debole donna \u00e8 una maschera dietro la quale si cela la vera Carol. Anche lui getta la maschera raccontandole di essere stato un ex guardiano dello zoo, ma di comportarsi come appare allo scopo di far sentire sicuri gli abitanti. Ezekiel si dimostra un uomo saggio e una brava persona, cercando di convincerla a rimanere. Carol decide allora di stabilirsi in una casa poco lontano dal Regno.\nLa cella.\nTrama.\nDaryl \u00e8 rinchiuso in una cella buia presso il Santuario, la base dei Salvatori, con Dwight come carceriere che lo tortura psicologicamente. Mentre Dwight \u00e8 fuori per rintracciare un fuggiasco, Daryl riesce ad evadere dalla sua cella. Nonostante Sherry, (ex)moglie di Dwight, gli suggerisca di desistere, tenta di rubare una moto, ma viene sorpreso; minacciato da Negan, poich\u00e9 non si arrende al suo potere, un gruppo di salvatori lo malmenano e lo riportano in cella. Dwight intanto trova il fuggiasco che per\u00f2 lo implora di ucciderlo piuttosto che tornare a servire i Salvatori; Dwight riesce a convincerlo solo minacciando le persone a lui care, ma decide poi di ucciderlo mosso da piet\u00e0. Negan offre a Daryl nuovamente la possibilit\u00e0 di diventare un Salvatore portando l'esempio di Dwight che, fuggito con la moglie e la sorella quando si era imbattuto in Daryl, aveva poi deciso di tornare e sottomettersi, trovandosi per\u00f2 costretto a far sposare sua moglie a Negan. Daryl rifiuta la proposta ed \u00e8 nuovamente imprigionato, confidando a Dwight che sa che lui non potr\u00e0 mai essere un uomo fedele a Negan, dal momento che si preoccupa di qualcun altro di pi\u00f9 importante.\nAl tuo servizio.\nTrama.\nNegan arriva in anticipo sugli accordi ad Alexandria e ordina ai suoi uomini di prendere tutto ci\u00f2 che vogliono dalle case. Dwight sequestra le armi a Rosita e a Spencer e ordina loro di portargli la moto di Daryl, sbeffeggiando Rosita. Quando Negan chiede di Maggie, Rick e padre Gabriel fanno credere che sia morta. Prese tutte le armi, i Salvatori si accorgono che mancano due pistole e ordinano di trovarle, pena l'uccisione di Olivia, la custode di armi e cibo. Rick fa appello a tutti gli abitanti, ma nessuno dei presenti sembra averle nascoste. Alla fine, Rick trova le pistole in casa di Spencer e le consegna a Negan che se ne va dopo avere sbeffeggiato Rick ancora una volta. Il giorno dopo Michonne trova sul ciglio di una strada i materassi presi dai salvatori, bruciati. Rosita intanto recupera una pistola che aveva nascosto e chiede segretamente a Eugene di farle un proiettile da un bossolo.\nCodardi.\nTrama.\nMaggie si sveglia a Hilltop e il dottor Carson le consiglia di rimanere l\u00ec qualche giorno per evitare complicazioni della gravidanza. Gregory per\u00f2 vuole che Maggie e Sasha abbandonino Hilltop per timore di ritorsioni da parte dei Salvatori. Intanto ad Alexandria Rick e Aaron partono per cercare rifornimenti, mentre Carl accompagna Enid che esce di nascosto per raggiungere Maggie. A Hilltop durante la notte i Salvatori aprono il cancello e attirano i vaganti in citt\u00e0 con una musica assordante; grazie all'intervento di Sasha, Jesus e Maggie la situazione viene ristabilita, ma Gregory nega nuovamente il permesso di rimanere. Il giorno dopo i Salvatori arrivano a prendere il loro tributo e Gregory cerca di tradire Maggie e Sasha mostrando ai Salvatori l'armadio dove aveva detto di nasconderle, ma vi trova solo alcolici che \u00e8 costretto a consegnare. Jesus aveva fatto nascondere le donne nell'appartamento di Gregory, proprio dove costui ha parlato in privato con il capo dei Salvatori. Usciti i salvatori, le donne e Jesus impongono a Gregory di accettare la loro presenza. Nel frattempo Enid arriva a Hilltop trovando i Salvatori e capisce che Carl l'ha accompagnata solo per cercare Negan, ma decide di non opporsi e lo lascia andare. Mentre Enid si riunisce a Maggie e Sasha, Jesus su richiesta di quest'ultima si intrufola nell'ultimo dei furgoni in partenza per scoprire dove si trova Negan. Appena salito ci trova anche Carl.\nGiura.\nTrama.\nHeath e Tara perlustrano un campo abbandonato su un ponte, ma un gruppo di vaganti li sorprende e Tara cade nel fiume. Trascinata dalla corrente si risveglia su una spiaggia e segue di nascosto una ragazza che le ha lasciato cibo e acqua. Giunta al suo accampamento, per\u00f2, viene catturata. Natania, la leader della comunit\u00e0 composta di sole donne, spiega che sono sfuggite a un altro gruppo dopo che tutti gli uomini sopra i 10 anni sono stati uccisi; perci\u00f2 non possono permettersi di lasciarla andare con il rischio che riveli la loro posizione. Tara racconta di far parte di una comunit\u00e0 e che hanno gi\u00e0 ucciso un gruppo di malintenzionati a una stazione radio e propone di unire le forze. Natania finge di accettare e la fa accompagnare da Kathy e Beatrice per verificare la veridicit\u00e0 di quanto dice, ma una volta sulla strada le due cercano di uccidere Tara. Prima di sparare, Beatrice le spiega che sono stati i Salvatori a uccidere i loro uomini e che quelli alla stazione radio erano solo alcuni, non tutti. Cyndie, la ragazza che gi\u00e0 aveva aiutato Tara, la salva nuovamente, si fa giurare che non riveler\u00e0 la loro esistenza e l'accompagna al ponte, aiutandola ad oltrepassarlo. Tara torna ad Alexandria dove scopre quanto \u00e8 accaduto negli ultimi giorni. Rosita le chiede se avesse trovato altre persone, armi o munizioni, ma lei nega mantenendo la parola data a Cyndie.\nTu sei il mio sole.\nTrama.\nCarl e Jesus a bordo del furgone dei salvatori arrivano in prossimit\u00e0 del Santuario, ma quando Jesus salta gi\u00f9 per non farsi trovare, Carl rimane a bordo. Quando iniziano a scaricare il camion, Carl prende un fucile d'assalto e uccide due Salvatori nel tentantivo di colpire Negan. Quando lo ha sottotiro, non gli spara e si fa prendere. Negan, invece di ucciderlo, gli fa fare un giro della base vantandosi della sottomissione dei suoi uomini e delle sue numerose mogli, poi gli mostra come punisce chi sbaglia bruciando ad uno di essi il viso con un vecchio ferro da stiro rovente (la sorte di Dwight al suo rientro alla base). Intanto Rosita porta Eugene alla fabbrica facendosi costruire un proiettile per uccidere Negan, mentre Spencer, dopo avere confessato a padre Gabriel di odiare Rick e non volerlo al comando, recupera un arco e delle provviste grazie alla sua conoscenza del latino. Nel frattempo Rick e Aaron raggiungono il rifugio con armi e provviste di qualcuno ormai morto, ma difeso da un lago infestato di vaganti. Michonne intanto tende un'imboscata, blocca un'auto con a bordo una Salvatrice e la costringe a portarla da Negan. Daryl, rinchiuso nella sua cella, riceve sotto la porta un biglietto che lo incita a scappare con una chiave. Negan intanto decide di riportare Carl ad Alexandria, con Jesus ancora nascosto sopra il furgone, e quando vi arriva scopre l'esistenza di Judith e afferma di volere restare ad aspettare Rick. Rosita, Eugene e Spencer si ritrovano ai cancelli di Alexandria e capiscono che Negan si trova l\u00ec.\nI cuori battono ancora.\nTrama.\nRick e Aaron recuperano le provviste dalla casa galleggiante osservati da una figura misteriosa. Richard, un cittadino del Regno, chiede a Carol e Morgan di convincere re Ezekiel a ribellarsi ai Salvatori prima che questi vengano meno ai patti, ma entrambi rifiutano. Daryl intanto evade uccidendo un Salvatore e recuperando la pistola di Rick; viene raggiunto da Jesus e fuggono insieme. L'ostaggio di Michonne la porta in vista del Santuario, consigliandole di tornare indietro e chiedendole di bruciare l'auto per sicurezza. Ad Alexandria, intanto, Spencer dopo avere consegnato le sue scorte cerca di ingraziarsi Negan e convincerlo ad uccidere Rick per nominarlo capo di Alexandria; tuttavia il capo dei Salvatori lo sviscera disgustato dal suo comportamento. Rosita, che assiste alla scena insieme a molti abitanti, spara a Negan colpendo per\u00f2 la sua mazza Lucille. Furioso, questi fa sfregiare Rosita e uccidere Olivia come bersaglio casuale. Rick arriva in quel momento protestando per quanto accaduto, ma Negan gli illustra la sua indulgenza spiegandogli che ha risparmiato Carl e Rosita che hanno tentato di ucciderlo e tolto di mezzo Spencer che voleva la morte di Rick. I Salvatori se ne vanno portandosi via Eugene, colpevole di avere prodotto il proiettile di Rosita. Michonne torna raccontando a Rick quanto ha visto e spronandolo a combattere insieme. Il giorno dopo Rick, Michonne, Carl, Tara e Rosita vanno a Hilltop ricongiungendosi a Maggie, Sasha, Enid, Jesus e Daryl che restituisce a Rick la sua pistola. Tutti insieme concordano sul combattere e ribellarsi. La notte, la figura che spiava Rick e Aaron osserva padre Gabriel di guardia ad Alexandria.\nCi vuole coraggio.\nTrama.\nPadre Gabriel riempie un'auto di provviste e si allontana nella notte. A Hilltop Gregory si dimostra assolutamente contrario a mettersi contro i Salvatori, ma il resto degli abitanti si offre spontaneamente di combattere, riconoscente del fatto che sono vivi grazie a Maggie e agli altri. In cerca di altri alleati, Jesus presenta Rick a re Ezekiel, per cercare di convincere il Regno a unirsi alla lotta contro i Salvatori. Morgan intanto rassicura gli altri che Carol sta bene e viene a conoscenza delle recenti morti. Re Ezekiel decide di non combattere, ma offre rifugio a Daryl, ricercato dai Salvatori, sicuro del fatto che non mettono piede nel Regno. Sulla strada Rick e gli altri s'imbattono in una grande trappola esplosiva piazzata dai Salvatori per tenere a bada una mandria e la disinnescano facendo razzia di esplosivi. Mentre Sasha e Jesus tornano da Maggie a Hilltop, Rick e gli altri tornano ad Alexandria dopo avere intercettato una comunicazione dei Salvatori che sono diretti l\u00ec per cercare Daryl. I Salvatori arrivano subito dopo il gruppo di Rick e rastrellano la citt\u00e0 senza trovare Daryl, quindi se ne vanno. Durante la perlustrazione si scopre che la dispensa \u00e8 stata svuotata e tutti gli indizi fanno supporre che sia stato Gabriel, ma Rick e altri non credono a un suo tradimento cos\u00ec meschino. Nella Bibbia del prete Rick trova un messaggio che induce lui e Aaron a pensare che le abbia portate nella casa galleggiante in cui avevano preso le ultime provviste. Rick, Aaron, Michonne, Tara e Rosita arrivano nella zona, ma vengono circondati da un folto gruppo di persone armate. La situazione sembra molto grave, ma Rick accenna un sorriso...\nUniti.\nTrama.\nIl Regno effettua un'altra consegna ai Salvatori e Richard ha l'ennesimo scontro con uno di loro che lo ha preso di mira. Morgan si mette in mezzo per difenderlo, ma finisce per essere privato del suo bastone. Tornati al Regno, Richard chiede a Daryl di aiutarlo in un attacco ai Salvatori, ma il piano prevede la morte di Carol per fare cambiare idea a Ezekiel. Appena lo scopre, Daryl aggredisce Richard per impedirgli di compierlo. Nel frattempo, Rick e il suo gruppo sono catturati da un gruppo di sopravvissuti che vive in una discarica, gli Scavarifiuti, che hanno catturato anche Gabriel. Rick propone un'alleanza a Jadis, la loro leader, ma ella esige qualcosa subito e mette alla prova Rick, costringendolo a lottare contro un vagante con il corpo irto di lame. Rick riesce ad ucciderlo e stringe un accordo con Jadis: in cambio dell'alleanza dovranno dare loro met\u00e0 delle provviste attuali di Alexandria, un terzo di quelle dei Salvatori, e fornire armi per combattere contro di essi. Gabriel spiega a Rick di essere stato catturato mentre era di guardia e costretto a portare via le provviste; lo ringrazia per avere avuto fiducia in lui e per essere venuto a cercarlo. Daryl rintraccia Carol, ma non le racconta quanto \u00e8 successo realmente e si limita a dirle che hanno trovato un accordo con i Salvatori e che stanno tutti bene. Tornato al Regno, Daryl chiede a Morgan di convincere Ezekiel a combattere, ma egli rifiuta. Il giorno successivo, Daryl decide di tornare a Hilltop.\nFidati, non fidarti.\nTrama.\nEugene viene condotto al Santuario e gli viene affidata una stanza. Laura, uno dei Salvatori, gli spiega come funziona il Santuario e lo porta da Negan che gli chiede come pu\u00f2 rendersi utile sottoponendogli un problema da risolvere. Eugene lo risolve brillantemente e Negan lo ricompensa mandando le sue mogli ad intrattenerlo. Dwight intanto viene punito con percosse e una notte in cella per la fuga di Daryl e perch\u00e9 anche Sherry \u00e8 fuggita. Il giorno dopo Dwight rinnova la sua fedelt\u00e0 a Negan e viene mandato a cercare Sherry. Due delle mogli di Negan intanto rivelano a Eugene che una delle altre vuole suicidarsi, perci\u00f2 gli chiedono se con le sue conoscenze pu\u00f2 produrre un veleno mortale e indolore. Dwight torna alla sua vecchia casa e trova una lettera di Sherry in cui confessa di essere l'artefice della fuga di Daryl e di essere scappata perch\u00e9 non sopportava pi\u00f9 quella vita. Dwight torna indietro raccontando di averla uccisa e incastra come colpevole per la fuga di Daryl il dottor Carson. Quest'ultimo viene costretto da Negan a confessare la colpa non commessa e viene ucciso. La sera, quando le due mogli di Negan tornano per chiedere il veleno, Eugene risponde loro che ha capito che in realt\u00e0 il veleno \u00e8 per uccidere Negan, perci\u00f2 si rifiuta di consegnarlo. Poco dopo, Eugene riceve la visita di Negan che gli offre la possibilit\u00e0 di diventare un Salvatore e lui accetta.\n\u00c8 giunto il momento.\nTrama.\nRick e Michonne sono in perlustrazione da alcuni giorni alla ricerca di armi e s'imbattono in un luna park infestato da vaganti ex soldati ancora armati e con numerose provviste. Rosita, non potendo soffrire l'attesa, esce anch'essa alla ricerca di armi, ma torna a mani vuote. Il giorno successivo Rick e Michonne ripuliscono con qualche difficolt\u00e0 il luna park recuperando tutte le provviste. Sulla via del ritorno, Rick sprona Michonne a proseguire in ogni caso la battaglia e le affida il gruppo nel caso lui dovesse morire. Rick e il suo gruppo consegnano le armi agli Scavarifiuti, ma Jadis sostiene che non siano sufficienti e ne pretende di pi\u00f9. Rick si accorda allora per tenerne alcune e portarne presto altre. Il giorno dopo ad Alexandria Tara, combattuta sul rivelare l'esistenza della comunit\u00e0 scoperta di Oceanside, decide di parlarne a Rick. Intanto Rosita va da Sasha e le propone di andare con lei ad uccidere Negan con un fucile di precisione. Sasha accetta con la condizione che sia lei a sparare.\nSeppellitemi qui.\nTrama.\nCarol va da Morgan e gli chiede conferma delle parole di Daryl, ma l'uomo evita la domanda e si offre di accompagnarla ad Alexandria per verificare, tuttavia la donna rifiuta. Poco dopo una delegazione del Regno si dirige ad un incontro con i Salvatori, trovando la strada sbarrata da alcuni carrelli; scesi a verificare con circospezione, trovano solo una fossa vuota con un cartello \"Seppellitemi qui\". Arrivati in ritardo all'appuntamento, i Salvatori verificano che manca uno dei dodici meloni promessi. Gavin, il loro capo, fa requisire le loro armi da fuoco e ordina ad un suo uomo di sparare a qualcuno. Richard si fa avanti sicuro di essere la vittima prescelta, ma sparano a Benjamin. Gavin li lascia andare pretendendo la consegna del melone mancante il giorno successivo. Morgan e gli altri cercano di fermare l'emorragia, ma Benjamin muore. Disperato, Morgan torna sul luogo della fossa vuota e trova il melone mancante, capendo che \u00e8 stato Richard a nasconderlo, quindi si reca da lui per affrontarlo, ma questi spiega che pensava sarebbe morto lui, ribadendo la necessit\u00e0 di agire e gli racconta che l'ultima volta che non ha agito in anticipo sono morte sua moglie e sua figlia; promette di confessare tutto ad Ezekiel e accettare il suo destino. Il giorno dopo, durante la consegna, Morgan colpisce Richard con il bastone e poi lo strangola, rivelando a tutti il piano che aveva architettato e dichiarando ai Salvatori che ha capito come devono comportarsi. Morgan si reca poi da Carol raccontandole tutto quanto accaduto ad Alexandria. Carol, angosciata, il giorno seguente si trasferisce nel Regno ed esorta Ezekiel a combattere. Questa volta concorda con lei.\nDall'altro lato.\nTrama.\nA Hilltop i cittadini costruiscono armi e si addestrano guidati da Sasha. Arriva anche Rosita e chiede a Sasha di aiutarla ad uccidere Negan. Sasha per\u00f2 viene scoperta da Enid e da Jesus mentre rovista nell'appartamento di quest'ultimo alla ricerca di proiettili e i due, capita l'antifona, cercano senza successo di convincerla a desistere dalla missione suicida. I Salvatori arrivano proprio in quel momento, cos\u00ec Sasha e Rosita si allontanano attraverso un tunnel sotterraneo, mentre Maggie e Daryl si nascondono in uno scantinato. I Salvatori tuttavia sono giunti per portare via il dottor Carson, fratello del dottore ucciso da Negan; Gregory cerca di convincerli a non portarlo via, ma ottiene solo l'indicazione della posizione precisa del Santuario per recarsi l\u00ec a chiedere aiuto in caso di problemi. Maggie ha l'occasione di rassicurare Daryl che non deve sentirsi in colpa per la morte di Glenn per il quale egli \u00e8 cos\u00ec afflitto. Intanto Sasha e Rosita raggiungono un edificio con una posizione di tiro verso il cortile del Santuario e mentre aspettano Negan hanno modo di chiarirsi riguardo Abraham. Le due donne vedono Eugene che d\u00e0 ordini e quando i Salvatori rientrano con il dottor Carson appare anche Negan, tuttavia Sasha non riesce a trovare il momento giusto per sparare. Calata la notte, le due si avvicinano alla recinzione uccidendo una guardia e dicono a Eugene di essere pronte a salvarlo, tuttavia lui rifiuta e torna dentro avvertendole che presto arriveranno altri. Mentre Rosita fa il palo, Sasha riesce ad aprire la recinzione chiudendosela per\u00f2 subito dietro e impedendo a Rosita di seguirla: la invita a tornare indietro perch\u00e9 ad Alexandria hanno ancora molto bisogno di lei e delle sue abilit\u00e0 militari. Sasha si precipita nell'edificio, mentre Rosita, fuggendo, si imbatte in una figura di spalle armata di balestra.\nAccetta l'offerta.\nTrama.\nSasha \u00e8 stata catturata e Negan, dopo averle chiesto se l'ha mandata Rick, le offre di unirsi ai Salvatori. Intanto Gregory cerca di ingraziarsi Maggie, poi medita di ucciderla, ma ci ripensa, ed infine rischia di venire sopraffatto da un vagante venendo salvato proprio da Maggie. Nel frattempo, Tara racconta a Rick della comunit\u00e0 di Oceanside e il gruppo organizza un piano per appropriarsi delle loro armi senza dovere uccidere nessuno e per chiedere loro di unirsi alla causa. Tara si intrufola nell'accampamento e prende in ostaggio Natania e Cyndie, spiegando loro cosa intende fare il suo gruppo, ma proponendo loro di unirsi alla causa e parlarne insieme. Natania rifiuta la proposta di Tara e il resto del gruppo attacca Oceanside occupandolo con un'azione lampo senza uccidere nessuno. Natania e Cyndie nel frattempo riescono a sopraffare Tara e la conducono dagli altri esigendo che Rick e gli altri se ne vadano. Tara rinnova a tutti la proposta di unirsi alla causa e, nonostante alcune di loro vogliano combattere, Natania rifiuta categoricamente ogni coinvolgimento. Lo stallo viene interrotto da alcuni vaganti e nella confusione Cyndie colpisce Natania liberando Tara. I vaganti vengono eliminati e il gruppo di Rick si appropria di tutte le loro armi, ma Natania continua a rifiutare una collaborazione e nessuno di Oceanside, seppure desideroso di combattere, lascia la comunit\u00e0. Sasha intanto dice a Negan di accettare l'offerta, ma questi non si fida del tutto dicendo di sapere che Rick sta escogitando qualcosa. Pi\u00f9 tardi Sasha, ancora rinchiusa in cella, finge di essere disperata e chiede a Eugene un'arma per suicidarsi, ma l'uomo le porta il veleno che aveva creato mandando inconsapevolmente a monte il suo piano. Gregory, nel frattempo, chiede a un suo uomo di fiducia di condurlo alla base dei Salvatori. Rick e gli altri tornano ad Alexandria e l\u00ec vi trovano Rosita e Dwight che dice loro di volerli aiutare, ma Rick gli punta la pistola e gli intima di inginocchiarsi.\nIl primo giorno del resto della tua vita.\nTrama.\nDwight afferma di volerli aiutare ad organizzare un'imboscata ai Salvatori che verranno il giorno seguente con Negan. Appropriatisi dei loro mezzi, potranno attaccare di sorpresa il Santuario entrando senza ostacoli. Nessuno gli crede e Daryl e Tara vogliono ucciderlo, ma Daryl comincia a fidarsi quando Dwight gli rivela che Sherry \u00e8 l'artefice della sua fuga e ora, essendo anche lei fuggita, non ha pi\u00f9 nulla da difendere. Anche Rick decide di fidarsi e gli lascia fare la sua parte liberandolo. A Hilltop, Maggie valuta la possibilit\u00e0 di un intervento diretto ad Alexandria piuttosto che l'attesa e anche il Regno si prepara a combattere. Nel frattempo Negan chiede a Sasha di aiutarla con un piano che fermer\u00e0 la ribellione di Rick e dei suoi; la donna riesce a contrattare che solo uno del suo gruppo morir\u00e0 come punizione e accetta di farsi portare ad Alexandria chiusa in una bara. Il giorno successivo gli Scavarifiuti giungono ad Alexandria e si preparano alla battaglia posizionando un'autobomba per colpire i salvatori all'arrivo. I Salvatori arrivano ad Alexandria con Eugene in testa che cerca di convincere Rick e i suoi ad arrendersi, ma l'ex-sceriffo rifiuta dando ordine di fare detonare la bomba. L'ordigno tuttavia non esplode e gli Scavarifiuti puntano le armi verso gli abitanti di Alexandria, mentre Jadis spiega a Rick che hanno fatto un altro accordo pi\u00f9 conveniente con i Salvatori. Negan esce allo scoperto e mostra a tutti la bara ordinando loro di arrendersi per potere salvare Sasha che vi si trova dentro. Nel frattempo tuttavia la donna, dopo avere ripensato al suo ultimo discorso con Abraham, ha ingerito il veleno datole da Eugene ed \u00e8 diventata un vagante che si avventa su Negan. Nella confusione, gli abitanti di Alexandria ingaggiano uno scontro a fuoco con gli Scavarifiuti e i Salvatori. Rick e Carl tuttavia vengono catturati e Negan si prepara a giustiziare il ragazzo come punizione, ma improvvisamente giungono gli abitanti di Hilltop e del Regno che respingono gli Scavarifiuti e i Salvatori costringendoli ad una ritirata strategica. Gli abitanti delle tre comunit\u00e0 festeggiano la nuova alleanza, mentre al Santuario Negan, davanti a decine di uomini, proclama l'inizio di una guerra."}
{"id": "6121789", "revid": "122246", "url": "https://it.wikipedia.org/wiki?curid=6121789", "title": "Stephen Maar", "text": "Carriera.\nClub.\nLa formazione pallavolistica di Stephen Maar inizia nei tornei scolastici canadesi con la formazione della . Concluse le scuole superiori, entra a far parte della squadra di pallavolo maschile della , partecipando al CIS Championship dalla stagione 2012-13 alla stagione 2015-16.\nNella stagione 2016-17 firma il suo primo contratto professionistico, approdando nella Superlega italiana con il . Nella stagione seguente gioca per un altro club veneto, il , mentre in quella successiva si accasa alla , sempre in Superlega.\nPer il campionato 2019-20 \u00e8 in Russia per giocare in Superliga con la , facendo ritorno nella massima divisione italiana gi\u00e0 nel campionato successivo, tornando a vestire la maglia della , con cui vince la Challenge Cup. \u00c8 in Superlega anche nell'annata 2021-22 con la .\nNazionale.\nNel 2012 viene convocato nella nazionale Under-21 canadese, vincendo la medaglia d'argento al campionato nordamericano.\nNel 2015 riceve le prime convocazioni in nazionale maggiore, venendo premiato come miglior schiacciatore alla Coppa panamericana 2015 e vincendo la medaglia d'argento nell'edizione seguente del torneo. Conquista anche la medaglia di bronzo alla World League 2017 e al campionato nordamericano 2017, dove viene premiato come miglior schiacciatore, bissando sia il premio che la medaglia di bronzo nel 2019."}
{"id": "6121795", "revid": "287204", "url": "https://it.wikipedia.org/wiki?curid=6121795", "title": "Emilie Heymans", "text": ""}
{"id": "6121799", "revid": "793215", "url": "https://it.wikipedia.org/wiki?curid=6121799", "title": "U-Way", "text": "U-Way (how do the again) \u00e8 il terzo singolo pubblicato dalla Epic Record e dalla LaFace Records.\nIl brano, venne in un certo senso ignorato, a causa del troppo tempo che le etichette impiegarono per pubblicarlo, per cui non ricevette n\u00e9 riconoscimenti n\u00e9 critiche negative. Infatti l'uscita dell'album prevista per il dicembre del 1988, dovette essere posticipata, in quanto la coppia doveva terminare la propria collaborazione con altri artisti. Ma la pubblicazione ufficiale dei singoli dovette ancora attendere per due mesi, dato che, sia J-Bo che Sean P stavano lavorando per promuovere gli altri singoli.\nSuccessivamente il brano ricevette un minimo di riconoscimento, sia, grazie al video, che per il genere Crunk impiegato nella strumentale che si distinse in quanto pi\u00f9 attivo. Il buon successo del brano \u00e8 continuato pure nella versione \"Remix,\" nella quale partecipa\",\" oltre al duo Mixzo anche Lil Wayne. Il brano venne prodotto dal cantante nero, Montez Harris e da alcuni manager della Epic Record."}
{"id": "6121800", "revid": "1305772", "url": "https://it.wikipedia.org/wiki?curid=6121800", "title": "Harmonia (visual novel)", "text": "Harmonia \u00e8 una visual novel post apocalittica sviluppata da Key per Microsoft Windows, pubblicata il 23 settembre 2016 su Steam. \u00c8 stata definita dagli sviluppatori una \"kinetic novel\", ossia una novel il cui gameplay non offre scelte o finali alternativi, bens\u00ec lascia al giocatore solo la possibilit\u00e0 di leggere il testo.\nSviluppo e distribuzione.\n\"Harmonia\" \u00e8 la dodicesima visual novel della Key e seconda \"kinetic novel\" dopo \"\". Il gioco \u00e8 stato prodotto sotto la direzione di Kai, il quale si \u00e8 occupato anche della stesura dello scenario insieme a Tsuzuru Nakamura. Il ruolo di direttore artistico e character designer \u00e8 stato ricoperto da Itaru Hinoue prima delle sue dimissioni nel settembre 2016. La colonna sonora \u00e8 stata composta da Shinji Orito, Ry\u014d Mizutsuki e Tomohiro Takeshita. La sigla del gioco \u00e8 di Ayaka Kitazawa, mentre \u00e8 un'insert song interpretata da Haruka Shimotsuki. Un singolo contenente entrambe le canzoni \u00e8 stato pubblicato da Key Sounds Label l'11 aprile 2015.\nIl gioco, annunciato nell'aprile 2015 per celebrare il quindicesimo anniversario della Key, \u00e8 stato aggiunto al catalogo di Steam Greenlight nell'ottobre 2015. Rimandato pi\u00f9 volte a date di pubblicazione successive, \u00e8 stato pubblicato il 23 settembre 2016 per Microsoft Windows su Steam in lingua inglese, prima dell'edizione in giapponese prevista per il 29 dicembre dello stesso anno."}
{"id": "6121814", "revid": "287204", "url": "https://it.wikipedia.org/wiki?curid=6121814", "title": "Coppino", "text": ""}
{"id": "6121817", "revid": "83807119", "url": "https://it.wikipedia.org/wiki?curid=6121817", "title": "Epoca Asuka", "text": ""}
{"id": "6121834", "revid": "1171115", "url": "https://it.wikipedia.org/wiki?curid=6121834", "title": "Percettrone multistrato", "text": "Il Percettrone multistrato (in acronimo \"MLP\" dall'inglese \"Multilayer perceptron\") \u00e8 un modello di rete neurale artificiale che mappa insiemi di dati in ingresso in un insieme di dati in uscita appropriati.\n\u00c8 fatta di strati multipli di nodi in un grafo diretto, con ogni strato completamente connesso al successivo. Eccetto che per i nodi in ingresso, ogni nodo \u00e8 un neurone (elemento elaborante) con una funzione di attivazione lineare. Il Percettrone multistrato usa una tecnica di apprendimento supervisionato chiamata backpropagation per l'allenamento della rete.\nLa MLP \u00e8 una modifica del Percettrone lineare standard e pu\u00f2 distinguere i dati che non sono separabili linearmente."}
{"id": "6121837", "revid": "1855146", "url": "https://it.wikipedia.org/wiki?curid=6121837", "title": "Gioacchino Pizzi", "text": "Biografia.\nL'abate Giocchino Pizzi fu per diciotto anni, dal 1772 all'8 settembre 1790 (giorno della sua morte) custode generale dell'Arcadia, dove era entrato col nome di \"Nivildo Amarinzio\" e di cui per alcuni anni era stato pro custode. Era segretario del cardinale Marcantonio Colonna, vicario di Roma. Poeta prolifico, ha scritto sonetti e poemi d'occasione, indirizzati a papa Benedetto XIV per l'Anno Santo del 1775, a Clemente XIII per il suo \"possesso\", al nuovo pontefice Pio VI in occasione della sua elezione, ai duchi di Savoia. Era accademico della Crusca e dell'Accademia di San Luca. I suoi versi aprono uno spaccato sulla vita mondana e religiosa, su nozze decessi e altri eventi, a Roma, nel maturo Settecento.\nFu al centro del dissidio sulla incoronazione in Campidoglio di Corilla Olimpica, dissidio che provoc\u00f2 una scissione dell'Arcadia e la creazione dell'Accademia dei Forti da parte di Arcadi dissidenti, e che produsse satire e fogli volanti pieni di invettive, di caricature, di insinuazioni e di frecciate, all'indirizzo dello stesso Pizzi, di Corilla Olimpica e perfino del neoeletto papa Pio VI.\n\u00c8 stato autore di alcuni libretti d'opera, tra cui: il \"Componimento del giorno natalizio di Don Carlo di Borbone\", 1742 e \"Amor prigioniero\", 1752, musicati da Giovanni Battista Costanzi; il dramma per musica con danze \"Il gran Cid\", con il quale Giovanni Paisiello debutt\u00f2 alla Pergola di Firenze il 3 novembre 1775 e che fu rappresentato al Teatro di San Carlo il 12 gennaio 1780, per festeggiare la nascita di Ferdinando IV di Borbone; \"Il traffico de' masnadieri co' mercanti turchi\", musicato da Salvatore Vigan\u00f2 che \u00e8 stato anche il coreografo delle tre danze.\nUn suo ritratto, opera firmata da Vincenzo Milione e datata 27 settembre 1790 (quindi dipinta dopo la morte di Pizzi), si conserva, in deposito dell'Arcadia, al Museo di Roma a palazzo Braschi."}
{"id": "6121838", "revid": "287204", "url": "https://it.wikipedia.org/wiki?curid=6121838", "title": "Regressione di Poisson", "text": "In statistica, la regressione di Poisson \u00e8 una forma di modello lineare generalizzato di analisi di regressione usato per modellare il conteggio dei dati in tabelle contingenti.\nLa regressione di Poisson assume che la variabile di risposta Y ha una distribuzione di Poisson, e assume che il logaritmo del suo valore aspettato possa essere modellato da una combinazione lineare di parametri sconosciuti. La regressione di Poisson \u00e8 talvolta conosciuta anche come modello log-lineare, specialmente quando viene usato per modellare tabelle contingenti.\nLa regressione binomiale negativa (NB2) \u00e8 una famosa generalizzazione della regressione di Poisson perch\u00e9 allenta il presupposto altamente restrittivo che la varianza \u00e8 uguale alla media come nel modello di Poisson\nLa NB2 si basa sulla distribuzione mista Poisson-Gamma. Questo modello \u00e8 molto usato perch\u00e9 modella l'eterogeneit\u00e0 della Poisson con la distribuzione Gamma."}
{"id": "6121840", "revid": "123972441", "url": "https://it.wikipedia.org/wiki?curid=6121840", "title": "Robert Kaplan", "text": "Opere.\nArticoli e selezioni:"}
{"id": "6121841", "revid": "88740", "url": "https://it.wikipedia.org/wiki?curid=6121841", "title": "Isola dei Serpenti", "text": ""}
{"id": "6121852", "revid": "21880", "url": "https://it.wikipedia.org/wiki?curid=6121852", "title": "Isola dei serpenti (Mauritius)", "text": ""}
{"id": "6121853", "revid": "1543377", "url": "https://it.wikipedia.org/wiki?curid=6121853", "title": "Sistemi di scrittura mesoamericani", "text": "I sistemi di scrittura mesoamericani sono creazioni originali dei popoli che abitarono la Mesoamerica durante l'epoca preispanica che furono impiegati per registrare eventi importanti nello sviluppo di quei popoli. Al pari della Mesopotamia, della Cina e dell'Egitto, la Mesoamerica \u00e8 uno dei luoghi in cui lo sviluppo della scrittura ebbe luogo in maniera indipendente. La scrittura dei popoli mesoamericani \u2014 o almeno i sistemi che hanno potuto essere decifrati parzialmente fino ai giorni nostri \u2014 combinano logogrammi con elementi sillabici, che si suole qualificare solitamente come scrittura geroglifica. Le indagini archeologiche hanno documentato l'esistenza di meno di una decina di differenti sistemi di scrittura precolombiani in Mesoamerica, anche se le carenze dei metodi per datarli rendono molto difficile sapere qual \u00e8 il pi\u00f9 antico e, per ci\u00f2 stesso, determinare quale serv\u00ec da base per lo sviluppo degli altri.\nIl pi\u00f9 conosciuto di questi sistemi indigeni di scrittura \u00e8 la scrittura maya del periodo classico. Alcuni frammenti della letteratura precolombiana mesoamericana sono stati conservati grazie all'impiego dell'alfabeto latino della lingua spagnola nella trascrizione delle tradizioni orali dei popoli che vissero al tempo della Conquista. Queste trascrizioni furono realizzate in certi casi \u2014 come il \"Popol Vuh\" dei quich\u00e9 in Guatemala o i testi degli informatori di Sahag\u00fan nel Centro del Messico \u2014 nelle lingue degli stessi indigeni, il che ha permesso di gettare qualche luce su come erano quelle lingue al tempo della Conquista. In quel tempo furono distrutti numerosi codici mesoamericani \u2014 come nel caso dell'Auto de Man\u00ed, in cui Diego de Landa bruci\u00f2 circa ventisette codici yucatechi; o il caso di Juan de Zum\u00e1rraga che ordin\u00f2 la distruzione di vari scritti indigeni a Texcoco \u2014, di modo che sono pochissimi i documenti indigeni che sono giunti fino ai giorni nostri.\nScrittura olmeca.\nVari dei pi\u00f9 antichi pezzi di ceramica olmeca mostrano rappresentazioni iconografiche che potrebbero essere codici, il che suggerisce che l'impiego della carta di amatl e di una scrittura ben sviluppata esisteva dall'epoca in cui gli Olmechi vissero la loro fioritura. Molto diffusa \u00e8 anche l'idea che i glifi rappresentati nella scultura monumentale conosciuta come Monumento dell'Ambasciatore \u2014 Monumento 13 di La Venta \u2014 rappresentino un'antica forma di scrittura olmeca. Questa supposizione fu rafforzata nel 2002 mediante l'annuncio dello scoperta di simboli simili nel giacimento di San Andr\u00e9s (a occidente del Tabasco), i quali sono stati datati mediante carbonio-14 intorno all'anno 650 a.C. (Pohl, 2002: 8). \nNel settembre 2006, un rapporto pubblicato dalla rivista \"Science\" annunciava la scoperta dalla pietra di Cascajal, un blocco di modeste dimensioni (36 per 21 cm, con uno spessore di 13 cm) scolpito nel serpentino con 62 caratteri incisi che non erano simili ad altri trovati nei giacimenti archeologici mesoamericani. La pietra fu scoperta dagli attuali abitanti della cosiddetta area nucleare olmeca ed \u00e8 stata datata dagli archeologi approssimativamente all'anno 900 a.C. (Rodr\u00edguez Mart\u00ednez \"et al.\", 2006; \"Terrae Antiquae\", 2006). Se l'autenticit\u00e0 e il calcolo sull'epoca nella quale fu prodotta la pietra fossero confermati, la pietra di Cascajal diventerebbe la testimonianza della scrittura mesoamericana pi\u00f9 antica che si conosca.\nD'altra parte, si \u00e8 proposto che il sistema di scrittura chiamato epiolmeca possa essere la testimonianza della scrittura abituale della societ\u00e0 olmeca prima del suo declino definitivo.\nScrittura zapoteca.\nUn altro candidato a occupare il posto del primo sistema di scrittura sviluppato in Mesoamerica \u00e8 quello creato dagli Zapotechi. Lo sviluppo di questo popolo ha le sue origini in un'epoca contemporanea agli Olmechi, anche se la sua prima fioritura corrisponde al tempo in cui questi ultimi cominiciavano il processo di decadenza, alla fine del Preclassico tardo mesoamericano. In quel tempo, gli Zapotechi dominarono uno stato imperialista che aveva come centro l'antica citt\u00e0 di Monte Alb\u00e1n. Vari monumenti di questo sito conservano ampi registri scritti. Esempio di ci\u00f2 sono le stele dell'Edificio J, che commemorano le conquiste della citt\u00e0; oppure i Danzanti, che sono rappresentazioni dei signori sottomessi dall'\u00e9lite di questa citt\u00e0, il cui nome originale si ignora. Alcuni di questi signori sono riconosciuti come portatori di informazioni calendaristiche, per\u00f2 la maggior parte del sistema di scrittura degli Zapotechi continua a non essere decifrato (Urcid Serrano, 1997: 42-53). L'esecuzione dei glifi nelle stele \u00e8 pi\u00f9 rozza dei segni impiegati nelle sculture maya del Classico, per cui alcuni epigrafisti hanno creduto che la scrittura zapoteca sia meno fonetica del sillabario maya. \nI pi\u00f9 antichi indizi della scrittura zapoteca sono il Danzante di San Jos\u00e9 Mogote, che si conosce ufficialmente con il nome di Monumento 3. Questa stele possiede un rilievo nel quale appare un prigioniero che sar\u00e0 consegnato al sacrificio ed \u00e8 stato mutilato. Tra le sue gambe si trovano due segni che corrispondono al suo nome calendaristico. La stele fu datata in prima battuta tra i secoli V e VI\u00a0a.C., per cui la si consider\u00f2 l'iscrizione pi\u00f9 antica che si fosse trovata in Mesoamerica. Tuttavia, alcuni archeologi hanno in seguito espresso dubbi sulla certezza di questa datazione (Romero Frizzi, 2003).\nIl sistema di scrittura zapoteca fu impiegato unicamente fino alla fine del Periodo classico, tappa dalla quale provengono le ultime iscrizioni zapoteche.\nScrittura epiolmeca o istmiana.\nUn piccolo numero di pezzi archeologici trovati nell'Istmo di Tehuantepec mostrano indizi di un altro sistema di scrittura mesoamericano di considerevole antichit\u00e0. In questi resti archeologici si pu\u00f2 trovare evidenza di informazioni calendaristiche, ma il codice non \u00e8 stato decifrato. I pi\u00f9 estesi di queste testimonianze scritte nel sistema epiolmeco corrispondono alla Stele 1 di La Mojarra e alla Statuetta di Tuxtla. \nLa escritura epiolmeca \u00e8 abbastanza simile al sistema classico dei Maya bastante. Secondo Justeson (1986: 447), il sistema di scrittura conosciuto come epiolmeco o istmiano \u00e8 una derivazione dell'antico sistema impiegato dagli Olmechi, imparentato con altri sistemi di scrittura impiegati nel sudest della Mesoamerica, incluse la scrittura classica maya e le scritture izapane. La relazione tra questi sistemi di scrittura \u00e8 sostenuta dalla grande somiglianza dei segni scritti, l'impiego di affissi nei testi e nelle iscrizioni corrispondenti al calendario di lungo computo. Infatti, questo \u00e8 il testo della Stele di Chiapa di Corzo, quella che contiene l'iscrizione pi\u00f9 antica conosciuta nel sistema di lungo computo, che solitamente si associa con i Maya del Classico (P\u00e9rez de Lara e Justeson, 2007). Questa iscrizione corrisponde all'anno 36\u00a0a.C., nel Preclassico tardo mesoamericano. \nAlcuni autori hanno suggerito che la scrittura istmiana potrebbe essere predecessore del sistema classico delle Terre Alte dell'area maya, anche se il gruppo umano che impieg\u00f2 il sistema istmiano non deve essere necessariamente imparentato linguisticamente con i popoli maya. Nel 1993 Justeson e Kaufman pubblicarono un testo che conteneva una proposta di interpretazione del sistema di scrittura epiolmeca o istmiano. Fra le altre cose, entrambi gli autori hanno proposto relazioni linguistiche tra la scrittura epiolmeca ed il proto mixe-zoqueano \u2014 antecedente alle attuali lingue mixe e zoque \u2014. Il sillabario epiolmeco di Justeson e Kaufman (2001) \u00e8 stato criticato da autori come Stephen Houston e Michael D. Coe, i quali, basandosi sulla proposta di Justeson e Kauffman, non poterono decifrare un testo epiolmeco precedente e sconosciuto a questi ultimi due autori.\nScrittura della cultura di Izapa.\nLa regione del Pacifico guatemalteco fu lo scenario dove si svilupp\u00f2 la cultura di Izapa che, secondo Michael D. Coe, \u00e8 uno dei legami che uniscono gli Olmechi con i Maya del Classico. Questa cultura prende nome dal sito archeologico di Izapa (sud del Chiapas), dove sono state recuperate alcune stele che danno testimonianza di un sistema di scrittura particolare che fa parte del gruppo sudorientale delle scritture mesoamericane discendenti da quella olmeca (Justeson, 1986: 447). Insieme alle varie stele di Izapa, altre testimonianze scritte che si conoscono della cultura di Izapa sono quelle corrispondenti agli importanti siti di Takalik Abaj e Kaminaljuy\u00fa, entrambi in Guatemala. \nLa filiazione della scrittura e della lingua degli abitanti di Kaminaljuy\u00fa, uno dei siti pi\u00f9 conosciuti del Preclassico tardo della costa sud del Guatemala, \u00e8 oggetto di controversia tra gli specialisti del tema. Alcuni trovano che questo sistema di scrittura sia molto vicino a quello epiolmeco o istmiano; altri suppongono che sia un antecedente diretto della scrittura maya del Classico; per altri \u00e8 un sistema misto che incorpora elementi delle scritture mixe-zoqueana e maya, e altri credono che non esista evidenza sufficiente per dare una descrizione definitiva e appropriata. Quale sia la lingua rappresentata nel sistema di scrittura di Kaminaljuy\u00fa \u2014 e in altri associati a questo \u2014 \u00e8 ugualmente oggetto di discussione. Per alcuni, \u00e8 probabile che si tratti di una lingua mixe-zoqueana, oppure che si tratti di un sistema bilingue. In questo senso, si fanno congettura sulla possibilit\u00e0 che la scrittura izapana sia una rappresentazione condivisa da una lingua maya e da una mixe-zoqueana; oppure, che si tratti di un sistema di rappresentazione di due lingue maya \u2014 probabilmente cholano-tzeltalana o poqom (Mora-Marin, 2005: 63-64).\nScrittura maya.\nAnche se si suole ritenere che la scrittura maya fu sviluppata dopo la scrittura epiolmeca \u2014 che ebbe la sua origine nell'Istmo di Tehuantepec \u2014, ci sono nuove indagini che sono venute a porre in dubbio questa asserzione. Secondo gli scavi archeologici realizzati a San Bartolo (Saturno, Stuart e Beltr\u00e1n, 2006) esiste evidenza dell'impiego dei glifi maya in tempi tanto antichi come il III secolo a.C., il che supporrebbe che l'apparizione di questo sistema di scrittura sia stata anteriore a ci\u00f2 che si credeva prima. Le vestigia pi\u00f9 antiche che testimoniano l'impiego della scrittura maya includono le iscrizioni rupestri di Naj Tunich e La Cobanerita (Pet\u00e9n). Tuttavia, sono pi\u00f9 conosciuti i testi provenienti dalle grandi urbi del Classico, come Palenque (Chiapas), Cop\u00e1n (Honduras) e Tikal (Guatemala).\nLa scrittura maya \u00e8 una delle meglio conosciute dell'area mesoamericana e la si considera come una delle pi\u00f9 complesse di questa regione. I testi maya includono non solo informazioni calendaristiche, bens\u00ec testi completi che vertono sulla visione del mondo di questi popoli e sulla loro storia. Si conoscono intorno a 700 glifi maya, sebbene solo circa tre quarti di essi siano stati decifrati. Il codice \u00e8 basato su una mescolanza di logogrammi ed elementi sillabici che in alcuni contesti rappresentano fonemi come nelle scritture alfabetiche. \nLavori chiave nel deciframento di questa scrittura sono costituiti dall'opera di Yuri Knorozov, linguista sovietico al quale si devono varie delle piste che hanno guidato le indagini posteriori nella scrittura maya. A partire dal decennio del 1960, altri linguisti e archeologi hanno seguito i passi di Knorozov, tra loro Tatiana Proskouriakoff e Michael D. Coe.\nScrittura \u00f1ui\u00f1e.\nMolto poco si \u00e8 potuto avanzare nella conoscenza del sistema di scrittura \u00f1ui\u00f1e, che fu impiegato nella Mixteca Baja durante il Periodo classico. Le somiglianze tra questo e la scrittura zapoteca rendono difficile il gi\u00e0 complicato lavoro di decifrare il codice, perch\u00e9 aggiunge la complessit\u00e0 di delimitare qual \u00e8 l'ambito di distribuzione di entrambi i sistemi di scrittura (Urcid Serrano, 1997: 43). Secondo Rodr\u00edguez Cano (2003), le produzioni grafiche \u00f1ui\u00f1e si trovano distribuite in un territorio che abbraccia i distretti oaxaqueni di Silacayoapan, Huajuapan de Le\u00f3n e Juxtlahuaca, cos\u00ec come la regione di Acatl\u00e1n nello stato di Puebla. \nCome il sistema zapoteco, la scrittura \u00f1ui\u00f1e impiega il sistema di punti e linee per la rappresentazione di numerali \u2014 dove un punto rappresenta l'unit\u00e0 e una barra rappresenta il numero cinque, segni che con uguali valori furono impiegati nella numerazione maya \u2014 e condivide con il primo alcuni glifi corrispondenti ai venti giorni del calendario precolombiano che fu impiegato in quella regione. L'informazione contenuta nei messaggi pittografici \u00f1ui\u00f1e corrisponde fondamentalmente alle informazioni calendaristiche, e d\u00e0 conto dell'impiego dei due calendari comuni ai popoli precolombiani della Mesoamerica \u2014 uno solare, di 360 giorni, e un altro rituale, di 260 \u2014 (Rodr\u00edguez Cano, 2003). Questi messaggi sono stati raccolti da stele e pitture rupestri nella Mixteca Baja. Tra essi ci sarebbero da segnalare le pitture di Puente Colosal, nella valle di Coixtlahuaca (Urcid, 2004).\nScrittura mixteca.\nMolto pi\u00f9 tardi dei sistemi anteriormente segnalati, la scrittura mixteca cominci\u00f2 a essere impiegata nel XIII secolo. Si tratta di un sistema semasiografico. Fu impiegato dai Mixtechi preispanici, e molte delle sue caratteristiche passarono poi a sistemi di scrittura come quelli dei Mexica e quello chiamato \"Mixteca-Puebla\", la cui appartenenza etnica \u00e8 oggetto di dibattito tra gli specialisti. Il sistema mixteco di scrittura si componeva di un insieme di segni e rappresentazioni figurative che servivano come una specie di piste nei racconti che erano ricostruiti que eran reconstruidos oralmente dagli iniziati nel codice \u2014 solitamente sacerdoti e altri membri della classe alta mixteca.\nLa scrittura mixteca si conserva in vari oggetti archeologici che sopravvissero al passare del tempo e alla Conquista spagnola. Tra essi si trovano quattro codici preispanici lavorati su pelle di cervo conciata e ricoperta di stucco. Questi codici si leggono in senso bustrofedico, cio\u00e8 a zigzag, seguendo delle linee rosse che indicano il percorso della lettura (Jansen, 1982). La maggior parte della conoscenza attuale sulla scrittura dei mixtechi \u00e8 il prodotto dell'opera di Alfonso Caso, che intraprese il compito di decifrare il codice sulla base di un insieme di documenti precolombiani e coloniali della cultura mixteca.\nCome altri sistemi mesoamericani di scrittura, quelli mixtechi disponevano di un insieme di simboli che permettevano loro di registrare date storiche. Tuttavia, ignoravano il lungo computo, caratteristica delle scritture del sudest della Mesoamerica. Invece, i codici che si conservano registrano eventi storici di questo popolo precolombiano, specialmente quelli relazionati con l'espansionismo nell'era di Ocho Venado, signore di Tilantongo.\nScrittura mexica.\nCome altri popoli del Postclassico mesoamericano, i Mexica impiegavano la carta amal o la pelle di cervo come supporto per l'elaborazione dei loro \"amoxtli\". Il sistema di scrittura dei mexica \u00e8 fortemente imparentato con quello dei Mixtechi, tanto nello stile di rappresentazione quanto nelle risorse di cui disponevano. Secondo alcune fonti, la scrittura mexica era erede della tradizione di Teotihuacan (\"Ancient Scripts\", s.d.; Lambar\u00e9n, 2006), la cui scrittura non \u00e8 stata indagata ampiamente, in un certo modo perch\u00e9 si pensa che i Teotihuacani mancassero di scrittura (Duverger, 2000); malgrado quanto sopra, pesar de lo anterior, Taube (2000) e Lambar\u00e9n (2006) hanno cercaro di studiare il sistema di scrittura della Citt\u00e0 degli Dei in maniera pi\u00f9 strutturata. Nessun amoxtli mexica sopravvisse alla Conquista, alcuni dei codici del centro del Messico prodotti nell'epoca coloniale sono copie di antichi codici mexica i cui originali furono perduti. Si pensa che i codici del gruppo Borgia furono elaborati nella regione Mixteca-Puebla per incarico dei Mexica, anche se furono realizzati seguendo esattamente lo stile di quella zona."}
{"id": "6121854", "revid": "124123", "url": "https://it.wikipedia.org/wiki?curid=6121854", "title": "Tommaso Albarella", "text": "Biografia.\nTommaso Albarella. \u00e8 stato un patriota italiano, che ha combattuto nella difesa della Repubblica di Venezia nel 1849. Daniele Manin nel 1848 aveva proclamato la Repubblica di Venezia, dopo la sconfitta del re Carlo Alberto di Savoia prima a Custoza poi a Novara nel 1849. \nGli Austriaci approfittando della debolezza del nemico, puntarono i cannoni su Venezia, accorsero molti patrioti napoletani in sua difesa tra cui: Guglielmo Pepe, Cesare Rossaroll, Enrico Cosenz, Girolamo Ulloa e Tommaso Albarella. Mandati da re Ferdinando II con un esercito comandato dal generale Guglielmo Pepe, ma quando questi ordin\u00f2 il loro ritiro, Tommaso Albarella continu\u00f2 a combattere. \nFinita la battaglia torn\u00f2 in patria (nel regno delle due sicilie), fu anche arrestato per aver disubbidito agli ordini, avendone riportato gravi ferite, a seguito delle quali mor\u00ec nel 1894."}
{"id": "6121869", "revid": "57342", "url": "https://it.wikipedia.org/wiki?curid=6121869", "title": "Do You Mind (DJ Khaled)", "text": "Do You Mind \u00e8 un singolo del DJ Khaled in collaborazione con Nicki Minaj, Chris Brown, August Alsina, Jeremih, Future e Rick Ross, il quarto estratto del suo nono album in studio \"Major Key\". \u00c8 stato pubblicato il 28 luglio 2016 dalla We the Best Music Group e Epic Records.\nVideo musicale.\nIl video musicale del singolo \u00e8 stato pubblicato il 4 ottobre 2016."}
{"id": "6121870", "revid": "436907", "url": "https://it.wikipedia.org/wiki?curid=6121870", "title": "Do You Mind", "text": ""}
{"id": "6121885", "revid": "767487", "url": "https://it.wikipedia.org/wiki?curid=6121885", "title": "G\u00fcnter Bechly", "text": "Biografia.\nBechly ha studiato biologia presso l'Universit\u00e0 di Hohenheim e zoologia, parassitologia e paleontologia presso l'Universit\u00e0 di Tubinga. Nel 1999 ha terminato la sua tesi di dottorato sulla storia dei fossili e sulla filogenesi delle libellule e degli zigopteri. Dopo aver lavorato per quasi un anno come volontario nel 1999, Bechly \u00e8 diventato curatore della sezione sui fossili del Museo statale di storia naturale di Stoccarda. Ha fatto visite di ricerca presso il Museum of Comparative Zoology di Harvard e presso altri musei di storia naturale.\nLavoro.\nLa ricerca di Bechly come paleoentomologo si concentra principalmente sull'evoluzione, sulla filogenesi, e sulla storia fossile di odonati e altri pterigoti e insetti fossili del Giurassico superiore. Bechly ha descritto circa 167 nuove specie e numerosi taxa. La descrizione del nuovo ordine di insetti fossili Coxoplectoptera nel 2011 ha fornito nuovi dati sull'evoluzione delle ali degli insetti e ha ricevuto un'ampia copertura mediatica internazionale.\nNel 2009 Bechly ha organizzato come responsabile del progetto la mostra \"Der Fluss des Lebens - 150 Jahre Evolutionstheorie\" al Castello di Rosenstein a Stoccarda, che ha attirato oltre 90.000 visitatori ed \u00e8 stato uno dei pi\u00f9 grandi eventi delle celebrazioni del \"Darwin Year\" in Germania. \nBechly ha fatto diverse apparizioni alla televisione tedesca.\nSupporto all'Intelligent Design.\nNel 2015 Bechly ha reso pubblica la sua critica del neodarwinismo e il suo sostegno alla teoria del disegno intelligente su una nuova pagina web privata e su un blog. Bechly \u00e8 un cristiano romano cattolico. Sul suo sito web afferma di tenere rigorosamente separate le sue attivit\u00e0 private di apologista cristiano e sostenitore dell'Intelligent Design dal suo lavoro scientifico presso il Museo di storia naturale di Stoccarda.\nEponimia.\nI seguenti nuovi taxa e nuove specie sono stati chiamati in suo onore:"}
{"id": "6121886", "revid": "665178", "url": "https://it.wikipedia.org/wiki?curid=6121886", "title": "Nemico di classe", "text": "Nemico di classe (titolo originale: \"Class enemy\") \u00e8 un testo teatrale dello scrittore inglese Nigel Williams, pubblicato nel 1978. \nTrama.\nProtagonisti sono sei ragazzi chiusi nell'aula di una scuola della periferia di Londra, vittime di una condizione di degrado sociale e psicologico che li spinge ad un comportamento violento, aggressivo, pieno di rabbia verso le istituzioni che li hanno abbandonati a se stessi negando qualsiasi possibilit\u00e0 di riscatto alla loro condizione di emarginati. L'autore li presenta con degli pseudonimi: Iron, Skylight, Sweetheart, Racks, Nipper, Snatch.\nNell'attesa che qualcuno venga a fargli lezione, i sei ragazzi si fanno lezione da soli. Realizzano cos\u00ec una sorta di disperata ma anche giocosa autogestione, durante la quale ognuno si improvvisa insegnante e tiene agli altri una lezione su un argomento a scelta. Alla fine ognuno di loro racconta uno spaccato della propria vita, ricordi e momenti fatti solo di amarezza e di frustrazione. Ad emergere sul resto del gruppo \u00e8 Iron, il pi\u00f9 violento e coriaceo, colui che impone la sua preponderante personalit\u00e0 con un atteggiamento e un linguaggio \"da bullo\".\nAlla fine un insegnante si presenter\u00e0 in aula, ma soltanto per ribadire il rimprovero e la condanna nei loro confronti. Iron caccia dall'aula l'insegnante, identificando in lui l'istituzione che li accusa e li rifiuta. Cos\u00ec i sei ragazzi continueranno ad aspettare inutilmente qualcuno che porti loro la conoscenza, che li aiuti a vincere la totale sfiducia nella societ\u00e0 e nella possibilit\u00e0 di un futuro migliore."}
{"id": "6121887", "revid": "116469246", "url": "https://it.wikipedia.org/wiki?curid=6121887", "title": "Nowhere Land (Club House)", "text": "Nowhere Land \u00e8 un album pubblicato dal gruppo musicale Club House nel 1996.\nL'album contiene i singoli di successo che la band ha pubblicato tra il 1991 e il 1996, come \"Nowhere Land\", \"Light My Fire\" e \"Take Your Time\". All'album ha collaborato anche l'artista Carl."}
{"id": "6121903", "revid": "305330", "url": "https://it.wikipedia.org/wiki?curid=6121903", "title": "Mini cuccioli", "text": "Mini cuccioli \u00e8 una serie televisiva animata, spin-off della serie \"Cuccioli\" trasmessa da Rai Yoyo.\nTrama.\nI protagonisti di questa serie sono gli stessi Cuccioli, per\u00f2 pi\u00f9 giovani di qualche anno. La narrazione \u00e8 incentrata sulle prime emozioni e sulle piccole sfide che i bimbi affrontano nel corso della giornata (la gioia e la tristezza, il timore delle novit\u00e0, la solitudine e l\u2019amicizia, il senso di inadeguatezza e la gelosia, l\u2019entusiasmo di condividere e l'egoismo, i capricci...).\nProduzione e trasmissione.\nDopo il successo della serie di animazione \"Cuccioli\", trasmessa su Rai Yoyo e distribuita in 130 Paesi del mondo e dei due lungometraggi per il cinema, Gruppo Alcuni ha prodotto \"Mini cuccioli\", uno spin-off rivolto in modo particolare al pubblico dei pi\u00f9 giovani (2-4 anni). La serie \u00e8 prodotta da Gruppo Alcuni e Rai Fiction.\nLa prima stagione \u00e8 costituita da 52 episodi da 6 minuti l\u2019uno realizzati in animazione 2D Flash. La seconda stagione, dal'11 marzo 2018 su Rai Yoyo, \u00e8 costituita anch'essa da 52 episodi. Dall'8 settembre 2019, invece, sempre su Rai Yoyo, va in onda la terza stagione del programma, sempre con 52 episodi inediti.\nSabato 4 aprile 2020, data l'emergenza sanitaria da Covid19, viene trasmesso su Rai Yoyo lo speciale \"Mini Cuccioli - Raccontiamo la Salute in 6 A\".\n\"Mini cuccioli - Le quattro stagioni\".\nIl 25 ottobre 2018 \u00e8 uscito nei cinema italiani il primo film basato sulle avventure dei mini cuccioli, intitolato \"Mini cuccioli - Le quattro stagioni\". Il film narra le vicende dei mini cuccioli nelle quattro stagioni.\nCome si evince anche dal titolo, nel film ritroviamo il coniglio Cilindro, la gatta Olly, la papera Diva, il cane Portatile, il pulcino Senzanome e la rana Pio che affrontano con gioia e simpatia l'avvicendarsi delle quattro stagioni, seguendo i consigli dell'antico albero parlante Matusalemme.\nRiconoscimenti.\nGli ascolti Auditel hanno premiato fin dall\u2019esordio questa serie, che in pochi mesi \u00e8 diventata una delle serie pi\u00f9 seguite e amate dai bambini di Rai Yoyo.\nSergio Manfio, regista della serie, commenta cos\u00ec il risultato:\"\u201cSiamo convinti di aver realizzato una serie di grande qualit\u00e0, che piace perch\u00e9 d\u00e0 spazio a personaggi estremamente accattivanti ed \u00e8 studiata con grande attenzione al target di bambini. Il lavoro di preparazione e di scrittura delle storie \u2013 soprattutto perch\u00e9 rivolte a un pubblico cos\u00ec delicato come quello pre-school \u2013 \u00e8 stato fatto con grande cura e attenzione, e i risultati ci hanno premiato\u201d.\"\nDopo il grande successo televisivo sono nati accordi di licensing con:"}
{"id": "6121913", "revid": "84184", "url": "https://it.wikipedia.org/wiki?curid=6121913", "title": "George Wadsworth (diplomatico)", "text": ""}
{"id": "6121929", "revid": "125185546", "url": "https://it.wikipedia.org/wiki?curid=6121929", "title": "Banco BPM", "text": "Banco BPM S.p.A. \u00e8 un gruppo bancario italiano di origine cooperativa, presente in tutta Italia con l'eccezione dell'Alto Adige, operativo dal 1\u00ba gennaio 2017, caratterizzato da un forte radicamento locale, in particolar modo in Lombardia (dove \u00e8 il maggiore operatore con una quota del 15%), in Veneto ed in Piemonte.\nIl gruppo, con un attivo di 167 miliardi di euro, 3,8 milioni di clienti, 1.727 filiali, 21.941 dipendenti e una quota di mercato dell'7%, \u00e8 il terzo gruppo bancario italiano pi\u00f9 grande dopo Intesa Sanpaolo e Unicredit.\nIl codice ABI del Banco BPM S.p.A. \u00e8 lo 05034, lo stesso dell'ex Banco Popolare.\nLa banca \u00e8 quotata nell'indice FTSE MIB della Borsa di Milano.\nStoria.\nIl 23 marzo 2016 viene siglato il protocollo d'intesa tra il Banco Popolare (BP, con sede a Verona) e la Banca Popolare di Milano (BPM, con sede a Milano) per l'integrazione delle due banche cooperative. Tale protocollo \u00e8 stato poi ratificato il 24 maggio, rispettivamente dal consiglio d'amministrazione e di gestione delle due banche.\nA giugno dello stesso anno, come previsto dagli accordi, viene realizzato un aumento di capitale del Banco Popolare da un miliardo di euro.\nIl 15 ottobre 2016 le assemblee, contemporanee, straordinarie dei soci del Banco Popolare con il 99,5% e della Banca Popolare di Milano con il 71,79% dei soci intervenuti, hanno approvato la fusione, efficace dal 1\u00ba gennaio 2017.\nI rapporti di cambio sono stati determinati in un'azione del costituendo Banco BPM per ogni azione del Banco Popolare e in un'azione del costituendo Banco BPM per ogni 6,386 azioni di BPM; conseguentemente a ci\u00f2, al momento della fusione, gli ex azionisti BP rappresentavano il 54,6% del capitale e gli ex BPM il 45,4%.\nIl 13 dicembre 2016 viene stipulato l'atto di fusione tra i due istituti, realizzata con la costituzione della nuova societ\u00e0 bancaria Banco BPM S.p.A., che riunisce circa 25.000 dipendenti, 2.300 filiali e 4 milioni di clienti.\nQuotazione in Borsa.\nLe nuove azioni del Banco BPM debuttano alla Borsa Italiana il 2 gennaio 2017 con un rialzo boom del 9,07% raggiungendo i 2,50 \u20ac dai precedenti 2,292 \u20ac dell'ex Banco Popolare per una capitalizzazione di 3.787,95 milioni di euro.\nIl massimo storico, a 3,576 \u20ac, \u00e8 stato raggiunto il 2 ottobre 2017; il minimo di 1,52 \u20ac per azione \u00e8 stato invece raggiunto il 25 ottobre 2018.\nIl Gruppo Banco BPM.\nIl Gruppo opera in Italia in tutti i settori dell'attivit\u00e0 bancaria e finanziaria ed \u00e8 presente anche in altri Paesi europei, con societ\u00e0 controllate e filiali, e in Asia, mediante alcuni uffici di rappresentanza.\nRete commerciale.\nSociet\u00e0 immobiliari, strumentali e partecipazioni.\nLa capogruppo controlla direttamente o indirettamente queste societ\u00e0 immobiliari, strumentali o partecipazioni\nBancassurance.\nIl 29 giugno 2017 il Banco BPM ha sciolto la partnership assicurativa con Unipol e Aviva per rilevare da queste ultime il 49% delle joint venture rispettivamente in Popolare Vita S.p.A. (ramo vita) e Avipop Assicurazioni S.p.A. (ramo protezione) per un controvalore di 803,4 milioni di euro.\nIl 29 marzo 2018 Cattolica Assicurazioni e Banco BPM hanno perfezionato il closing dell\u2019acquisto da parte di Cattolica del 65% in Avipop Assicurazioni e in Popolare Vita con una plusvalenza di 175 milioni e l\u2019avvio di una partnership commerciale nei rami vita e danni sulla rete ex Banco Popolare, per una durata di quindici anni.\nCon il completamento dell\u2019iter, Cattolica assume le funzioni di direzione e coordinamento delle compagnie assicurative, mentre Avipop Assicurazioni e Popolare Vita cambiano denominazione sociale in Vera Assicurazioni, con la controllata Vera Protezione e Vera Vita, con la controllata Vera Financial DAC.\nGovernance.\nIl Banco BPM ha sede legale a Milano ed amministrativa a Verona.\nIl Cda al 14 aprile 2021 \u00e8 composto da quindici membri, con Giuseppe Castagna amministratore delegato e Massimo Tononi presidente.\nCapitale sociale e azionariato.\nIl capitale sociale sottoscritto e versato \u00e8 pari a euro 7.100.000.000,00.\nIl capitale sociale \u00e8 suddiviso in n. 1.515.182.126 azioni ordinarie prive del valore nominale.\nGli azionisti con partecipazioni superiori al 3% nel capitale di Banco BPM sono:\nDati finanziari.\nEcco la tabella con i dati finanziari del gruppo Banco BPM\nCollegamenti esterni.\nSito ufficiale su gruppo.bancobpm.it"}
{"id": "6121931", "revid": "719098", "url": "https://it.wikipedia.org/wiki?curid=6121931", "title": "Gallipoli (Italia)", "text": ""}
{"id": "6121955", "revid": "965985", "url": "https://it.wikipedia.org/wiki?curid=6121955", "title": "In the Now", "text": "In the Now \u00e8 il secondo album in studio del cantautore britannico Barry Gibb, pubblicato nel 2016.\nIl precedente disco in studio da solista di Gibb, noto come membro dei Bee Gees, ossia \"Now Voyager\", \u00e8 uscito nel 1984.\nTracce.\nEdizione deluxe - Tracce bonus"}
{"id": "6121957", "revid": "287204", "url": "https://it.wikipedia.org/wiki?curid=6121957", "title": "Associazione Calcio Isola Liri 2009-2010", "text": "Questa pagina raccoglie le informazioni riguardanti l'Associazione Calcio Isola Liri nelle competizioni ufficiali della stagione 2009-2010."}
{"id": "6121958", "revid": "767487", "url": "https://it.wikipedia.org/wiki?curid=6121958", "title": "Now Voyager", "text": "Now Voyager \u00e8 il primo album in studio da solista del cantautore britannico Barry Gibb, pubblicato nel 1984.\nTracce.\nSide 1\nSide 2"}
{"id": "6121961", "revid": "965985", "url": "https://it.wikipedia.org/wiki?curid=6121961", "title": "The Malibu Sessions", "text": "The Malibu Sessions \u00e8 il sesto album in studio della cantante statunitense Colbie Caillat, pubblicato nel 2016."}
{"id": "6121964", "revid": "1924342", "url": "https://it.wikipedia.org/wiki?curid=6121964", "title": "Sit Still, Look Pretty (album)", "text": "Sit Still, Look Pretty \u00e8 il primo album in studio della cantante statunitense Daya, pubblicato nel 2016."}
{"id": "6121966", "revid": "287204", "url": "https://it.wikipedia.org/wiki?curid=6121966", "title": "Associazione Sportiva Melfi 2009-2010", "text": "Questa pagina raccoglie le informazioni riguardanti l'Associazione Sportiva Melfi nelle competizioni ufficiali della stagione 2009-2010."}
{"id": "6121969", "revid": "965985", "url": "https://it.wikipedia.org/wiki?curid=6121969", "title": "All Bright Electric", "text": "All Bright Electric \u00e8 il nono album in studio del gruppo rock gallese Feeder, pubblicato nel 2016."}
{"id": "6121972", "revid": "83809177", "url": "https://it.wikipedia.org/wiki?curid=6121972", "title": "Isaac Mahmood Noell", "text": ""}
{"id": "6121973", "revid": "965985", "url": "https://it.wikipedia.org/wiki?curid=6121973", "title": "Renegades (album Feeder)", "text": "Renegades \u00e8 il settimo album in studio del gruppo rock gallese Feeder, pubblicato nel 2010."}
{"id": "6121974", "revid": "287204", "url": "https://it.wikipedia.org/wiki?curid=6121974", "title": "John Sebastian Miller", "text": "Biografia.\nJohann Sebastian M\u00fcller nasce a Norimberga, nell'allora Elettorato di Baviera, attorno al 1715. Gi\u00e0 dalla giovent\u00f9 mise a frutto le sue capacit\u00e0 grafiche, specializzando la sua attivit\u00e0 come illustratore scientifico sotto la guida di Johann Christoph Weigel, rimanendo in patria fino al 1744, quando decide assieme al fratello Tobias, anch'esso illustratore nel campo dell'architettura, di trasferirsi in Inghilterra, dove rimase per il resto della sua vita. Lavor\u00f2 assieme a Philip Miller del Chelsea Physic Garden.\nDurante la sua attivit\u00e0 di illustratore firm\u00f2 i suoi primi lavori come J. S. M\u00fcller o J. S. Miller, ma dopo il 1760 us\u00f2 la firma John Miller. Tra le sue opere si ricordano la serie in 20 parti dell\"'Illustratio Systematis Sexualis Linnaei\" (Illustrazione del sistema sessuale di Linneo), che ha contribuito a diffondere il lavoro di Linneo nei lettori in lingua inglese. Ha anche prodotto opere a pi\u00f9 autori come \"Botanical Tables\" (1785), con John Stuart, III conte di Bute. Inoltre, dipinse paesaggi, che, cos\u00ec come alcune delle sue incisioni, espone con la Society of Arts e la Royal Academy of Arts dal 1762 al 1788. Si spos\u00f2 due volte, avendo in tutto ventisette figli, due dei quali, John Frederick Miller e James M\u00fcller o Miller, seguirono le orme del padre diventando a loro volta illustratori."}
{"id": "6121996", "revid": "767487", "url": "https://it.wikipedia.org/wiki?curid=6121996", "title": "A Hawk and a Hacksaw", "text": "Gli A Hawk and a Hacksaw sono un duo folk americano di Albuquerque. Il gruppo si compone del fisarmonicista Jeremy Barnes, che in precedenza \u00e8 stato il batterista dei Neutral Milk Hotel e dei Bablicon, e la violinista Heather Trost. La loro musica \u00e8 ispirata a quella dell'Europa orientale, turca e balcanica, e per la gran parte \u00e8 strumentale. Essi hanno pubblicato sei album e sono stati in tourn\u00e9e a livello internazionale.\nCarriera.\nQuando Barnes viveva a Chicago, risiedeva in un'area ucraina con molta gente dell'Europa dell'est e cominci\u00f2 a sviluppare l'interesse per la musica folk rumena.\nNome.\nIl nome \"A Hawk and A Hacksaw\" si riferisce al libro \"Don Quixote\" di Miguel De Cervantes."}
{"id": "6121998", "revid": "61051", "url": "https://it.wikipedia.org/wiki?curid=6121998", "title": "Johann Sebastian M\u00fcller", "text": ""}
{"id": "6121999", "revid": "61051", "url": "https://it.wikipedia.org/wiki?curid=6121999", "title": "John Sebastian M\u00fcller", "text": ""}
{"id": "6122001", "revid": "1305772", "url": "https://it.wikipedia.org/wiki?curid=6122001", "title": "The Violent Sleep of Reason", "text": "The Violent Sleep of Reason \u00e8 l'ottavo album in studio del gruppo musicale svedese Meshuggah, pubblicato il 7 ottobre 2016 dalla Nuclear Blast.\nDescrizione.\nPrimo album del gruppo in quattro anni, l'album si compone di dieci brani, i cui testi traggono spunto da \"Il sonno della ragione genera mostri\" di Francisco Goya, e si caratterizza per essere stato registrato prevalentemente in presa diretta, risultando pi\u00f9 omogeneo rispetto alle precedenti pubblicazioni dei Meshuggah. Nonostante sia principalmente legato al djent, nell'album sono presenti anche momenti funk metal (l'omonimo \"Violent Sleep of Reason\") e groove (\"By the Ton\" e \"Stifled\"),\nPromozione.\nIn anticipazione all'uscita dell'album, il 25 agosto 2016 i Meshuggah hanno pubblicato il primo singolo \"Born in Dissonance\", a cui hanno fatto seguito i videoclip per i brani \"Nostrum\" e \"Clockworks\", resi rispettivamente disponibili il 15 settembre e il 7 ottobre 2016. Il secondo brano ha in seguito ricevuto una candidatura ai Grammy Awards 2018 nella categoria miglior interpretazione metal."}
{"id": "6122004", "revid": "119668563", "url": "https://it.wikipedia.org/wiki?curid=6122004", "title": "First Ditch Effort", "text": "First Ditch Effort \u00e8 il tredicesimo album in studio del gruppo punk rock statunitense NOFX, pubblicato nel 2016.&lt;br&gt;\nNel disco \u00e8 contenuto un brano (\"I'm So Sorry Tony\") dedicato alla prematura scomparsa del cantante e chitarrista Tony Sly, grande amico del frontman dei NOFX Fat Mike, mentre nella successiva canzone \"Generation Z\" cantano, oltre al predetto Fat Mike, le loro giovani figlie Darla Burkett e Fiona Sly."}
{"id": "6122006", "revid": "767487", "url": "https://it.wikipedia.org/wiki?curid=6122006", "title": "Associazione Sportiva Noicattaro Calcio 2009-2010", "text": "Questa voce raccoglie le informazioni riguardanti l'Associazione Sportiva Noicattaro Calcio nelle competizioni ufficiali della stagione 2009-2010."}
{"id": "6122007", "revid": "767487", "url": "https://it.wikipedia.org/wiki?curid=6122007", "title": "Day Breaks", "text": "Day Breaks \u00e8 il sesto album in studio della cantautrice statunitense Norah Jones, pubblicato nel 2016.\nIl disco contiene nove brani originali e tre cover.\nL'album arriva in prima posizione in Svizzera, in seconda nella Billboard 200, Austria, Nuova Zelanda, Vallonia (Belgio) e Taiwan, in terza in Germania, Francia e Fiandre (Belgio), in quarta in Australia e Giappone, in sesta in Portogallo, in settima in Italia e Canada, in ottava nei Paesi Bassi, in nona nella Official Albums Chart ed in Scozia ed in decima in Danimarca."}
{"id": "6122009", "revid": "767487", "url": "https://it.wikipedia.org/wiki?curid=6122009", "title": "Una (film)", "text": "Una \u00e8 un film del 2016 diretto da Benedict Andrews e basato sull'opera teatrale \"Blackbird\" di David Harrower, che racconta la storia di una giovane donna in cerca di risposte dal suo passato.\nTrama.\nUna Spencer \u00e8 una giovane donna che si reca sul posto di lavoro di Ray Brooks, ex vicino di casa e amico fidato di suo padre, il quale quindici anni prima fu condannato a quattro anni di carcere per aver intrattenuto una \"relazione\" con Una, che a quel tempo aveva solo 13 anni. Ray fu arrestato dopo che le analisi dello sperma rimasto su di lei confermarono i rapporti sessuali intercorsi tra i due. Ray, che ora si fa chiamare Peter Travelian e lavora come dirigente di un grande magazzino, si \u00e8 fatto una famiglia e ha dimenticato il suo passato. Una, pur consapevole della gravit\u00e0 dell'atto commesso da Ray, gli rinfaccia di averla \"sedotta e abbandonata\" lasciandola vagare di notte per la citt\u00e0. Ray risponde che in realt\u00e0, dopo essersi allontanato, era tornato indietro ma non l'aveva trovata, e venne arrestato dalla polizia.\nDopo essere rimasti soli nel magazzino chiuso, in un impeto di passione i due si ritrovano a fare l'amore, ma a un certo punto Ray chiede a Una di smettere per non complicare le cose; tornato a casa, Ray ha un rapporto intimo con sua moglie Yvonne tenendo gli occhi chiusi. Insieme al suo nuovo compagno, il magazziniere Scott, Una va alla festa organizzata nella lussuosa residenza di Ray. Una discute con Yvonne, intuendo che il matrimonio con Ray non \u00e8 del tutto felice, poi si aggira al piano di sopra fino alla cameretta di Amy, la giovane figlia di Yvonne nata da un precedente matrimonio, alla quale si presenta come un'amica del patrigno. Dopo aver rivisto Ray, Una si precipita per strada. Ray la segue, nega l'accusa sottintesa di Una e le giura che lei \u00e8 l'unica di quell'et\u00e0 che abbia mai desiderato, baciandole il viso mentre Yvonne, Amy e Scott li guardano da lontano. Dopodich\u00e9, Una si allontana lungo il viale.\nProduzione.\nNel novembre 2014 \u00e8 stato annunciato che Rooney Mara e Ben Mendelsohn erano stati scelti rispettivamente per i ruoli di Una e Ray, con Benedict Andrews come regista e David Harrower come autore della sceneggiatura.\nLe riprese iniziarono il 13 giugno 2015 nel Regno Unito.\nDistribuzione.\nLa pellicola \u00e8 stata presentata in anteprima mondiale il 2 settembre 2016 al Telluride Film Festival, e l'11 seguente al Toronto International Film Festival, mentre nel mese di ottobre viene presentato al London Film Festival e al Roma Film Festival.\nAccoglienza.\nCritica.\n\"Una\" ha ricevuto recensioni positive dalla critica. Su Rotten Tomatoes ha un indice di gradimento del 76% con un voto medio di 6,73/10 basato su 108 recensioni (con un consenso generale che recita \u00ab\"I protagonisti ben abbinati di \"Una\" portano in vita una storia scomoda senza paura, mantenendo il film costantemente avvincente in quanto attraversa il difficile passaggio dal palcoscenico al cinema\"\u00bb), mentre su Metacritic ha un punteggio di 62/100 basato su 28 recensioni.\nIncassi.\nIl film ha guadagnato ."}
{"id": "6122010", "revid": "1647884", "url": "https://it.wikipedia.org/wiki?curid=6122010", "title": "Friends (White Lies)", "text": "Friends \u00e8 il quarto album in studio del gruppo indie rock inglese White Lies, pubblicato nel 2016."}
{"id": "6122015", "revid": "436907", "url": "https://it.wikipedia.org/wiki?curid=6122015", "title": "The Serenity of Suffering", "text": "The Serenity of Suffering \u00e8 il dodicesimo album in studio del gruppo musicale statunitense Korn, pubblicato il 21 ottobre 2016 dalla Roadrunner Records.\nDescrizione.\nPrima pubblicazione del gruppo dopo il ritorno con la Roadunner Records, etichetta con la quale avevano pubblicato \"\" (2010) e \"The Path of Totality\" (2011), l'album \u00e8 stato prodotto da Nick Raskulinecz e si compone di 11 brani, tra cui uno registrato in collaborazione con Corey Taylor, frontman degli Slipknot e degli Stone Sour.\nPer promuovere l'uscita dell'album i Korn hanno pubblicato quattro brani prima della sua pubblicazione. Il primo di essi, \"Rotting in Vain\", \u00e8 stato reso disponibile a partire dal 22 luglio, data in cui \u00e8 stato presentato anche il videoclip, mentre il 22 agosto \u00e8 stato pubblicato in anteprima su \"Loudwire\" il videoclip per il brano d'apertura \"Insane\", diretto da Ryan Valdez. Il 29 settembre \u00e8 stato pubblicato attraverso il canale YouTube dei Korn l'audio di \"A Different World\", seguito da un videoclip animato il 5 ottobre. Il quarto ed ultimo brano, \"Take Me\", \u00e8 stato reso disponibile per l'ascolto dal gruppo a partire dall'11 ottobre. Il 26 dello stesso mese \u00e8 stato presentato il relativo videoclip sul sito Blabbermouth.net, mentre il 1\u00ba novembre \u00e8 stato pubblicato come secondo singolo dall'album.\nIl 7 giugno 2017 il gruppo ha pubblicato il videoclip del terzo singolo \"Black Is the Soul\" attraverso il proprio canale YouTube."}
{"id": "6122016", "revid": "599013", "url": "https://it.wikipedia.org/wiki?curid=6122016", "title": "Osniel Melgarejo", "text": "Gioca nel ruolo di schiacciatore nel .\nCarriera.\nClub.\nLa carriera di Osniel Melgarejo inizia nella formazione provinciale del , partecipando ai tornei amatoriali cubani.\nNella stagione 2016-17 riceve il permesso per giocare all'estero, approdando cos\u00ec nella Volley League greca col . Nella stagione seguente gioca invece nella Liga Argentina de Voleibol con l', vincendo la Coppa Desaf\u00edo. \nGioca sempre nella massima divisione argentina nel campionato 2018-19, vestendo la maglia dell' e vincendo la Coppa ACLAV, e nel campionato seguente, quando approda al .\nNazionale.\nNel 2015 riceve le prime convocazioni nella nazionale cubana, vincendo la medaglia d'argento al campionato nordamericano, mentre un anno dopo vince l'oro alla Coppa panamericana e quell'argento al medesimo torneo con la selezione Under-23 e partecipa ai Giochi della XXXI Olimpiade di Rio de Janeiro.\nNel 2017, dopo aver conquistato l'argento alla Coppa panamericana Under-21, con la nazionale maggiore si aggiudica la medaglia di bronzo alla Coppa panamericana e con quella Under-23 un altro bronzo al campionato mondiale. Un anno dopo vince il bronzo alla Coppa panamericana 2018, seguito dall'oro nell'edizione seguente del torneo, e l'oro alla Coppa panamericana Under-23 2018. Nel 2019 conquista la medaglia d'argento alla Volleyball Challenger Cup e ai XVIII Giochi panamericani e quella d'oro prima alla NORCECA Champions Cup, dove viene premiato come miglior schiacciatore, poi al campionato nordamericano, dove viene premiato come miglior servizio."}
{"id": "6122017", "revid": "115831036", "url": "https://it.wikipedia.org/wiki?curid=6122017", "title": "The Boys in the Band", "text": "The Boys in the Band \u00e8 un'opera teatrale del drammaturgo statunitense Mart Crowley, generalmente considerato uno dei testi fondamentali del teatro LGBT. Il dramma ha debuttato a New York nel 1968 ed \u00e8 rimasto in scena per oltre mille repliche. Nel 1970 William Friedkin ha diretto un adattamento cinematografico di \"The Boys in the Band\", intitolato \"Festa per il compleanno del caro amico Harold\"; diversi attori del cast originale di New York hanno recitato anche nel film, tra cui Keith Prentice, Cliff Gorman, Leonard Frey e Robert La Tourneaux. Un secondo adattamento cinematografico, basato sul revival della \"pi\u00e8ce\" a Broadway nel 2018, \u00e8 stato realizzato nel 2020.\nTrama.\nIn un appartamento di New York sette amici si riuniscono per celebrare il compleanno di uno di loro, Harold. Pi\u00f9 passa il tempo pi\u00f9 i sette uomini, tutti omosessuali, si ubriacano e si scambiano battute sempre pi\u00f9 feroci, al limite del crudele. Alla fine gli uomini si sfidano in un gioco in cui ognuno deve telefonare a una persona che conosce e confessarle che la ama. Questo gioco mette a nudo il passato tormentato di ognuno.\nProduzioni.\nLa pi\u00e8ce debutt\u00f2 al Theatre Four di New York il 14 aprile 1968 e rimase in scena per 1001 repliche fino al 6 settembre 1970. Robert Moore curava la regia, mentre il cast comprendeva Kenneth Nelson (Michael), Peter White (Alan McCarthy), Leonard Frey (Harold), Cliff Gorman (Emory), Frederick Combs (Donald), Laurence Luckinbill (Hank), Keith Prentice (Larry), Robert La Tourneaux (Cowboy) e Reuben Greene (Bernard).\nNel 2016 l\u2019opera \u00e8 stata rappresentata al Park Theater di Londra. Nel cast troviamo attori britannici quali l\u2019autore di \"Sherlock\" Mark Gatiss (come Harold), suo marito Ian Hallard (come Michael) e James Holmes (come Emory). La regia \u00e8 invece di Adam Penford.\nNel 2018 Joe Mantello dirige la prima produzione di Broadway della piece, in scena al Booth Theatre dal 30 aprile al 12 agosto. Prodotta da Ryan Murphy, questo allestimento celebra il cinquantesimo anniversario di \"The Boys in the Band\" e il cast composto esclusivamente da attori omosessuali comprende Jim Parsons (Michael), Zachary Quinto (Harold), Andrew Rannells (Larry), Charlie Carver (Cowboy), Tuc Watkins (Hank), Robin de Jes\u00fas (Emory) e Matt Bomer (Donald). L'allestimento ha vinto il Tony Award al miglior revival di un'opera teatrale.\nIl 13 giugno 2019 la pi\u00e8ce debutta in Italia, allo Spazio Teatro 89 di Milano, prodotto e diretto da Giorgio Bozzo e con la traduzione di Costantino della Gherardesca. Il cast comprende: Francesco Aric\u00f2 (Michael), Ettore Nicoletti (Hank), Federico Antonello (Larry), Angelo Di Figlia (Emory), Michael Abibi Ndiaye (Bernard), Samuele Cavallo (Alan), Yuri Pascale Langer (Cowboy), Paolo Garghentino (Harold) e Gabrio Gentilini (Donald)."}
{"id": "6122039", "revid": "6923", "url": "https://it.wikipedia.org/wiki?curid=6122039", "title": "Smack!", "text": "Smack \u00e8 il primo album della cantante italiana Carlotta, pubblicato nel 2000."}
{"id": "6122041", "revid": "1543377", "url": "https://it.wikipedia.org/wiki?curid=6122041", "title": "Dieci cose", "text": "Dieci cose \u00e8 stato un programma televisivo italiano di genere variet\u00e0 creato da Magnolia, andato in onda dal 15 ottobre al 5 novembre 2016, su Rai 1, con la conduzione di Flavio Insinna e Federico Russo.\nIl programma.\nIl programma, nato da un'idea di Walter Veltroni, prevede che ad ogni puntata due rappresentanti della scena culturale, musicale, televisiva e sportiva italiana raccontino aspetti inediti della loro vita confessando le dieci cose che li hanno particolarmente segnati, intramezzati da interventi degli ospiti, coreografie, filmati ed esibizioni musicali dal vivo.\nFormat.\n\"Dieci cose\" \u00e8 uno spettacolo in cui i conduttori accolgono ogni settimana due VIP, diversi per ciascuna puntata, che diventano i protagonisti di un racconto mirato a conoscere le \"dieci cose\" pi\u00f9 importanti della loro vita. \nIl maestro Pippo Lamberti dirige la band che accompagna tutte le esibizioni live."}
{"id": "6122044", "revid": "125148884", "url": "https://it.wikipedia.org/wiki?curid=6122044", "title": "No Tomorrow (serie televisiva)", "text": "No Tomorrow \u00e8 una serie televisiva statunitense creata da Fernanda Young e Alexandre Machado e trasmessa dal network The CW dal 4 ottobre 2016 al 17 gennaio 2017. La serie \u00e8 stata sviluppata da Corinne Brinkerhoff, gi\u00e0 creatrice di \"American Gothic\" e autrice di alcuni episodi di \"Boston Legal\", \"The Good Wife\" e \"Jane the Virgin\". e si basa sulla serie brasiliana \"Como Aproveitar o Fim do Mundo\" (\"How to Enjoy the End of the World\") (2012), trasmessa dalla Rede Globo, rete televisiva brasiliana che produce anche il remake americano insieme alla Warner Bros. Television e alla CBS. Lo show \u00e8 stato girato a Vancouver, British Columbia, in Canada. La serie \u00e8 stata cancellata l'8 maggio 2017; cinque giorni dopo, \u00e8 stato pubblicato un epilogo della serie. \nTrama.\nLa serie segue la storia di una donna che vive a Seattle e si lascia coinvolgere da uno spirito libero che la ispira a fare una \"apocalista\", una lista di cose da fare prima della fine del mondo, che sostiene sar\u00e0 tra otto mesi e dodici giorni. Con l'aiuto dei suoi amici, cerca di scoprire se tutto ci\u00f2 pu\u00f2 essere preso sul serio durante il completamento della bucket list.\nEvie Marie Covington, impiegata presso la Cybermart Warehouse (azienda di distribuzione simile ad Amazon), incontra un affascinante quanto strano individuo, Xavier. Durante il suo impiego come copy editor di una rivista scientifica, l'uomo scopre che l'asteroide 2000 WX 354 colpir\u00e0 la Terra in 8 mesi e 12 giorni. Da quel momento, Xavier lascia il suo lavoro e inizia a vivere alla giornata, seguendo una \"apocalista\", un elenco di cose da realizzare prima della fine del mondo. Evie, dapprima titubante, lascia il suo fidanzato, inizia una relazione con Xavier e crea anche lei la sua \"apocalista\".\nCritica.\n\"No Tomorrow\" ha ricevuto recensioni generalmente positive da parte dei critici televisivi. Su Rotten Tomatoes la stagione ha una valutazione del 90%, basata su 29 recensioni, con un voto medio di 5,9/10. Il consenso critico del sito dice: \"\"No Tomorrow\" \u00e8 una rom-com gentile e facile da digerire che offre un cast di supporto forte, affascinanti esibizioni ed una notevole dose di divertimento.\" Su Metacritic, la stagione ha un punteggio di 69 su 100, basato su 23 recensioni, che indica \"recensioni generalmente favorevoli\".\nI redattori di TV Guide hanno inserito \"No Tomorrow\" all'ottavo posto tra le prime dieci scelte per i nuovi spettacoli pi\u00f9 attesi della stagione 2016-2017. Nella sua recensione Sadie Gennies scrive\n\"Tori Anderson e Joshua Sasse sono contagiosamente affascinanti in questa commedia insolita su una donna che scopre che il suo uomo dei sogni crede nell'apocalisse. \u00c8 una premessa bizzarra, certo, ma \"No Tomorrow\" si appoggia alla sua stessa assurdit\u00e0, popolando lo show con surreali, strani personaggi (tra cui uno che parla talmente sottovoce che ha bisogno di sottotitoli) e una deliziosa commedia che raramente si vede in spettacoli di un'ora. E mentre \u00e8 improbabile che \"No Tomorrow\" aiuti la CW a continuare la sua scalata ai Golden Globe, si adatta perfettamente ai suoi compagni di rete di genere rom-com come \"Jane the Virgin\" e \"Crazy Ex-Girlfriend\".\""}
{"id": "6122045", "revid": "124267851", "url": "https://it.wikipedia.org/wiki?curid=6122045", "title": "Tempio di Ranakpur", "text": "Il tempio di Ranakpur \u00e8 un complesso di templi giainisti sito a Ranakpur, villaggio nei pressi della citt\u00e0 di Sadri nel distretto di Pali del Rajasthan nell'occidente dell'India. Si trova tra Jodhpur e Udaipur a 162\u00a0km da Jodhpur ed a 91\u00a0km da Udaipur, in una valle nella zona occidentale dei monti Aravalli.\nOltre che per l'architettura del tempio e il suo grande numero di pilastri, il luogo \u00e8 famoso per la notevole popolazione di scimmie che vivono nei boschi attorno al tempio.\nTempio giainista.\nIl rinomato tempio giainista di Ranakpur \u00e8 dedicato al Tirthankara Adinatha.\nSecondo una leggenda locale, Dharma Shah, un uomo d'affari gianista del luogo, inizi\u00f2 la costruzione del tempio, nel XV secolo, a seguito di una visione divina. Il tempio \u00e8 dedicato ad Adinath, il primo Tirthankar dell'attuale semiciclo (\"avasarpi\u1e47\u012b\") secondo la cosmologia giainista. La citt\u00e0 di Ranakpur ed il tempio hanno mutuato il nome dal monarca locale, Rana Kumbha che sovvenzion\u00f2 la costruzione dello stesso.\nArchitettura.\nL'architettura M\u0101ru-Gurjara mostra la profonda conoscenza delle strutture ed il raffinato stile degli artisti del Rajasthan delle epoche precedenti. L'architettura dell'epoca aveva due stili principali: Maha-Maru e Maru-Gurjara. Secondo M. A. Dhaky, lo stile Maha-Maru si svilupp\u00f2 all'inizio a Marudesa, Sapadalaksha, Surasena e in parte dell'Uparamala mentre il Maru-Gurjara ebbe origine a Medapata, Gurjaradesa-Arbuda, Gurjaradesa-Anarta e in alcune aree del Gujarat. Studiosi come George Michell, M.A. Dhaky, Michael W. Meister e U.S. Moorti ritengono che l'architettura M\u0101ru-Gurjara del tempio sia interamente di origine indiana occidentale e molto differente da quella dei templi dell'India del nord. Esiste comunque un collegamento tra questa architettura e quella del tempio di Hoysala. In entrambi questi stili l'architettura \u00e8 trattata dal punto di vista scultoreo.\nPer la sua costruzione sono stati utilizzati marmi colorati dalla luce, in una struttura che occupa una superficie di circa 3.720\u00a0m\u00b2. Il tempio, con le sue cupole shikhara, torrette e cupole, si erge maestoso dal pendio di una collina. Oltre 1.444 colonne di marmo, scolpite nei minimi dettagli, sostengono il tempio. I pilastri sono tutti scolpiti in modo diverso e non ne esistono due uguali. Si dice anche che sia impossibile contare i pilastri visto il loro grande numero e il fatto che sono gli uni vicinissimi agli altri. Inoltre tutta le statue sono disposte una di fronte all'altra. Esiste una bella scultura, realizzata da una singola roccia di marmo, con 108 teste di serpente e numerose code delle quali non si riesce ad individuare la fine. L'immagine principale della divinit\u00e0 \u00e8 rivolta in tutte e quattro le direzioni cardinali. In asse con l'ingresso principale, sul lato ovest, si trova l'immagine pi\u00f9 grande. La \"moolnayak\" di questo tempio \u00e8 un idolo di colore bianco alto 180\u00a0cm rappresentante Adinatha.\nIl tempio \u00e8 stato progettato come chaumukha con quattro facciate. La costruzione e le quadruple immagini simbolizzano la conquista dei quattro punti cardinali e quindi del cosmo da parte del Tirthankara. L'architettura e la scultura della pietra del tempio \u00e8 basata sull'antico\ntempio sito a Mirpur in Rajasthan.\nIl tempio del Sole di Ranakpur risale al XIII secolo. Dopo la sua distruzione, venne ricostruito nel XV secolo.\nNel complesso si trova anche un tempio dedicato a Suparshvanatha. Il tempio ha un'architettura intrinseca ed \u00e8 famoso per le sculture di soggetto erotico che decorano le sue pareti. \nStoria.\nLa costruzione \u00e8 documentata da un'iscrizione su una piastra in rame del 1437, dal testo in sanscrito, \"Soma-Saubhagya Kavya\". Ispirato da un sogno di un veicolo celestiale, Dhanna Shah, di Ghanerao della comunit\u00e0 Porwal, inizi\u00f2 la sua costruzione, con il sostegno di Rana Kumbha, al tempo regnate del Mewar. L'architetto che realizz\u00f2 il progetto aveva nome Deepaka. C'\u00e8 una scritta, su un pilastro vicino al santuario principale, che afferma che nel 1439 Deepika, architetto, costru\u00ec il tempio sotto la direzione di Dharanka, un devoto giainista. Quando fu completato il piano terra, Acharya Soma Sundar Suri di Tapa Gachha fu supervisore delle cerimonie, che sono descritte in \"Soma-Saubhagya Kavya\". La costruzione and\u00f2 avanti fino al 1458.\nNei secoli il tempio \u00e8 stato pi\u00f9 volte restaurato ed \u00e8 stato amministrato dalla societ\u00e0 \"Anandji Kalyanji Trust\" nel XX secolo."}
{"id": "6122047", "revid": "2071655", "url": "https://it.wikipedia.org/wiki?curid=6122047", "title": "Mad Love (JoJo)", "text": "Mad Love \u00e8 il terzo album in studio della cantante statunitense JoJo, pubblicato il 14 ottobre 2016 dalla Atlantic Records."}
{"id": "6122050", "revid": "125394960", "url": "https://it.wikipedia.org/wiki?curid=6122050", "title": "Episodi di Braccialetti rossi (terza stagione)", "text": "La terza stagione di \"Braccialetti rossi\", composta da 8 episodi, \u00e8 andata in onda in prima visione dal 16 ottobre al 1\u00ba dicembre 2016 su Rai 1 HD.\nPrimo episodio.\nTrama.\nL\u2019episodio inizia in medias res: in ospedale \u00e8 il giorno della verit\u00e0 per Leo, il quale sta per sottoporsi all'operazione da cui dipende il suo futuro. Il narratore di questa prima parte \u00e8 ancora una volta Rocco. Per capire gli avvenimenti che hanno portato fino a quel punto, per\u00f2, bisogna fare un passo indietro, e spetta a Flam raccontarlo.\nSi torna cos\u00ec al giorno in cui i Braccialetti sono tornati dalla vacanza, tutti tranne Leo e Cris che sono rimasti sull'isola di Nicola. Per Flam \u00e8 un giorno difficile: il suo amico Chicco, ormai guarito, abbandona l'ospedale per tornare a Roma, lasciandola sola in un ospedale quasi deserto. Infatti solo lei e Nina sono ancora ricoverate, mentre tutti gli altri componenti del gruppo sono tornati alla loro vita di sempre. In ospedale intanto arriva Bobo, un ragazzo intelligente e colto, bravo musicista, ma scorbutico e intrattabile, che deve sottoporsi ad un trapianto di cuore urgente ed \u00e8 assistito dalla giovane ed apprensiva madre Vanessa. La piccola Flam, dopo il fallimento del primo intervento alle cornee, \u00e8 in attesa di una nuova operazione che le possa donare la vista. Per poterlo affrontare, per\u00f2, ha bisogno di un trapianto di cellule staminali per rafforzare i tessuti degli occhi interessati dall'intervento. Lucia e Stefano, i suoi genitori, si sottopongono quindi ad un esame per verificare la compatibilit\u00e0 delle proprie cellule staminali con quelle della bambina: l'esito del test \u00e8 negativo, perch\u00e9 non sono idonee. Si viene allora a conoscenza di Margi, avuta dal precedente matrimonio del padre di Flam con Francesca, migliore amica della sua nuova compagna, che la bambina non ha mai incontrato. Dal momento della separazione sia Margi sia Flam sono state tenute reciprocamente all'oscuro della loro esistenza. In questo momento disperato, l'unica possibilit\u00e0 per i genitori di Flam \u00e8 convincere Francesca a far sottoporre Margi al test di compatibilit\u00e0 per le staminali. Durante una lite tra Stefano e Francesca, contraria all'ipotesi di far conoscere le sorelle, Margi scopre tutta la verit\u00e0 e corre in ospedale: qui, con una scusa, conosce Flam. Tra le due nasce subito un'intesa speciale e il loro legame riaffiora all'improvviso. Margi sembra convinta nel volere aiutare la sorellina in difficolt\u00e0. \nVale e Nina chiariscono che tra loro c'\u00e8 solo amicizia, anche perch\u00e9 il ragazzo si sta frequentando con una ragazza della scuola, di nome Bella. \u00c8 inoltre intenzionato a vendere la sua tavola da surf, ma Nina riesce a convincerlo a non farlo per continuare a seguire la sua passione. \nLa salute di Leo intanto peggiora costantemente. Egli non fa che pensare a sua madre, morta di tumore (durante un\u2019allucinazione crede addirittura di vederla), e capisce che la cosa migliore da fare \u00e8 tornare in ospedale, ma prima di partire Bianca, la donna tanto amata da Nicola che vive sull'isola, lo porta in una grotta dove il ragazzo rievoca altri momenti passati con la madre, tra cui quello di una pagina di diario strappata che deve recuperare a tutti i costi. \nIn ospedale intanto arriva un nuovo chirurgo, il dottor Pietro Baratti, luminare della medicina, affascinante ma presuntuoso e intrattabile che proprio per via del suo carattere si scontra con la dottoressa Lisandri ed il dottor Alfredi. \nLeo e Cris arrivano in ospedale accolti da tutti. La Lisandri visita le sue condizioni di salute: dovr\u00e0 restare in ospedale per un nuovo ciclo di chemio e altre terapie pi\u00f9 forti, e qui si mette a cercare la pagina di diario strappata. Leo dovr\u00e0 condividere la camera con Bobo, ma tra i due non c'\u00e8 molta simpatia. Leo decide di andare al cimitero a trovare la madre per la prima volta, portando con s\u00e9 la pagina di diario strappata, su cui aveva scritto: \"Mamma io ti salver\u00f2\". Proprio in quel momento un uomo sconosciuto si avvicina alla tomba e lascia un mazzo di fiori. Alla vista di Leo l'uomo si allontana velocemente.\nSecondo episodio.\nTrama.\nPer Flam sar\u00e0 una giornata particolare: accadr\u00e0 qualcosa che ricorder\u00e0 per sempre. \u00c8 lei ad introdurre, con i suoi pensieri, l'episodio che confermer\u00e0 le sue preoccupazioni. A casa di Margi, infatti, Francesca \u00e8 preoccupata perch\u00e9 la ragazza non si trova: nel tentativo di capire dove si trovi, la donna vede le foto scattate dalla figlia alla piccola Flam il giorno prima in ospedale. Margi si trova proprio l\u00ec e sente di dover condividere con la sorellina la sua scoperta, ma non riesce a trovare le parole. Nel frattempo Francesca, avvertito Stefano, se la prende con lui: lo ritiene responsabile della conoscenza tra le due sorelle, da lei sempre scongiurata. Si reca in ospedale e qui trova Margi assieme a Flam: la figlia \u00e8 fortemente convinta a sottoporsi al test di compatibilit\u00e0 per la donazione delle cellule staminali, cos\u00ec da permettere l'intervento alle cornee, di cui Flam ha bisogno. Dopo diverse incomprensioni, \u00e8 il momento di raccontare la verit\u00e0 alla piccola: Flam reagisce molto bene alla notizia, perch\u00e9 Margi \u00e8 la sorella che avrebbe sempre voluto. Adesso il suo futuro sar\u00e0 pi\u00f9 semplice: ha un affetto in pi\u00f9, nonch\u00e9 una maggiore possibilit\u00e0 di recuperare la vista. \nIl dottor Pietro Baratti visita Bobo, ricoverato in ospedale per essere pronti in caso di attacchi improvvisi, e si riserva di studiare tutte le analisi prima di fare la sua diagnosi. Proprio il dottore ha fatto colpo su Nina: lei cerca in ogni modo di conquistarlo, senza per\u00f2 riuscirci. \nLeo intanto continua a lottare contro il suo tumore, nonostante alcuni sbalzi di umore. Proprio questi sbalzi convincono Davide, che purtroppo esaurisce il suo bonus (il tempo che aveva a disposizione per interagire con il mondo dei vivi), a catapultare Leo e Toni in un'altra vita, nella quale il ragazzo non \u00e8 malato. Nessuno dei suoi amici per\u00f2 lo riconosce, dato che non \u00e8 mai stato in ospedale: perfino Cris lo respinge duramente durante un tentativo di Leo di parlare con lei. Leo quindi si rende conto che non \u00e8 quella la sua vita: senza i suoi amici non riesce a stare tranquillo. Davide allora rispedisce Leo nella vita reale, quella in cui Leo \u00e8 malato. \nVale continua la sua relazione con Bella, nonostante l'iniziale gelosia di lei nei confronti di Nina.\nTerzo episodio.\nTrama.\nIl gruppo decide di fondare una radio e allo stesso tempo un sito dove poter raccontare ad altri ragazzi l'esperienza dei Braccialetti.\nBobo per\u00f2 inizia a patire un malore al cuore. Il dottor Baratti gli assicura che far\u00e0 di tutto per poterlo salvare.\nIntanto Cris scopre, dopo vari test, di essere incinta: \u00e8 molto emozionata all'idea di diventare madre ma \u00e8 molto insicura di dirlo o meno a Leo. Infatti chiede alla dottoressa Lisandri delle condizioni di Leo e, vedendola insistere, la dottoressa chiede a Cris se ci sia qualcosa che deve sapere. La stessa dottoressa intuisce che Cris sia incinta e si commuove al fatto che \"il suo Leo\" possa diventare padre.\nNel frattempo Nina viene a sapere che i suoi genitori la stanno venendo a trovare. Non volendo far sapere ai genitori del suo cancro, con un po' di organizzazione si stanzia a casa di Cris. In questo episodio si ha inoltre la ricomparsa di Rocco, l'\"imprescindibile\", che far\u00e0 parte del piano organizzato da Nina.\nIntanto arriva in ospedale anche Mela, la ragazza che Toni aveva conosciuto durante il viaggio all\u2019isola di Nicola nel finale della seconda stagione. Ella si presenta con un problema all'appendice. Si scopre inoltre che \u00e8 nipote di Bianca. Toni ovviamente cerca in ogni modo di farsi notare da Mela.\nInfine Vale e Bella durante la notte hanno il loro primo rapporto d'amore.\nQuarto episodio.\nTrama.\nMargie \u00e8 sempre pi\u00f9 decisa a sottoporsi al test di compatibilit\u00e0 per far operare Flam alle cornee. Francesca, dopo aver letto un bigliettino scritto dalla figlia, acconsente. Margie corre in ospedale per dare la notizia a Flam, che nel frattempo stava per preparare le valigie, pronta lasciare l'ospedale. Intanto, la dottoressa Lisandri si scontra con Pietro, che dopo aver trovato un filmato di un trapianto di cuore fallito negli USA, si rende conto che pu\u00f2 operare Bobo, sicuro di riuscire nell'impresa. Intanto, Leo riceve una sorpresa: Bianca \u00e8 venuta a trovarlo. Grazie a lei scopre qualche informazione sull'uomo misterioso incontrato al cimitero. Leo, infatti, ricorda di aver visto sua madre Irene piangere disperatamente alla stazione. Decide quindi di fuggire dall'ospedale per entrare in casa dei genitori, dove trova un porta-gioielli con delle foto del generale. Cris, intanto, rivela a Carola di essere incinta, ma quest'ultima non la prende bene. Tornato in ospedale, Leo trova Cris ad attenderlo. La ragazza gli rivela di essere incinta e Leo ne rimane entusiasta. Nel frattempo, i braccialetti continuano a preparare l'occorrente per andare in onda in radio. Pochi minuti prima, per\u00f2, Leo si accorge che gli stanno di nuovo cadendo i capelli e decide di raderli. Una volta in onda, i ragazzi intonano la canzone \"Ti sembra poco\", come sigla di benvenuto. Mentre Cris ascolta la radio a casa di Carola, qualcuno suona alla porta: \u00c8 Marta, che vorrebbe sapere informazioni su Nina. Messa alle strette dall'insistenza di Carola, Cris \u00e8 costretta a raccontare a Marta la verit\u00e0 su Nina. La madre, quindi, sconvolta si precipita in ospedale dalla figlia per starle vicino. Intanto, Leo sviene nel mezzo di una trasmissione radiofonica in cui racconta la storia dei Braccialetti Rossi. Sar\u00e0 Flam a ritrovarlo svenuto in sala. Cris \u00e8 costretta a recarsi dai genitori per parlare del bambino in arrivo. La ragazza teme che Leo non potr\u00e0 vederlo crescere. Suo padre la minaccia: se Cris decider\u00e0 di tenere il bambino, dovr\u00e0 rinunciare per sempre ai suoi genitori e al suo benestare.\nQuinto episodio.\nTrama.\nCris \u00e8 alle prese con la sua famiglia. Dopo una brutta litigata, il padre e la madre della ragazza hanno chiuso il conto e hanno costretto la sorella Carola a cambiare la serratura della casa che le due condividevano. Carola le spiega che i genitori non vogliono pi\u00f9 aver niente a che fare con lei e che la vogliono vedere immediatamente fuori di casa. Cris, arrabbiatissima per l\u2019accaduto, se ne va di casa lasciando tutti i suoi averi e raggiunge Leo in ospedale. Il ragazzo, non condivide la scelta della fidanzata e sostiene che sarebbe meglio rinunciare al bambino. Cris controbatte, sostenendo che il figlio \u00e8 anche suo e che non intende interrompere la gravidanza. Intanto, il Dott. Pietro Baratti convoca Vanessa, la mamma di Bobo per comunicarle la sua intenzione di svolgere un trapianto di cuore al figlio. Il medico chiede alla donna di fidarsi, nonostante lei non sappia niente di medicina. Nonostante questo trapianto sia stato effettuato solo all\u2019estero, il Dott. Baratti vuole mettercela tutta per aiutare il ragazzo a guarire e rivela alla donna che alla prossima crisi il ragazzo potrebbe non farcela, cos\u00ec le concede un po\u2019 di tempo per pensare all\u2019eventuale intervento del figlio. Nel frattempo Margi, innamorata di Bobo, entra nella stanza del ragazzo mentre sta suonando un brano alla chitarra e tenta di attaccare bottone, ma senza troppe speranze.\nLeo chiama Vale e gli rivela che la Dott. Lisandri ha interrotto la terapia che stava svolgendo e gli chiede di tenere Cris il pi\u00f9 possibile lontano da lui. Vale lo invita a non mollare, ma il ragazzo \u00e8 profondamente sconfortato dalla situazione. Intanto, Cris vivr\u00e0 a casa di Vale per un periodo di tempo illimitato, visto la difficile situazione in cui si trova. Toni tenta di scappare da Mela, la ragazza conosciuta sull\u2019Isola e attualmente ricoverata in ospedale per via di una peritonite. Il portantino ha paura che la ragazza non lo apprezzi per quello che \u00e8. Chicco torna finalmente in ospedale per supportare Flam. La bambina sar\u00e0 sottoposta a nuovo intervento, ma \u00e8 spaventata vista l\u2019operazione precedente.\nDopo tante incertezze, Vanessa accetta di sottoporre Bobo al delicato intervento che potrebbe cambiargli la vita per sempre. Nina si sta preparando alla partenza con Vale e quest'ultimo riceve una visita di Bella che, dopo aver visto Cris in casa sua e aver scoperto della sua partenza immediata con Nina, gli chiede di non partire. Vale ovviamente rifiuta e Bella lo lascia. Mentre Flam e Margi la stanno aiutando a preparare la valigia, viene raggiunta da Bobo che, temendo di non vederla pi\u00f9 una volta tornata in ospedale, le chiede un bacio. Margi, intristita dalla situazione se ne va dalla stanza.\nPrima di andarsene dall\u2019ospedale per una settimana, Nina saluta anche Leo e lo invita a non lasciarsi sopraffare dalla malattia. Una volta uscita dall\u2019ospedale la ragazza incontra il Dott. Baratti e si dichiara all\u2019uomo, quest'ultimo la invita per una passeggiata intorno all\u2019ospedale e le rivela il motivo dietro alla scelta di diventare dottore. Baratti le rivela di aver perso il padre a causa di un malore.\nCris tenta di salutare Leo prima della partenza, ma non incontrandolo decide di lasciargli un messaggio. Chicco va a salutare Leo insieme a Flam e Toni. Il leader dei Braccialetti Rossi chiede ai due ragazzi di andare a cercare l\u2019uomo misterioso nella foto che aveva trovato nella vecchia casa di famiglia. Toni e Chicco scoprono che si tratta di un generale che viene al cimitero tre mesi s\u00ec e tre mesi no e che abita dietro la caserma. Una volta giunti alla caserma, Chicco e Toni danno una foto del ragazzo e un volantino di \"Radio Watanka\" e lo invitano a conoscere Leo. Ovviamente l\u2019uomo li caccia di casa, ma tiene sia la foto sia il volantino. Arriva il giorno dell\u2019intervento di Flam e sembra andare a buon fine.\nLeo per l\u2019ennesima sera conduce Radio Watanka insieme agli altri Braccialetti Rossi riceve una chiamata inaspettata: \u00e8 il generale che Chicco e Toni avevano incontrato qualche giorno prima. Di conseguenza, Leo abbandona la stanza, troppo scioccato per continuare a condurre il suo programma radiofonico. Sull\u2019Isola la situazione \u00e8 ben diversa, Nina riesce a realizzare un suo grande sogno e a spiccare il volo insieme a Vale, mentre Cris e Mela li riprendono e gli scattano delle foto.\nSesto episodio.\nTrama.\nChicco \u00e8 rimasto in ospedale tutta la notte per assistere alla rimozione delle bende dagli occhi di Flam, ma quest\u2019ultima non se la sente di toglierle in quanto impaurita. La bambina infatti ha paura che l\u2019operazione sia andata nuovamente male. Leo chiama suo padre e lo invita a raggiungerlo in ospedale per dei chiarimenti in merito a sua madre. Nina lascia un messaggio a sua madre raccontandole di non essere mai stata cos\u00ec felice in tutta la sua vita dopo aver provato a volare con il parapendio. La ragazza stringe un patto con Vale: dovranno fare insieme la Maratona di Venezia, nonostante il ragazzo non abbia pi\u00f9 una gamba.\nNel frattempo Bella chiama Vale per sapere come sta, ma \u00e8 Nina che risponde alla chiamata e le dice chiaramente che il ragazzo \u00e8 innamorato esclusivamente di lei. Bella ringrazia la ragazza per averla rassicurata. Cris \u00e8 in acqua e si sente male. Nina si tuffa per salvarla, ma batte la testa su uno degli scogli dell\u2019isola. Appena Vale torna in riva al mare vede che entrambe le ragazze sono in difficolt\u00e0 e si tuffa per salvarle. Tuttavia Nina perde improvvisamente i sensi e va in coma. I due ragazzi sono costretti a far chiamare un elicottero per portarla d\u2019urgenza in ospedale. Tutti in ospedale sembrano percepire cosa stia accadendo. Leo viene raggiunto da suo padre in ospedale e gli rivela di aver scoperto chi sia il vero padre. Il padre sta per spiegare la situazione al figlio quando l\u2019elicottero che trasporta Nina giunge all\u2019ospedale.\nNina viene visitata ma non reagisce agli stimoli, perci\u00f2 \u00e8 necessario farle una tac. Cris si incolpa, sostenendo che Nina non si sarebbe mai tuffata in acqua se non si fosse sentita improvvisamente male. Il trauma che ha preso Nina le ha causato un'emorragia cerebrale e i dottori devono intervenire immediatamente. La Dott.ssa Lisandri decide di operarla insieme al Dott. Alfredi. Nina si risveglia tra la vita e la morte e incontra il fantasma di Davide, che le racconta dove si trova e che prima di lei ci sono stati anche Rocco e Bea. Nina chiede se ce la far\u00e0, ma il fantasma non sa darle risposta. Il Dott. Alfredi cerca di consolare i genitori di Nina, invitandoli a stare tranquilli.\nL\u2019emorragia \u00e8 troppo estesa, non c\u2019\u00e8 pi\u00f9 nulla da fare per Nina e anche i dottori si devono arrendere. Il cuore di Nina tuttavia batte ancora, forse pi\u00f9 forte di prima. Bobo torna in camera di Nina e piange ripensando alla ragazza. In compenso, Nina si rende conto di come pu\u00f2 tornare metaforicamente in vita dando il suo cuore al ragazzo che tanto l\u2019ha amata: Bobo. Il fantasma di Davide torna momentaneamente sulla terra usando il \u201cbonus\u201d speciale di Nina e usa Toni come intermediario. Il Dott. Alfredi convoca tutti i Braccialetti Rossi in palestra e gli comunica la triste verit\u00e0. Tutti i ragazzi sono allibiti e non riescono ad accettare la notizia. La mamma di Bobo, Vanessa viene convocata dal Dott. Baratti per parlare della possibilit\u00e0 di trapiantare il cuore di Nina a Bobo e permettere al ragazzo di tornare a fare quello che ha sempre amato.\nI genitori di Nina non vogliono assolutamente donare il cuore della figlia, pertanto la Dott.ssa Lisandri \u00e8 costretta a dire al Dott. Baratti che tutto dev\u2019essere annullato. Davide chiede a Toni di convincere i genitori di Nina a cambiare idea. Intanto Cris sta facendo un\u2019ecografia e scopre che il bambino che porta in grembo sta pi\u00f9 che bene. Leo chiede scusa alla ragazza per aver tentato di allontanarsi nuovamente da lei. Toni nel frattempo convince Leo e i Braccialetti Rossi per riunirsi e convincere i genitori a compiere questo grande passo. I genitori della povera ragazza si sentono presi in giro da tutti i Braccialetti, ma grazie alle parole del fantasma di Davide questi ultimi si convincono e firmano le carte per la donazione degli organi. Tuttavia, Bobo rifiuta il cuore di Nina.\nSono proprio i genitori della ragazza a convincerlo e a cambiare idea. Nina ora \u00e8 pronta per andare oltre.\nSettimo episodio.\nTrama.\nI ragazzi di Braccialetti Rossi devono affrontare le conseguenze della morte della loro amica Nina, ma soprattutto l\u2019operazione di Bobo. I genitori della ragazza hanno deciso di donare il cuore della figlia e ora il dottor Baratti deve procedere con il trapianto\nMentre Bobo \u00e8 sotto i ferri, il gruppo dei ragazzi si ritrova insieme per vedere l\u2019eclissi di Luna, come avrebbe desiderato Nina: \u201cLa luna si nasconde solamente. C\u2019\u00e8, anche se non si pu\u00f2 vederla, come Nina\u201d dice Vale agli amici. Flam decide di fidarsi di Nina e della sua convinzione che durante le eclissi pu\u00f2 accadere qualcosa di magico. La bimba chiede a tutti di prendersi per mano ed a Chicco di toglierle le bende. Flam ci vede! Nel frattempo si scopre anche il risultato dell\u2019operazione di Bobo: il cuore di Nina batte forte nel suo petto.\nSembrava che le nuvole si fossero diradate, ma le brutte notizie sono dietro l\u2019angolo. Il tumore di Leo non regredisce, anzi sta peggiorando. Il leader dei Braccialetti Rossi origlia una conversazione dei suoi dottori, che sconsolati, si arrendono all\u2019evidenza: per lui potrebbe essere la fine. Leo riceve del padre una scatola contenente tutte le lettere che la madre aveva scritto al nonno e scopre che era lui l\u2019uomo che aveva visto davanti alla sua tomba. Il ragazzo decide di affrontare suo nonno e lo va a cercare. Leo \u00e8 pieno di rabbia e rinfaccia all\u2019uomo tutto il dolore che ha provocato a sua madre.\nDopo aver lasciato casa del nonno, Leo e Chris, portano dei fiori sulla tomba di sua mamma e poi da suo padre per aiutarlo a prendere in mano la sua vita. Vale e Bella li aspettano fuori dal cimitero e lui decide che \u00e8 momento perfetto di dirle che \u00e8 innamorato di lei.\nIn ospedale Flam sta piano piano prendendo confidenza con la sua vista e Bobo finalmente si sveglia, ma proprio mentre il gruppo sta per riunirsi, Leo ha un attacco epilettico e perde conoscenza. In preda al panico, Cris chiama la sorella in lacrime e le chiede di andare da lei per sostenerla. Carola la raggiunge in ospedale e la sorella le chiede aiuto per realizzare una delle sue pazzie.\nLeo supplica la dottoressa di operalo, nonostante ci sia solo l\u20191% di possibilit\u00e0 di sopravvivenza. Il ragazzo \u00e8 speranzoso e cerca di convincerla che \u00e8 abbastanza forte per sopportala. La dottoressa Lisandri accetta di operarlo, per\u00f2, vuole farlo subito il giorno successivo. Cris lo raggiunge e gli chiede di seguirla nell\u2019uliveto. \u201cSe la morte vuole prenderti, ti prendo prima io. Voglio sposarti\u201d le dice. Leo \u00e8 sorpreso, ma felice ed accetta. Cris e Leo si sposeranno prima dell\u2019operazione.\nOttavo episodio.\nTrama.\nI preparativi per il matrimonio tra Cris e Leo fervono e devono essere veloci. Prima di andare a sposare Cris, per\u00f2, Leo lascia un videomessaggio al figlio, consapevole che potrebbe non farcela. Tutto \u00e8 pronto per l'intervento ma Leo non si trova da nessuna parte. Il ragazzo poi si reca nel cortile dell'ospedale dove lo attendono Tony e tutti i braccialetti pronti per il matrimonio. Tutti i ragazzi vengono \"scoperti\" da Ulisse, il quale avvisa tutti i dottori e gli infermieri che si recano al matrimonio.\nMa non c'\u00e8 tempo per festeggiare: Leo deve andare subito sotto i ferri. Prima dell'intervento, si fa promettere dalla Lisandri che se qualcosa dovesse andare storto, lei lo lascer\u00e0 andare. La barella con il ragazzo giunge in sala operatoria, e tutti si ritirano nell'attesa dell'esito dell'intervento (Leo stesso, poco prima, aveva raccomandato ai suoi amici di non aspettarlo fuori dalla sala operatoria, in quanto non sapeva quale sarebbe stato l'esito dell'intervento). Toni e Mela nel frattempo fanno l'amore; Flam, invece, impara da Chicco a non temere i colori. In sala d'attesa, dove sono presenti solo Cris e il padre di Leo, ad aspettare notizie arriva anche il Generale, che si pente di non aver mai perdonato la figlia. Durante l'operazione Leo ha una crisi epilettica, che costringe la dottoressa Lisandri a fermarsi. In quel momento, Leo si trova nel limbo con Davide, che gli annuncia un'ultima prova: lottare contro un leone, che simboleggia la sua malattia. Leo affronta la sfida, e supera la crisi. La Lisandri riesce a finire l'intervento e a rimuovere tutto il tumore di Leo. Quando esce dalla sala operatoria per avvertire tutti i ragazzi del buon esito dell'intervento, la dottoressa si commuove e viene festeggiata dai braccialetti i quali, fra le urla di giubilo, la prendono in braccio.\nOtto mesi dopo, la vita dei Braccialetti Rossi prende diverse direzioni: Flam viene dimessa, consapevole che la sua famiglia \u00e8 unita e che continuer\u00e0 a vedere Margi che, nel frattempo, si \u00e8 messa con Bobo. Quest'ultimo \u00e8 sempre pi\u00f9 resistente grazie al trapianto di cuore, mentre Vale si allena per la Maratona di Venezia, come aveva promesso a Nina.\nLeo, inoltre, riceve sul terrazzo dell'ospedale la notizia di essere totalmente guarito: ma proprio a quel punto arriva la dottoressa Lisandri che lo informa che Cris, sull'isola, sta per partorire. Lui e il resto del gruppo, con la dottoressa Lisandri e il dottor Alfredi, partono per raggiungerla. Arrivano poco dopo la nascita del piccolo, che Leo mostra orgoglioso al mondo.\nLa scena poi si sposta al giorno della maratona di Venezia: Vale, Bobo e il dottor Baratti, che ha trovato il coraggio di dichiararsi a Vanessa, corrono insieme, arrivando al traguardo. \nLa puntata si conclude con i ragazzi che, mentre festeggiano dopo la corsa, salutano due persone mascherate su una gondola: si scopre che sono Nina e Davide, che avevano scommesso sul loro arrivo alla meta."}
{"id": "6122051", "revid": "287204", "url": "https://it.wikipedia.org/wiki?curid=6122051", "title": "William Cushing", "text": " Nominato dal 1\u00ba Presidente degli Stati Uniti George Washington, ricopr\u00ec l'incarico dall'istituzione della Corte nel 1789 alla morte.\nBiografia.\nFu nominato giudice associato della Corte suprema degli Stati Uniti d'America da George Washington il 24 settembre 1789 in uno dei primi sei seggi autorizzati dal Judiciary Act del 1789. Fu confermato dal Senato il 26 settembre e ricevette l'incarico il 27.\nFra le sue decisioni pi\u00f9 importanti c'\u00e8 il caso \"Chisholm contro Georgia\" (1793), che port\u00f2 alla ratifica dell'XI emendamento della Costituzione\nNominato presidente della Corte da Washington il 26 gennaio 1796, fu confermato dal Senato il giorno successivo, ma rifiut\u00f2 la nomina a causa dell'et\u00e0 e delle cattive condizioni di salute, rimanendo come giudice associato fino alla morte nel 1810."}
{"id": "6122053", "revid": "6923", "url": "https://it.wikipedia.org/wiki?curid=6122053", "title": "Robert S. Kaplan", "text": ""}
{"id": "6122055", "revid": "767487", "url": "https://it.wikipedia.org/wiki?curid=6122055", "title": "Bongiovanni da Cavriana", "text": "Biografia.\nPoco si conosce della sua vita. Fu educato nel convento dei Francescani di Mantova, fondato nel 1211 da san Francesco. Alcuni riferimenti biografici furono stilati da lui stesso alla fine del suo poemetto l\"'Anticerberus\":"}
{"id": "6122058", "revid": "110157", "url": "https://it.wikipedia.org/wiki?curid=6122058", "title": "Coro San Daniele", "text": "Il Coro San Daniele appartiene alla categoria dei cori maschili italiani comunemente chiamati \"di montagna\"; esegue principalmente elaborazioni di canti popolari di Bepi De Marzi.\nStoria.\nIl Coro \u00e8 nato nel 1969 nel rione San Daniele sito ai piedi di Sovizzo Colle, per opera di un gruppo di amici. \u00c8 stato guidato per trentacinque anni da Silvano Griffante; dal 2005 \u00e8 diretto da Igor Nori, musicista di estrazione Voice Kraft, lirica e sperimentale.\nConcerti e tourn\u00e9e.\nIl Coro si \u00e8 esibito in diversi paesi d'Italia e d'Europa.\nAlla fine degli anni '80 il coro \u00e8 stato protagonista di un cortometraggio del regista Ermanno Olmi dal titolo \"Convergenze\"."}
{"id": "6122060", "revid": "1543377", "url": "https://it.wikipedia.org/wiki?curid=6122060", "title": "Congqian youzuo lingjianshan", "text": "Congqian youzuo lingjianshan () \u00e8 un romanzo online pubblicato a puntate da Guowang Bixia. Un adattamento manhua ha iniziato la pubblicazione sul sito della Tencent l'8 agosto 2014, mentre un adattamento anime, realizzato da Studio Deen e intitolato , \u00e8 stato trasmesso tra l'8 gennaio e il 24 marzo 2016. Una seconda stagione anime dal titolo , annunciata al termine della prima, \u00e8 andata in onda dal 7 gennaio al 26 marzo 2017."}
{"id": "6122061", "revid": "287204", "url": "https://it.wikipedia.org/wiki?curid=6122061", "title": "Sichuan Nanzi Paiqiu Dui 2015-2016", "text": "Questa voce raccoglie le informazioni riguardanti il Sichuan Nanzi Paiqiu Dui nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica\nArea sanitaria"}
{"id": "6122064", "revid": "729019", "url": "https://it.wikipedia.org/wiki?curid=6122064", "title": "Il segno di Elia", "text": "Il segno di Elia \u00e8 il sesto album da solista del cantante e giornalista italiano Leandro Barsotti; \u00e8 stato pubblicato nel 2000 dalla Universal Records."}
{"id": "6122076", "revid": "306856", "url": "https://it.wikipedia.org/wiki?curid=6122076", "title": "M\u00e9lantois", "text": "Il M\u00e9lantois \u00e9 un territorio situato sul versante sudorientale della metropoli europea di Lilla, negli Hauts-de-France.\nGeografia.\n\"M\u00e9lantois\" significa \"di mezzo\": in effetti esso si trova al centro tra il Ferrain a nord, la P\u00e9v\u00e8le a est, il Carembault a sud e le Weppes a ovest.\nSi trova tra i fiumi De\u00fble e Marque, \u00e8 limitato a nord da una linea che va da Willems \u00e0 La Madeleine.\nIl M\u00e9lantois \u00e8 una pianura gessosa la cui altezza s.l.m. \u00e8 compresa tra i 20 e i 45\u00a0metri, con pendenze dolci (inferiori al 5%).\nContrariemente alla vicina P\u00e9v\u00e8le, pi\u00f9 boscosa e verdeggiante, Il suo paesaggio \u00e8 piuttosto di tipo a campi aperti e costituita da ricchi terreni agricoli (barbabietole, cicoria da foglia).\nStoria.\nAll'origine il M\u00e9lantois era un \"pagus\" dei Menapi (\"pagus Medenentensis\"). Esso era limitato dal fiume Marque ad est, dal Lys a nord e dal territorio del Caribant a ovest. Esso aveva sulla Marque quattro punti: Pont-\u00e0-Marcq, Bouvines, Tressin, Hempempont. Le localit\u00e0 citate in questo \"pagus\" sono: Lilla, Noyelles, Roncq, Templeuve, Sainghin, Esquelmes, P\u00e9ronne, Seclin, Phalempin (in parte), Wasquehal.\nIl M\u00e9lantois \u00e8 citato nella biografia di sant'Eligio, scritta da sant'Audoeno, poi nell'atto di suddivisione degli stati di Ludovico il Pio nell'835. A partire dal XIV secolo \u00e8 citato come uno dei cinque \"quartier\" dell'antica castellania di Lilla, sull'esempio del Carembault, del Ferrain, del P\u00e9v\u00e8le e dei Weppes. Il suo destino storico quindi \u00e8 di essere sempre confuso con quello della citt\u00e0 di Lilla. Nell'antica castellania di Lilla, Seclin era il capoluogo del M\u00e9lantois.\nAnticamente rurale, il M\u00e9lantois ha conosciuto una forte urbanizzazione da una cinquantina di anni e costituisce un'area di sviluppo economico per la concentrazione di aeroporti, zone industriali, centri commerciali, lottizzazioni di terreni per abitazioni, ecc.). Uno degli esempi pi\u00f9 significativi \u00e8 la creazione della nuova citt\u00e0 di Villeneuve-d'Ascq, la localit\u00e0 pi\u00f9 popolata del territorio, nata dalla fusione dei tre villaggi di Flers-lez-Lille, Annappes e Ascq.\nTerritorio urbanizzato.\nIl M\u00e9lantois \u00e8 oggi costituito da 23 comuni:"}
{"id": "6122102", "revid": "110157", "url": "https://it.wikipedia.org/wiki?curid=6122102", "title": "Ranakpur", "text": "Ranakpur \u00e8 un villaggio situato nei pressi della citt\u00e0 di Sadri nel distretto di Pali dello stato del Rajasthan nell'occidente dell'India. Si trova tra Jodhpur e Udaipur a 162\u00a0km da Jodhpur ed a 91\u00a0km da Udaipur, in una valle nella zona occidentale dei monti Aravalli. La stazione ferroviaria pi\u00f9 vicina a Ranakpur \u00e8 quella di Falna. Ranakpur \u00e8 una delle localit\u00e0 pi\u00f9 importanti del distretto di Pali ed \u00e8 facilmente accessibile dalla strada di Udaipur.\nRanakpur \u00e8 nota in tutto il mondo per il suo tempio giainista, ritenuto il pi\u00f9 spettacolare tempio di questa religione. Nella localit\u00e0 si trova anche un piccolo tempio dedicato al Sole gestito da una societ\u00e0 della famiglia reale di Udaipur.\nOltre che per la qualit\u00e0 dell'architettura del tempio e il numero dei pilastri, il luogo \u00e8 noto per la numerosa popolazione di scimmie che vive nei boschi adiacenti."}
{"id": "6122109", "revid": "1431409", "url": "https://it.wikipedia.org/wiki?curid=6122109", "title": "Milan Havel", "text": "Caratteristiche tecniche.\nTerzino sinistro, pu\u00f2 giocare anche a destra.\nCarriera.\nL'8 settembre 2021 fa il suo esordio in nazionale maggiore nell'amichevole pareggiata 1-1 contro l'."}
{"id": "6122111", "revid": "11959", "url": "https://it.wikipedia.org/wiki?curid=6122111", "title": "Governatorato di Fayyum", "text": ""}
{"id": "6122113", "revid": "223378", "url": "https://it.wikipedia.org/wiki?curid=6122113", "title": "Burro anidro", "text": ""}
{"id": "6122114", "revid": "83810911", "url": "https://it.wikipedia.org/wiki?curid=6122114", "title": "Facelia", "text": ""}
{"id": "6122115", "revid": "287204", "url": "https://it.wikipedia.org/wiki?curid=6122115", "title": "Loos", "text": "Loos pu\u00f2 riferirsi a:"}
{"id": "6122116", "revid": "339392", "url": "https://it.wikipedia.org/wiki?curid=6122116", "title": "Lai de l'ombre", "text": ""}
{"id": "6122117", "revid": "767487", "url": "https://it.wikipedia.org/wiki?curid=6122117", "title": "Luk\u00e1\u0161 Vra\u0161til", "text": ""}
{"id": "6122119", "revid": "120075874", "url": "https://it.wikipedia.org/wiki?curid=6122119", "title": "Amione", "text": "L'Amione \u00e8 un torrente appenninico del Piemonte; \u00e8 tributario dell'Orba in sinistra idrografica.\nGeografia.\nIl torrente nasce attorno ai 500 metri di quota poco a ovest del Bric degli Uvi, nel territorio del comune di Cassinelle, nei pressi della frazione Bandita e non lontano dalle fonti del Caramagna.\nDopo un breve tratto iniziale in direzione nord quasi parallelo alla SP 208 \"Strada Provinciale Cassinelle - Cimaferle\", il corso d'acqua assume un andamento verso nord-est, che grossomodo manterr\u00e0 fino alla confluenza nell'Orba. Toccata la cascina Amione riceve da sinistra le acque provenienti dalla \"Fonte Ferrosa\". Entra poi in comune di Molare ricevendo da destra il \"rio delle Rocche\", proveniente dalle colline a sud dell'omonimo santuario mariano, e va infine a gettarsi nell'Orba nei pressi di Borgo Amione, poco a sud del cimitero di Molare. La confluenza avviene a circa 190 .\nGeologia.\nLa vallata dell'Amione segue probabilmente una discontinuit\u00e0 tettonica dove vengono a contatto una zona di rocce sedimentarie di origine triassica con un'area di rocce molto pi\u00f9 antiche, discontinuit\u00e0 che un tempo rappresentava una linea di costa.\nLa parte alta della valle \u00e8 nota ai geologi per la presenza di affioramenti di \"marne a filliti\" e di molluschi fossili tra i quali \"Tympanotonus margaritaceus\" (famiglia \"Potamididae\")."}
{"id": "6122134", "revid": "228587", "url": "https://it.wikipedia.org/wiki?curid=6122134", "title": "Pass It On Down", "text": "Pass It On Down \u00e8 il trentesimo album del gruppo musicale statunitense Alabama."}
{"id": "6122136", "revid": "124771867", "url": "https://it.wikipedia.org/wiki?curid=6122136", "title": "J\u00e9ssica Andrade", "text": "Combatte nella divisione dei pesi paglia per l'organizzazione statunitense UFC, nella quale \u00e8 campionessa di categoria dal 2019; era stata contendente al titolo gi\u00e0 nel 2017, venendo per\u00f2 sconfitta dall'allora campionessa Joanna J\u0119drzejczyk.\nBiografia.\nDichiaratamente omosessuale , ha sposato la compagna Fernanda Gomes nel 2019.\nCarriera nelle arti marziali miste.\nInizi.\nJessica Andrade compie il suo debutto nelle MMA professionistiche nel 2011, vincendo otto dei suoi primi dieci incontri tutti tenutesi nel nativo Brasile; nel 2013, prima di ricevere la chiamata della UFC, ha vinto anche un match in Russia.\nUltimate Fighting Championship.\nLa Andrade compie il suo debutto in UFC il 23 luglio contro Liz Carmouche a \"\": l'incontro stabilisce un record singolare, in quanto vedeva per la prima volta due lottatrici apertamente omosessuali combattere sull'ottagono dell'UFC. La Andrade ne uscir\u00e0 sconfitta tramite KO tecnico al secondo round.\nIl suo secondo match ha luogo il 26 ottobre seguente a \"UFC Fight Night 30\", dove affronta Rosi Sexton. La brasiliana si aggiudica la vittoria via decisioen unanime.\nIl 15 marzo 2014 avrebbe dovuto sfidare la connazionale Julianna Pe\u00f1a a \"UFC 171\", ma quest'ultima si ritira dall'evento a causa di un infortunio al ginocchio ed \u00e8 sostituita da Raquel Pennington. Dopo tre round molto combattuti sar\u00e0 la brasiliana ad uscirne vittoriosa, tramite decisione non unanime.\nOttiene quindi la possibilit\u00e0 di lottare per il titolo di categoria ma il 13 maggio 2017 perde per decisione unanime contro la campionessa Joanna J\u0119drzejczyk. Successivamente mette insieme tre vittorie consecutive contro Claudia Gadelha, Tecia Torres e Karolina Kowalkiewicz.\nCampionessa dei pesi paglia UFC.\nL'11 maggio 2019 ottiene il suo secondo incontro valido per un titolo UFC quando viene scelta per affrontare in Brasile la campionessa Rose Namajunas nel main event di UFC 237; al secondo round la brasiliana riesce a mettere a segno un potente atterramento che porta la statunitense a perdere i sensi e pertanto la Andrade viene incoronata nuova campionessa ottenendo anche il doppio riconoscimento \"Fight of the Night\" e \"Perfomance of the Night\"."}
{"id": "6122138", "revid": "348618", "url": "https://it.wikipedia.org/wiki?curid=6122138", "title": "UFC Fight Night 30", "text": ""}
{"id": "6122154", "revid": "1543377", "url": "https://it.wikipedia.org/wiki?curid=6122154", "title": "Harukaze (cacciatorpediniere)", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, terza unit\u00e0 della classe Kamikaze. Fu varato nel dicembre 1922 dal cantiere navale dell'arsenale di Maizuru.\nMembro della 5\u00aa Divisione cacciatorpediniere, tra il dicembre 1941 e il marzo 1942 oper\u00f2 in supporto allo sbarco nipponico ad Aparri su Luzon e ad alcune azioni nella campagna delle Indie orientali olandesi, partecipando infine alla battaglia dello Stretto della Sonda durante la quale sub\u00ec danni alle macchine. Dalla primavera 1942 fu impegnato in compiti di scorta tra Singapore, l'Indocina, le ex-Indie orientali olandesi e la Nuova Guinea; in novembre, per\u00f2, fu gravemente danneggiato da una mina e non pot\u00e9 riprendere servizio sino all'agosto 1943. Per il resto del conflitto si occup\u00f2 di difendere convogli tra il Giappone, le Filippine e le basi militari di Formosa. Verso la fine del 1944 fu danneggiato da un sommergibile e nel gennaio 1945 fu immobilizzato da un attacco aereo: dovette essere trainato fino a Sasebo, ma la situazione del Giappone era tale che non si pot\u00e9 ripararlo. Alla conclusione delle ostilit\u00e0 fu catturato e nel 1947 fu o demolito, o affondato per farne un frangiflutti.\nCaratteristiche.\nLo \"Harukaze\" presentava una lunghezza fuori tutto di 102,56 metri, una larghezza massima di 9,14 metri e un pescaggio di 3,05 metri; il dislocamento era di tonnellate, la stazza a pieno carico raggiungeva le tonnellate. L'impianto propulsore era composto da quattro caldaie Kampon, due turbine a ingranaggi a vapore Parsons, due alberi motore dotati di elica: sviluppava una potenza di \u00a0shp e consentiva una velocit\u00e0 massima di 37,2 nodi. La scorta di carburante era di 420 tonnellate di olio combustibile, che garantiva un'autonomia massima di miglia alla velocit\u00e0 di 14 nodi (circa chilometri a 26,6\u00a0km/h). L'armamento, distribuito lungo l'asse longitudinale dello scafo, era composto da quattro cannoni Type 3 da 120\u00a0mm lunghi 45 calibri (L/45), piazzati su piedistalli e con propria scudatura, e da tre impianti binati di tubi lanciasiluri Type 6 da 533\u00a0mm a brandeggio elettrico. Erano poi disponibili due mitragliatrici leggere Lewis da 7,7\u00a0mm, venti mine e un apparato di sminamento. L'equipaggio contava 148 uomini.\nNel 1939 lo \"Harukaze\" sub\u00ec l'unica modifica prima della guerra: imbarc\u00f2 a poppa quattro apparati lanciatori Type 81 per bombe di profondit\u00e0 (due per lato) assieme a diciotto ordigni.\nServizio operativo.\nCostruzione.\nIl cacciatorpediniere \"Harukaze\" fu ordinato nell'anno fiscale edito dal governo giapponese nel 1918, inizialmente indicato come \"cacciatorpediniere Numero 5\" (in lingua giapponese \"5-G\u014d kuchikukan\"). La sua chiglia fu impostata nel cantiere navale dell'arsenale di Maizuru il 16 maggio 1922 e il varo avvenne il 18 dicembre dello stesso anno; fu completato il 31 maggio 1923 e il 1\u00ba agosto 1928 assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\n1941-1942.\nTra il 1940 e il 1941 lo \"Harukaze\", allora al comando del capitano di corvetta Keiji Koeu, fu assegnato alla 5\u00aa Divisione cacciatorpediniere con i gemelli \"Asakaze\" (nave ammiraglia), \"Matsukaze\" e \"Hatakaze\"; la divisione dipendeva dalla 5\u00aa Squadriglia che a sua volta era agli ordini della 3\u00aa Flotta. Il 26 novembre 1941 lo \"Harukaze\" e il resto dello squadrone lasciarono lo Stretto di Terashima, sulla costa settentrionale di Ky\u016bsh\u016b, e tre giorni dopo si fermarono alla base militare di Mako nelle Pescadores in vista delle imminenti operazioni nel Sud-est asiatico. Il 7 dicembre salp\u00f2 con il gruppo di invasione incaricato di sbarcare ad Aparri: l'operazione avvenne con successo il 10 dicembre e lo \"Harukaze\" sub\u00ec danni superficiali durante una solitaria incursione aerea americana. Il 22 lo \"Harukaze\" e i gemelli furono presenti all'importante sbarco nel Golfo di Lingayen, che riusc\u00ec senza troppe difficolt\u00e0; fu pertanto inviato all'Isola di Formosa e dal 31 dicembre al 18 gennaio 1942 rimase impegnato nella difesa di alcuni convogli carichi di truppe che sbarcavano a Singora. Riunitosi al resto della 5\u00aa Squadriglia, tra il 2 e l'8 febbraio lo segu\u00ec nella scorta a un ennesimo convoglio che si ferm\u00f2 alla baia di Cam Ranh e, dopo la met\u00e0 del mese, lo \"Harukaze\" e il resto della divisione furono integrati nello schermo difensivo del gruppo occidentale d'invasione per Giava. Tale assembramento inizi\u00f2 a sbarcare nella notte tra 28 febbraio e il 1\u00ba marzo, ma fu disturbato dalla fuga degli incrociatori e australiano: scoppi\u00f2 una breve ma violenta battaglia, durante la quale lo \"Harukaze\" lanci\u00f2 alcuni siluri che contribuirono a fermare e affondare le due navi. Fu per\u00f2 inquadrato da alcuni proietti (sparati dallo \"Houston\") che uccisero tre uomini e ne ferirono altri quindici, oltre a danneggiare leggermente il ponte di comando, la sala macchine e il timone. Giava fu conquistata il 9 marzo e il giorno dopo la 5\u00aa Squadriglia fu sciolta; lo \"Harukaze\" e le unit\u00e0 gregarie passarono sotto il comando dell'appena costituita 1\u00aa Flotta di spedizione del sud, una delle componenti della Flotta dell'Area sud-occidentale. Dopo aver accompagnato un convoglio da Giava a Singapore (10-13 marzo), lo \"Harukaze\" si ferm\u00f2 nel munito arsenale locale e fu riparato in sei giorni; il 19 pot\u00e9 salpare per vigilare sui convogli destinati a Penang e Rangoon, rinforzi alla vittoriosa 15\u00aa Armata che stava occupando la Birmania, e quindi rientrare il 14 aprile a Singapore.\nA partire dal 25 aprile lo \"Harukaze\" inizi\u00f2 un regolare ciclo di missioni di scorta nelle acque dell'Indocina, tornando a Singapore per rifornimento, che lo tenne occupato per il resto della primavera e l'estate. A settembre si ferm\u00f2 invece a Surabaya e da qui salp\u00f2 il 19 per difendere un convoglio sino alla base di Rabaul. Rientrato a Surabaya, pass\u00f2 il 30 settembre al comando del tenente di vascello Yoshihisa Morimoto e nelle settimane seguenti fu assegnato alle operazioni navali nella Nuova Guinea occidentale; il 1\u00ba novembre lasci\u00f2 l'isola di Ambon a fianco di un convoglio carico di truppe, destinato all'isola. Il 16, mentre manovrava per entrare nel porto di Surabaya, urt\u00f2 una mina e la risultante esplosione strapp\u00f2 via la prua; l'equipaggio riusc\u00ec a non far affondare lo \"Harukaze\", che sin dal giorno successivo fu posto in bacino di carenaggio: tuttavia le risorse locali erano limitate e le riparazioni servivano a far s\u00ec che la nave potesse tornare in Giappone con mezzi propri.\n1943-1944.\nDurante il lungo raddobbo, il 25 febbraio 1943, la 5\u00aa Divisione fu disattivata e lo \"Harukaze\" fu riassegnato d'ufficio alla 1\u00aa Divisione di scorta, assegnata alla Flotta dell'Area sud-occidentale per la protezione delle rotte marittime; in realt\u00e0, il 15 aprile fu riclassificato come nave della riserva. Il 2 maggio le riparazioni furono terminate e lo \"Harukaze\" pot\u00e9 partire l'8 da Giava in direzione dell'arsenale di Kure, che tocc\u00f2 il 27 maggio: qui avvenne la ricostruzione definitiva, durata tre mesi. Nel corso dell'esteso lavoro lo \"Harukaze\" ebbe una dotazione contraerea completamente nuova, basata su sei o dieci cannoni Type 96 da 25\u00a0mm L/60 suddivisi in tre/cinque installazioni doppie, sette/dieci altri Type 96 e quattro mitragliatrici pesanti Type 93 da 13,2\u00a0mm su affusto singolo; la scorta di bombe di profondit\u00e0 aument\u00f2 infine a quaranta circa. Per fare spazio ai nuovi equipaggiamenti furono rimossi il cannone poppiero numero 4 da 120\u00a0mm, l'apparato lanciasiluri pi\u00f9 arretrato e le mitragliatrici da 7,7\u00a0mm. In conseguenza di tali interventi il dislocamento a vuoto aument\u00f2 a tonnellate e la velocit\u00e0 massima cadde a 35 nodi.\nIl 25 agosto lo \"Harukaze\", tornato in completa efficienza, era stato trasferito agli ordini diretti del 2\u00ba Distretto navale con quartier generale a Kure. Il 6 settembre lasci\u00f2 la base assieme a un convoglio che fece arrivare indenne alle isole Palau e, da qui, prese in carico due trasporti il 23 settembre, arrivando a Ujina il 9 ottobre senza incidenti. Il 5 novembre pass\u00f2 al comando del capitano di corvetta Tsuyoshi Fukuyama ma per oltre un mese le sue attivit\u00e0 non sono note. Il 18 dicembre salp\u00f2 da Saeki per le Palau accompagnando un convoglio, che arriv\u00f2 a destinazione il 29. Tra il 1\u00ba e il 12 gennaio 1944 lo \"Harukaze\" fece il viaggio inverso con un altro gruppo di mercantili che si ferm\u00f2 a Saeki, da dove si port\u00f2 a Moji; il 25 ripart\u00ec in missione di scorta alle Palau, completata il 5 febbraio, quindi sino al 1\u00ba marzo rimase difese i convogli da Formosa all'arcipelago. Rientrato in Giappone, protesse nella seconda met\u00e0 di marzo un convoglio da Moji a Takao e in primavera oper\u00f2 lungo la rotta Takao-Manila. Il servizio reso in estate e all'inizio dell'autunno 1944 non \u00e8 per\u00f2 conosciuto nei dettagli e si sa solo che a inizio ottobre fu dirottato per rafforzare lo schermo di un convoglio diretto a Miri, nel Borneo ex britannico. Torn\u00f2 poi a Manila e ne part\u00ec il 20 con la scorta del convoglio Mata Numero 30, destinato a Takao: nel corso della navigazione, conclusasi il 26, affond\u00f2 molto probabilmente il sommergibile . Il 4 novembre, mentre stava dirigendo nuovamente sulle Filippine, fu per\u00f2 colto di sorpresa dal sommergibile nello Stretto di Luzon, che gli arrec\u00f2 danni di una certa gravit\u00e0 con un siluro. Lo \"Harukaze\" fu soccorso e riportato a Takao.\n1945 e destino finale.\nIl 10 gennaio 1945 lo \"Harukaze\", con ogni probabilit\u00e0 riparato, fu assegnato alla 1\u00aa Flotta di scorta dipendente dal Comando generale scorte. Il 21, per\u00f2, fu bersaglio di alcuni velivoli imbarcati della Task force 38 che stavano attaccando le basi giapponesi su Formosa e sulle Pescadores e sub\u00ec danni abbastanza importanti all'apparato motore. Fu dunque trainato in Giappone e il 29 fu infine lasciato a Sasebo per le opportune riparazioni; designato nave della riserva il 30 aprile, non fu mai rimesso in sesto e dopo la capitolazione giapponese dell'agosto-settembre 1945 fu preso in consegna dalle autorit\u00e0 d'occupazione statunitensi, che provvidero a rimuovere ogni arma e attrezzatura militare: il successivo 10 novembre fu depennato dali registri della Marina imperiale.\nNell'estate 1947 le potenze vincitrici decisero il destino del cacciatorpediniere e dell'altro naviglio leggero giapponese catturato; la spartizione avvenne nel corso di quattro incontri al quartier generale dello SCAP: durante la terza di queste riunioni, avvenuta il 15 agosto, l\"Harukaze\" fu assegnato agli Stati Uniti. In ogni caso, Washington non ritenne opportuno o utile trasferire nei porti nazionali le navi ottenute e, piuttosto, decise di lasciare i vascelli ex nipponici proprio in Giappone e di farne uso fino al completo logorio o perdita. Questo valse soprattutto per il malridotto \"Harukaze\" che, prima della fine dell'anno, fu zavorrato e affondato poco fuori il porto di Takeno, per farne un frangiflutti. La sua fine non \u00e8 comunque certa, poich\u00e9 altre fonti sostengono che fu demolito nel corso del 1947."}
{"id": "6122161", "revid": "209456", "url": "https://it.wikipedia.org/wiki?curid=6122161", "title": "Stele 1 di La Mojarra", "text": ""}
{"id": "6122162", "revid": "709565", "url": "https://it.wikipedia.org/wiki?curid=6122162", "title": "Rocket Racer", "text": "Rocket Racer \u00e8 un personaggio dei fumetti Marvel, \u00e8 un giovane brillante spesso a cavallo tra bene e male.\nBiografia.\nUna vita allo sbando.\nRobert Farrell nacque a Brooklyn, maggiore di sette fratelli, dei quali fu costretto a prendersi cura a causa della malattia della madre. Sebbene dotato di una spiccata intelligenza, quando si rese conto che non poteva guadagnare abbastanza per sostenere la sua famiglia si diede al crimine ideando l'identit\u00e0 di Rocket Racer, fu nella sua prima sortita in queste vesti che incapp\u00f2 nella tela dell'Uomo Ragno. Dopo questo disastroso inizio, Rocket Racer assume il Riparatore per potenziare il suo skateboard e si mette al soldo di un uomo d'affari per il quale deve recuperare delle prove incriminanti. Rubati i documenti, Robert ricatta a sua volta l'uomo, spingendolo a rivolgersi al Riparatore per creare l'identit\u00e0 di Big Wheel e vendicarsi del ragazzo. Nello scontro che segue, e che coinvolge ancora una volta Spidey, Farrel ha la meglio sul suo avversario.\nCambio di marcia.\nDopo essere stato salvato dall'Arrampicamuri dalle mire di un cacciatore di taglie disonesto, Robert mette la testa a posto e si iscrive all'Empire State University, inoltre collabora con Silver Sable ed altri criminali redenti, per provare l'innocenza dell'Uomo Ragno, accusato ingiustamente di un crimine. Purtroppo la vita scolastica non \u00e8 tutta rose e fiori, il campus \u00e8 travolto da un'ondata di razzismo alla quale Rocket Racer risponde con violenza, contribuendo a creare, e successivamente a fermare, il mostruoso Skinhead. Dopo questa avventura, inizia una proficua collaborazione con Sable ed il gruppo dei Fuorilegge, presidiando il sito di un attacco del Flagello dei Criminali, scontrandosi con Speed Demon, affiancando Spidey e i Vendicatori contro il Fantasma dello Spazio, recuperando un reattore nucleare symkariano e salvando la figlia di un dignitario canadese. Con l'avvento dell'Iniziativa dei 50 Stati, Robert prende servizio a Camp Hammond, i suoi debiti per\u00f2 lo spingono ad allearsi con il criminale MODOK, in realt\u00e0 il suo \u00e8 un triplo gioco, infatti la sua fedelt\u00e0 \u00e8 sempre stata rivolta allo S.H.I.E.L.D.. Dopo il burrascoso periodo nell'Iniziativa, Farrel entra nell'Avengers Academy che frequenter\u00e0 per poco tempo.\nTroy.\nPer un breve periodo il costume e lo skate di Rocket Racer sono trafugati da un ragazzo di nome Troy, tuttavia, la sua carriera criminale ha vita breve.\nPoteri e abilit\u00e0.\nRobert Farrell \u00e8 un brillante inventore, nei panni di Rocket Racer cavalca uno skate a reazione ed ha una tuta da combattimento dotata di minirazzi."}
{"id": "6122163", "revid": "125709377", "url": "https://it.wikipedia.org/wiki?curid=6122163", "title": "Berit Berthelsen", "text": "Biografia.\nNel 1964 si classific\u00f2 nona nel salto in lungo ai Giochi olimpici di Tokyo; nel 1967 e 1968 fu due volte campionessa europea, sempre nel salto in lungo, ai Giochi europei indoor. Nel 1968 prese parte ai Giochi olimpici di Citt\u00e0 del Messico conquistando il settimo posto nel salto in lungo e il diciottesimo nel pentathlon. L'anno successivo fu medaglia di bronzo nel salto in lungo ai campionati europei di Atene.\nNel corso della sua carriera vinse 35 titoli nazionali norvegesi in discipline individuali e fece registrare 29 record nazionali. La sua migliore prestazione personale nel salto in lungo (6,56\u00a0m) fu ottenuta il 10 settembre 1968 e rimase imbattuta per quasi 41 anni, fino al 1\u00ba agosto 2009, quando Margrethe Renstr\u00f8m salt\u00f2 6,64\u00a0m."}
{"id": "6122164", "revid": "11959", "url": "https://it.wikipedia.org/wiki?curid=6122164", "title": "Maalik", "text": ""}
{"id": "6122165", "revid": "149485", "url": "https://it.wikipedia.org/wiki?curid=6122165", "title": "Tommy Thelin", "text": "Biografia.\n\u00c8 fratello minore di Jimmy Thelin, che \u00e8 stato anche suo allenatore allo J\u00f6nk\u00f6pings S\u00f6dra a partire dall'aprile 2014 fino al termine della stagione 2017.\nCarriera.\nProprio come il fratello Jimmy, Tommy ha svolto il settore giovanile nell'IF Hagapojkarna, squadra minore della citt\u00e0 di J\u00f6nk\u00f6ping.\nNel 2005 Thelin \u00e8 stato ingaggiato dall'\u00c5tvidaberg, potendo cos\u00ec disputare il suo primo torneo di Superettan.\nLa squadra ha raggiunto la finale di Coppa di Svezia persa 2-0 contro il , partita in cui Thelin \u00e8 subentrato all'80' minuto. Con gli stoccolmesi gi\u00e0 qualificati all'Europa per via del loro piazzamento in campionato, l'\u00c5tvidaberg (nonostante la partecipazione al campionato di seconda serie) ha avuto diritto a partecipare alla Coppa UEFA 2006-2007, competizione in cui Thelin ha collezionato quattro presenze.\nNell'estate del 2007, complici alcuni contrasti con la dirigenza, dopo due campionati e mezzo trascorsi con l'\u00c5tvidaberg Thelin ha fatto ritorno nella sua citt\u00e0 natale con il trasferimento allo J\u00f6nk\u00f6pings S\u00f6dra, anch'esso militante in Superettan. Sar\u00e0 l'inizio di una lunga parentesi, visti i numerosi anni di permanenza in maglia verde. La squadra ottiene sempre la salvezza, pur classificandosi nella seconda met\u00e0 della classifica in gran parte dei casi.\nNel 2014, sotto la guida del fratello Jimmy Thelin, lo J\u00f6nk\u00f6pings S\u00f6dra ha chiuso con il miglior piazzamento in classifica dal 1976 (4\u00ba posto in seconda serie), ma anche Tommy Thelin ha vissuto la sua stagione pi\u00f9 prolifica della carriera con 13 gol segnati. Il bottino personale di 13 reti \u00e8 stato bissato l'anno successivo, quando la squadra ha vinto il campionato ed \u00e8 tornata in Allsvenskan dopo 46 anni. Il 2 aprile 2016, alla prima giornata, Tommy Thelin ha potuto cos\u00ec esordire nella massima serie all'et\u00e0 di oltre 32 anni, servendo l'assist decisivo per la vittoria sul campo del Kalmar (0-1). Alla terza giornata ha segnato il suo primo gol in Allsvenskan, nei minuti di recupero di \u00d6rebro-J\u00f6nk\u00f6pings S\u00f6dra (2-1). \u00c8 rimasto attaccante e capitano dello J-S\u00f6dra anche a seguito della retrocessione in Superettan, avvenuta nel novembre 2017 dopo gli spareggi salvezza persi contro il Trelleborg.\nTommy Thelin si \u00e8 ritirato al termine del campionato di Superettan 2019, il quale ha rappresentato la sua tredicesima stagione trascorsa con i colori dello J\u00f6nk\u00f6pings S\u00f6dra."}
{"id": "6122172", "revid": "298055", "url": "https://it.wikipedia.org/wiki?curid=6122172", "title": "Elliot Alderson", "text": ""}
{"id": "6122174", "revid": "124123", "url": "https://it.wikipedia.org/wiki?curid=6122174", "title": "Nikolaj Karas\u00ebv", "text": "Nel 1964 si classific\u00f2 sesto ai Giochi olimpici di Tokyo e nel 1966 fu medaglia d'argento ai campionati europei di Buapest. Fu medaglia d'oro e di bronzo ai Giochi europei indoor, rispettivamente nel 1967 e nel 1968."}
{"id": "6122176", "revid": "253269", "url": "https://it.wikipedia.org/wiki?curid=6122176", "title": "Jay Acovone", "text": "Biografia.\nNato a Mahopac, dove la sua famiglia gestisce un autolavaggio.\nVeterano della scena televisiva statunitense, dalla fine degli anni 70 ad oggi ha recitato in pi\u00f9 di cento produzioni sul grande e piccolo schermo, tra i ruoli pi\u00f9 famosi ci sono sicuramente \"Cast Away\" (2000), \"Terminator 3 - Le macchine ribelli\" (2003), \"Independence Day\" (1996) e \"Le colline hanno gli occhi 2\" (2007).\nNel 2016 ha doppiato Sal Marcano, l'antagonista principale nel terzo capitolo della saga di videogiochi Mafia."}
{"id": "6122177", "revid": "1494169", "url": "https://it.wikipedia.org/wiki?curid=6122177", "title": "No Tomorrow", "text": ""}
{"id": "6122180", "revid": "118471251", "url": "https://it.wikipedia.org/wiki?curid=6122180", "title": "MTVA", "text": "M\u00e9diaszolg\u00e1ltat\u00e1s-t\u00e1mogat\u00f3 \u00e9s Vagyonkezel\u0151 Alap (MTVA) (\"Fondo fiduciario per il supporto e i servizi media\") \u00e8 un gruppo di coordinamento di quattro media pubblici ungheresi: la radio Magyar R\u00e1di\u00f3, le tv Magyar Telev\u00edzi\u00f3 e Duna Telev\u00edzi\u00f3, e l'agenzia di stampa Magyar T\u00e1virati Iroda. \u00c8 stato fondato il 1\u00ba gennaio 2011.\nAttivit\u00e0.\nMTVA funziona come servizio pubblico radiotelevisivo. Opera 7 canali televisivi e 5 canali radiofonici."}
{"id": "6122182", "revid": "599013", "url": "https://it.wikipedia.org/wiki?curid=6122182", "title": "\u015eerban Ciochin\u0103", "text": "Nel 1964 prese parte ai Giochi olimpici di Tokyo e conquist\u00f2 il quinto posto. Nel 1966 fu medaglia d'oro ai Giochi europei indoor di Dortmund, mentre si classific\u00f2 settimo ai campionati europei di Budapest. Nel 1968 fu quarto ai Giochi europei indoor di Madrid e tredicesimo ai Giochi olimpici di Citt\u00e0 del Messico. Nel 1970 conquist\u00f2 la medaglia di bronzo ai campionati europei di Vienna. \nNell'arco della sua carriera ha conquistato sei titoli nazionali nel salto triplo."}
{"id": "6122184", "revid": "125922200", "url": "https://it.wikipedia.org/wiki?curid=6122184", "title": "Scappa - Get Out", "text": "Scappa - Get Out (\"Get Out\") \u00e8 un film thriller/horror del 2017 scritto, diretto e co-prodotto da Jordan Peele, al suo esordio dietro la macchina da presa.\nInterpretata da Daniel Kaluuya e Allison Williams nel ruolo di protagonisti, la pellicola \u00e8 parzialmente ispirata alle vicende narrate in \"La notte dei morti viventi\" (1968), proponendosi come una critica riguardo al moderno liberalismo negli Stati Uniti d'America.\nTrama.\nAndre Hayworth, un giovane afroamericano, cammina in un quartiere periferico a notte fonda. Improvvisamente, gli si avvicina una macchina bianca dal cui impianto stereo si sente la canzone \"Run, Rabbit, Run\". Andre si innervosisce e tenta di allontanarsi facendo finta di niente, ma un individuo vestito di nero e mascherato con un elmo da cavaliere del Medioevo esce dalla vettura e lo rapisce.\nQualche mese dopo, il fotografo afroamericano Chris Washington va a passare il weekend nella casa di famiglia della sua fidanzata Rose Armitage, che lo porta a conoscere i suoi genitori. La famiglia \u00e8 composta dal padre Dean, neurochirurgo, la madre Missy, ipnoterapista ed il fratello Jeremy, studente universitario di medicina. Essi accolgono Chris con calore ed affetto, ma lui rimane tuttavia turbato dallo strano comportamento dei due domestici neri, Walter e Georgina. Quella stessa sera, dopo essere uscito in giardino per fumare una sigaretta, Chris incontra Missy nel suo studio, che inizia a fargli domande sulla morte di sua madre, avvenuta quand'era un bambino, in un incidente stradale. Durante la conversazione, la donna lo ipnotizza, ponendolo in uno stato di paralisi nel quale la sua mente sprofonda nel \"mondo sommerso\", dove egli non ha pi\u00f9 capacit\u00e0 di muoversi. Quando poi il giovane si risveglia al mattino in camera da letto, crede di avere avuto un incubo, finch\u00e9 non parla con Walter, che gli chiede come sia andata la chiacchierata con Missy. Sentendo di essere disgustato dall'idea di fumare, capisce che Missy lo ha effettivamente ipnotizzato, togliendogli il vizio del fumo.\nQuel giorno, in casa Armitage \u00e8 prevista una grande rimpatriata familiare. Durante i festeggiamenti, varie coppie si mostrano molto interessate a Chris e gli rivolgono complimenti legati alla sua etnia e al suo aspetto fisico, cosa che non fa altro che farlo sentire pi\u00f9 a disagio. A un certo punto, in mezzo agli ospiti, Chris scorge un giovane nero che ha un comportamento bizzarro e che veste come negli anni '50. Chris crede di averlo gi\u00e0 visto da qualche parte e chiama al telefono il suo migliore amico Rod, che lavora come agente TSA, raccontandogli dell'ipnosi e del suo strano incontro. Poco dopo, Chris scatta una foto all'ospite di colore col cellulare e il flash dell'apparecchio gli fa perdere sangue dal naso: il giovane nero afferra Chris istericamente gridandogli \"Scappa!\", prima di venire portato nello studio di Missy per essere curato. Dopo qualche minuto, il giovane, che dice di chiamarsi Logan King, esce dalla stanza come nulla fosse e Dean spiega che egli ha semplicemente subito un attacco di epilessia ma Chris, che conosce la malattia poich\u00e9 un suo cugino ne \u00e8 affetto, non crede alle parole del giovane e si allontana assieme a Rose.\nPoco dopo, in disparte, Chris esprime a Rose il desiderio di tornare a casa insieme a lei. Mentre i due giovani parlano vicino al lago, la famiglia Armitage tiene un'asta silenziosa con un ritratto di Chris in mostra e Jim Hudson, un commerciante d'arte affetto da cecit\u00e0, vince facendo l'offerta migliore. Quella stessa sera, mentre fa le valigie, Chris manda la foto di Logan King all'amico Rod, il quale, dopo aver effettuato una breve ricerca su Internet, lo informa che Logan King in realt\u00e0 \u00e8 Andre Hayworth, il personaggio rapito all'inizio del film, che loro conoscono poich\u00e9 lavorava in un cinema che frequentavano e che risulta scomparso da sei mesi. Poco dopo, Chris scopre anche una scatola nell'armadietto di Rose in cui sono custodite numerose fotografie di lei insieme ad altre persone nere con cui si \u00e8 fidanzata o con le quali ha fatto amicizia in passato e fra loro riconosce i domestici Walter e Georgina. Chris allora, sempre pi\u00f9 inquieto, si prepara a partire e, quando anche Rose rivela la sua reale ed oscura personalit\u00e0, tenta di fuggire dalla casa. Purtroppo Missy, ricorrendo ai suoi metodi istantanei, lo ipnotizza.\nPoco dopo, Chris si risveglia legato a una poltrona, dinanzi a un vecchio televisore che si accende. Inizia a scorrere un filmato, nel quale il nonno di Rose spiega che la famiglia Armitage ha scoperto il modo di prolungare la propria vita per mezzo di ipnosi e chirurgia cerebrale: Missy prepara psicologicamente la vittima e Dean esegue un trapianto di cervello nel quale trasferisce la personalit\u00e0 del suo familiare nel nuovo corpo pi\u00f9 giovane, mentre la mente di quest'ultima viene fatta sprofondare nel \"mondo sommerso\". Chris si rende perci\u00f2 conto di essere la prossima vittima quando, nel filmato successivo, appare Jim Hudson, che gli rivela di volere i suoi occhi per tornare a vedere. Usando allora l'imbottitura che fuoriesce dalla vecchia poltrona alla quale \u00e8 legato, Chris si tampona le orecchie per non ascoltare il tintinnio del cucchiaio su una tazza che induce l'ipnosi. Nel frattempo, Rod tenta di convincere la polizia a salvare Chris, ma non viene creduto. Poco dopo, nella stanza si presenta Jeremy in tenuta da infermiere, con una sedia a rotelle, per portare via Chris e prepararlo all'operazione: in un'altra stanza il suo compratore \u00e8 gi\u00e0 stato sedato da Dean che gli ha anche aperto il cranio. Chris sta fingendo di essere ipnotizzato e colpisce Jeremy alla testa con una palla da gioco. Poco dopo, uccide violentemente anche Dean, Missy e Jeremy, quest'ultimo ripresosi dal colpo precedente.\nFerito per le colluttazioni, Chris riesce tuttavia a uscire dalla casa e a impossessarsi della macchina di Jeremy (sul sedile del passeggero c'\u00e8 l'elmo con cui si travestiva). Tallonato da Walter e Rose, investe per\u00f2 Georgina, alla quale gli Armitage hanno trapiantato il cervello della defunta nonna di Rose. Chris, ignaro, decide di soccorrerla e caricarla in macchina, ma dopo qualche secondo la donna lo attacca, facendogli perdere il controllo della vettura, che finisce per schiantarsi contro un albero. Georgina muore, mentre il giovane viene raggiunto da Walter (al quale \u00e8 stato trapiantato il cervello del nonno di Rose) e da quest'ultima, furiosa per la morte di tutti i suoi cari. La ragazza, armata di fucile, sta per sparare a Chris, a terra dopo l'incidente d'auto. Walter si avvicina a lui e Chris riesce a estrarre il cellulare e a scattargli una foto con il flash. Tornato brevemente in s\u00e9, Walter dice a Rose che sparer\u00e0 lui a Chris. Ma, imbracciato il fucile, spara a Rose e poi si uccide. Rose sussurra a Chris dicendo di amarlo ma lui cerca di strangolarla ma poi desiste. Poco dopo, una macchina della polizia giunge sul posto e Rose, gravemente ferita, chiede aiuto all'agente cercando di incolpare Chris. Dall'auto per\u00f2 esce Rod, venuto in soccorso dell'amico.\nChris sale cos\u00ec a bordo dell'auto e Rod ironicamente rinfaccia all'amico di averlo avvisato che non sarebbe dovuto andare con Rose. I due si allontanano, lasciando Rose morire da sola.\nProduzione.\nIl film \u00e8 stato girato in Alabama, e pi\u00f9 precisamente nelle citt\u00e0 di Fairhope e Mobile.\nDistribuzione.\nIl film, che \u00e8 stato presentato al Sundance Film Festival il 24 gennaio 2017, \u00e8 stato distribuito nelle sale cinematografiche statunitensi il 24 febbraio 2017 da Universal Studios. In Italia \u00e8 stato distribuito il 18 maggio 2017.\nAccoglienza.\nIncassi.\nA fronte di un budget stimato in di dollari, ha incassato pi\u00f9 di 175 milioni nei soli Stati Uniti e quasi 77 milioni nel resto del mondo, per un totale di pi\u00f9 di 252 milioni di dollari.\nCritica.\nIl film \u00e8 stato acclamato dalla critica cinematografica. L'aggregatore di recensioni Rotten Tomatoes riporta una percentuale di gradimento del 98% con un voto medio di 8,3 su 10, basato su 231 recensioni, mentre il sito Metacritic attribuisce al film un punteggio di 84 su 100, basato su 48 recensioni."}
{"id": "6122189", "revid": "125979348", "url": "https://it.wikipedia.org/wiki?curid=6122189", "title": "Lina Schwarz", "text": "Biografia.\nNata nel 1876 a Verona, in una famiglia di commercianti ebrei, si trasfer\u00ec ben presto a Milano dove visse fino al 1943, quando, a causa della guerra, dovette riparare ad Arcisate (Varese). Il \"Centro documentazione ebraica contemporanea\" di Milano la ritrov\u00f2 negli elenchi del censimento degli ebrei promosso dalla prefettura di Milano nel 1938. \nDa Arcisate raggiunse Brissago in Svizzera per sfuggire alle persecuzioni contro gli ebrei. Negli ultimi anni della sua vita ritorn\u00f2 ad Arcisate. Nel libro \"Arcisate nella storia e nell'arte\", si segnala che: \nLa fattoria \"La Monda\", situata nelle colline del Varesotto, dall'ottobre 1996 \u00e8 propriet\u00e0 della \"Societ\u00e0 Antroposofica\", con l'auspicio della realizzazione di una piccola azienda biodinamica e di un progetto realistico di attivit\u00e0 antroposofica, per espressa volont\u00e0 testamentaria del nipote della scrittrice, che il 28 febbraio 1913, con Charlotte Alexander Ferreri, aveva fondato a Milano con il nome di \"Leonardo da Vinci\" uno dei primi gruppi antroposofici in Italia. Lina Schwarz rappresent\u00f2 questo gruppo al convegno di Natale per la fondazione della Societ\u00e0 antroposofica Universale, a Dornach, 24 dicembre 1923 - 1 gennaio 1924 . In rappresentanza dell\u2019Italia e per incarico della Presidenza venne invitata la baronessa Emmelina de Renzis; in rappresentanza del gruppo \"Novalis\", Colonna di Cesar\u00f2. La delegazione italiana risultava essere la pi\u00f9 numerosa: oltre alle persone gi\u00e0 citate, erano presenti Alcibiade Mazzerelli e Lamberto Caffarelli; in rappresentanza di Honolulu vi era Charlotte Alexander Ferreri, che gi\u00e0 assunse la direzione del \"Leonardo da Vinci\" alla sua fondazione.\nLina Schwarz mor\u00ec ad Arcisate il 24 novembre 1947. Come scrive Eugenio Cazzani, il funerale della scrittrice fu un trionfo: \nAttivit\u00e0.\nLina Schwarz non fu solo poetessa e scrittrice per l'infanzia, ma traduttrice delle opere del filosofo e pedagogista Rudolf Steiner e fondatrice insieme a Lavinia Mondolfo della scuola steineriana di Milano. S'interess\u00f2 di temi sociali, impegnata nell'ambito dell'\"Unione Femminile\", in cui matur\u00f2 successivi progetti d'aiuto ai minori. Nell'Associazione \"La Fraterna\" segu\u00ec le bambine nelle letture e nei momenti ricreativi, mentre in seguito promosse l\"'Associazione Scuola e Famiglia\", ente che si proponeva di sostenere economicamente le famiglie di alunne disagiate. \nCollabor\u00f2 con Il giornalino della Domenica di Vamba e con Il Corriere dei piccoli. Pubblic\u00f2 diverse raccolte di cantilene, filastrocche, canzoncine, poesie per bambini, cominciando nel 1904 con \"Il libro dei bimbi\". Diverse sue opere entrarono anonime nelle antologie scolastiche e in altri libri di divulgazione per ragazzi, come I Quindici, dove troviamo la sua famosa canzoncina per bambini \"Stella stellina\": \nIntitolazioni.\nA Lina Schwarz nel 1963 viene intitolata la scuola elementare di Arcisate con la seguente motivazione: "}
{"id": "6122190", "revid": "18379", "url": "https://it.wikipedia.org/wiki?curid=6122190", "title": "Pern\u0161tejn (castello)", "text": ""}
{"id": "6122208", "revid": "2033069", "url": "https://it.wikipedia.org/wiki?curid=6122208", "title": "Falling Water", "text": "Falling Water \u00e8 una serie televisiva drammatica soprannaturale statunitense. Un'anteprima anticipata senza pubblicit\u00e0 dell'episodio pilota and\u00f2 in onda il 21 settembre 2016 in vista della premiere del 13 ottobre 2016. Il 13 aprile 2017, USA Network ha rinnovato la serie per una seconda stagione, anche se con R\u00e9mi Aubuchon in sostituzione di Blake Masters come showrunner.\nIl pilot \u00e8 stato scritto e co-creato da Blake Masters e Henry Bromell prima che Bromell morisse nel 2013. In onore al suo lavoro, Bromell \u00e8 ancora elencato come co-creatore e riceve credito come produttore.\nIn Italia, la serie viene pubblicata dal 5 gennaio 2017 su Amazon Video. Il 3 aprile 2017, la serie viene rinnovata per una seconda stagione.\nIl 18 maggio 2018, USA Network cancella la serie dopo due stagioni.\nTrama.\nTre estranei si rendono conto che stanno sognando parti dello stesso sogno. Mentre approfondiscono il significato della loro connessione reciproca, si rendono conto che le implicazioni sono molto pi\u00f9 grandi dei loro personali destini, e il futuro del mondo \u00e8 nelle loro mani.\nAccoglienza.\n\"Falling Water\" ha ricevuto recensioni miste dai critici. Il review aggregator Rotten Tomatoes ha riportato un 28% di rating di approvazione con un punteggio pari a 5,21/10 basato su 18 recensioni. Il consenso del sito afferma: \"Falling Water tenta complessit\u00e0 ed intrighi ma sforna un concetto privo di immaginazione privo di un payoff redimibile.\" Metacritc, che usa una media ponderata, ha assegnato un punteggio di 50 su 100 sulla base di 14 recensioni, indicando \"Recensioni contrastanti o medie\". "}
{"id": "6122212", "revid": "486946", "url": "https://it.wikipedia.org/wiki?curid=6122212", "title": "Associazione Sportiva Dilettantistica Pro Giovent\u00f9 Noicattaro", "text": ""}
{"id": "6122213", "revid": "110157", "url": "https://it.wikipedia.org/wiki?curid=6122213", "title": "Museo di antropologia di Xalapa", "text": "Il Museo di antropologia di Xalapa (\"Museo de Antropolog\u00eda de Xalapa\"), conosciuto anche con la sua sigla, MAX, \u00e8 il secondo complesso museografico pi\u00f9 importante del Messico dopo il Museo nazionale di antropologia a Chapultepec.\nIn tutti questi spazi si trova la seconda maggiore collezione del mondo di arte preispanica della Mesoamerica, circa 2.500 pezzi, fondamentalmente delle culture olmeca, totonaca e huasteca, tra gli altri popoli del Golfo del Messico, cos\u00ec come un'estesa esposizione sull'etnografia degli attuali popoli indigeni dello stato di Veracruz.\nArchitettura.\nL'area di esposizione del MAX conta ora pi\u00f9 di novemila metri quadrati, nei quali si distribuiscono circa duemilacinquecento pezzi di arti preispanica. Quest'area comprende un atrio, una galleria con 18 dislivelli, 6 sale e 3 cortili coperti. La forma allungata e la disposizione consecutiva in cui si presenta la collezione permanente, rendono omaggio alla geografia di Veracruz. Allo stesso modo, le finestre quadrangolari evocano le nicchie caratteristiche dell'architettura di El Taj\u00edn. \nL'edificio possiede, inoltre, un auditorium per 329 persone, una sala per esposizioni temporanee, un mezzanino, una caffetteria e una libreria. Lo circondano ampi giardini con una vegetazione nutrita e sempre verde.\nIl progetto architettonico \u00e8 dell'architetto Sergio Mejia Ontiveros.\nSale.\nLe sale che compongono il museo sono:\nA queste si aggiunge un'area dedicata alle esposizioni temporanee."}
{"id": "6122216", "revid": "587728", "url": "https://it.wikipedia.org/wiki?curid=6122216", "title": "Stemma delle Maldive", "text": ""}
{"id": "6122218", "revid": "1149807", "url": "https://it.wikipedia.org/wiki?curid=6122218", "title": "Future Card Buddyfight", "text": " \u00e8 un media franchise giapponese prodotto dalla Bushiroad. Consiste in un gioco di carte collezionabili, in un manga serializzato sul \"CoroCoro Comic\" di Shogakukan da novembre 2013 ad aprile 2018 e in una serie televisiva anime realizzata da OLM e Xebec trasmessa tra il 4 gennaio 2014 e il 4 aprile 2015.\nSuccessivamente lo stesso staff e gli stessi studi di animazione hanno prodotto nuove serie intitolate: \"Future Card Buddyfight 100\", trasmessa dall'11 aprile 2015 al 26 marzo 2016, \"Future Card Buddyfight Triple D\", dal 1\u00ba aprile 2016 al 24 marzo 2017, \"Future Card Buddyfight X\", dal 1\u00ba aprile 2017 al 30 marzo 2018, \"Future Card Buddyfight X: All-Star Fight\", dal 7 aprile al 26 maggio 2018 e \"Future Card Buddyfight Ace\" dal 2 giugno 2018 al 29 marzo 2019.\nMedia.\nManga.\n\u00c8 stata realizzata una serie manga di \"Future Card Buddyfight\" ispirata all'omonimo gioco di carte e curata da Mitsuhisa Tamura. Il fumetto \u00e8 stato serializzato dal novembre 2013 all'aprile 2018 sulla rivista \"CoroCoro Comic\" edita da Shogakukan. I vari capitoli sono stati raccolti in undici volumi \"tank\u014dbon\".\nUn ulteriore manga intitolato \"Future Card: Shin Buddyfight\" curato sempre da Mitsuhisa Tamura \u00e8 stato pubblicato su \"CoroCoro Comic\" dal maggio 2018, il quale narra le vicende successive a quello precedente al febbraio 2019. I capitoli sono stati raccolti in quattro volumi \"tank\u014dbon\".\nAnime.\nUn adattamento animato basato sul gioco di carte \u00e8 stato prodotto da OLM e Xebec. Le trasmissioni della serie sono cominciate in Giappone su TV Aichi il 4 gennaio 2014. La serie \u00e8 inoltre stata trasmessa in simulcast con il doppiaggio in inglese in Nord America, Singapore e Malaysia tramite YouTube, Hulu e Crunchyroll."}
{"id": "6122219", "revid": "118652317", "url": "https://it.wikipedia.org/wiki?curid=6122219", "title": "Sisodia", "text": "I Sisodia sono un clan dei Rajput dell'India. Essi sono Rajput chattari del ramo Suryavanshi e in passato governarono sul regno Mewar in Rajasthan. Il nome del clan viene traslitterato anche come \"Sesodia\", \"Shishodia\", \"Shishodya\", \"Sisodya\", \"Sisodhya\" o \"Sisodiya\".\nOrigini.\nI Sisodia, come molti altri clan Rajput, si dichiarano discendenti della Suryavansha o dinastia solare. \"Rajprashasti Mahakavyam\", un testo agiografico del XVII secolo, scritto su commissione del regnante Mewar Rana Raj Singh, contiene una genealogia, parzialmente mitica, storica e leggendaria dei Sisodia. L'opera venne scritta da Ranchhod Bhatt, un bramino di lingua telugu la cui famiglia ricevette regolari favori dai Sisodia. La genealogia traccia le origini della dinastia dai regnanti di Ayodhya, ad iniziare da Manu, al quale succedettero numerosi imperatori della dinastia Ikshvaku. Un regnante, Vijaya, lasci\u00f2 Ayodhya per \"il sud\" a seguito di un ordine celeste (il luogo esatto del suo insediamento non \u00e8 menzionato). Gli succedettero 14 governanti il cui nome termina con il suffisso \"-aditya\" (\"sole\"). Grahaditya, l'ultimo di questi, fond\u00f2 una nuova dinastia chiamata Grahaputra (o Gahlot). Il suo figlio maggiore, Vashapa, si dice abbia conquistato \"Chitrakuta\" (Chittor) nell'VIII secolo e adottato il titolo Raval, grazie ad un premio di Shiva.\nGrahaditya e Vashapa (meglio noti come Bappa Rawal) sono entrambi note figure del folklore del Rajasthan. I loro successori furono figure storiche. Secondo la genealogia \"Rajprashasti\", uno di questi \u2013 Samar Singh \u2013 spos\u00f2 Prithi, la sorella di Prithviraj Chauhan. Suo nipote Rahapa adott\u00f2 il titolo di Rana (monarca). I discendenti di Rahapa passarono un periodo in un luogo chiamato Sisoda, e pertanto vennero poi detti \"Sisodia\".\nSecondo gli storici della corte persiana, i Sisodia erano discendenti da Noshizad, figlio di Noshirvan, o Maha Banu, la figlia maggiore di Yazdegerd III.\nStoria.\nI pi\u00f9 importanti regnanti Sisodia furono Rana Hamir (r. 1326-64), Rana Kumbha (r. 1433-68) e Rana Pratap (r. 1572-97). Il clan Bhonsle, a cui apparteneva il fondatore dell'impero Maratha, Shivaji, dichiarava di discendere da un ramo reale dei Sisodia.\nSecondo le cronache sui Sisodia, quando il sultano di Delhi, \u02bfAl\u0101\u02beal-D\u012bn Khalj\u012b, attacc\u00f2 Chittorgarh nel 1303, gli uomini Sisodia fecero \"saka\" (lotta della morte), mentre le loro donne fecero \"jauhar\" (suicidio sul punto di essere fatte prigioniere). Ci\u00f2 avvenne due volte: quando Bahadur Shah del Gujarat assedi\u00f2 Chittorgarh nel 1535, e quando l'Imperatore Moghul Akbar la conquist\u00f2 nel 1567.\nFrequenti scontri con i Moghul ridussero notevolmente il potere Sisodia e la dimensione del loro regno. I Sisodia, in ultima analisi, accettarono la sovranit\u00e0 Moghul, e combatterono nel loro esercito. Tuttavia, l'arte e le opere letterarie commissionate dai successivi governanti Sisodia sottolineano il loro passato pre-Moghul. I Sisodia furono l'ultima dinastia Rajput a formare un'alleanza con i Moghul, a differenza di altri clan Rajput, non si imparentarono mai con la famiglia imperiale Moghul. Le donne provenienti da altri clan Rajput che avevano avuto rapporti coniugali con i Moghul erano escluse dal matrimonio con i Sisodia. Il Sisodia coltivarono un'identit\u00e0 elitaria distinta da altri clan Rajput, attraverso le leggende poetiche e le arti visive da loro commissionate. James Tod, un ufficiale della Compagnia britannica delle Indie orientali, si bas\u00f2 su queste opere per il suo libro \"Annals and Antiquities of Rajas'han\". La sua opera, ampiamente letta, contribu\u00ec ulteriormente a diffondere il punto di vista dei Sisodia come un clan Rajput superiore in periodo coloniale e post-coloniale. L'opera di Tod \u00e8 considerata oggi inaffidabile."}
{"id": "6122221", "revid": "767487", "url": "https://it.wikipedia.org/wiki?curid=6122221", "title": "Le spie della porta accanto", "text": "Le spie della porta accanto (\"Keeping Up with the Joneses\") \u00e8 un film del 2016 diretto da Greg Mottola.\nTrama.\nJeff e Karen Gaffney sono una tranquilla coppia che vive in periferia con i propri figli che al momento sono in campeggio. Un giorno una nuova coppia, i Jones, alti, belli, affascinanti e molto eleganti, si trasferisce proprio nella villa di fronte alla loro. Tra le due coppie si instaura subito un cordiale rapporto di buon vicinato. Karen per\u00f2, fin da subito, intuisce qualcosa di strano nella vita della coppia dei nuovi vicini, mentre Jeff, sincero e ingenuo, crede che sua moglie fantastichi troppo. Una sera, quando Jeff e Karen stanno avendo un approccio intimo, involontariamente rompono il regalo ricevuto dai Jones (una scultura in vetro soffiato realizzata artigianalmente da Tim Jones) e notano al suo interno una microspia. Per trovare conferma ai loro, a questo punto, fondati sospetti, si introducono furtivamente nell'abitazione dei Jones in loro assenza, dove troveranno strumentazioni solitamente usate dagli agenti segreti operativi. La loro vita viene stravolta quando resteranno coinvolti in una delle loro segretissime operazioni: stanare e neutralizzare un misterioso trafficante di microchip soprannominato \"Scorpione\". Nel corso della missione, pi\u00f9 volte messa a rischio dalla loro goffa inesperienza, i Gaffney riveleranno tuttavia delle doti assolutamente inaspettate, riuscendo a salvare una situazione apparentemente disperata e stabilendo/mantenendo un inatteso rapporto umano con i loro \"turbolenti\" nuovi amici.\nDistribuzione.\nIl film \u00e8 stato distribuito nelle sale cinematografiche statunitensi il 21 ottobre 2016. Nelle sale italiane \u00e8 uscito l'8 febbraio 2017."}
{"id": "6122222", "revid": "599013", "url": "https://it.wikipedia.org/wiki?curid=6122222", "title": "Helga Henning", "text": "Biografia.\nNel 1962 fu quarta ai campionati europei di atletica leggera di Belgrado, mentre nel 1966 vinse la medaglia d'oro ai Giochi europei indoor di Dortmund. Lo stesso anno fu quinta ai campionati europei all'aperto di Budapest.\nNel 1968 ai Giochi olimpici di Citt\u00e0 del Messico si classific\u00f2 settima con il tempo di 52\"89, rendendola la prima donna tedesca a correre i 400 metri piani sotto i 53 secondi.\nIn carriera ha conquistato quattro titoli nazionali nei 400 metri piani all'aperto e altri quattro al coperto, a cui si aggiungono due titoli outdoor nella staffetta e tre indoor."}
{"id": "6122224", "revid": "1364533", "url": "https://it.wikipedia.org/wiki?curid=6122224", "title": "Keeping Up with the Joneses", "text": ""}
{"id": "6122227", "revid": "1305772", "url": "https://it.wikipedia.org/wiki?curid=6122227", "title": "Club House", "text": "I Club House sono stati un gruppo musicale italiano house da studio, composto da Gianfranco Bortolotti, Carl Fanini, Hidalgo Serra e Silvio Pozzoli.\nCarriera musicale.\nEssi raggiunsero il numero 75 della U.S. \"Billboard\" Hot 100 nel 1983, con un medley mashup dei brani \"Do It Again\" degli Steely Dan e \"Billie Jean\" di Michael Jackson intitolato \"Do It Again Medley with Billie Jean\". Nel 1991, raggiunsero il numero 1 nella U.S. Hot Dance Music/Club Play chart con il brano \"Deep in My Heart\", che utilizzava tratti della voce di Kier Kirby dal singolo \"Power of Love\" dei Deee-Lite del 1990.\nGli stessi due brani del medley dei Club House del 1983 sono stati anche registrati come un medley note-for-note dance dal gruppo musicale Slingshot di Detroit, che, con la sua versione cover, raggiunse il numero 1 nelle classifiche dance.. Ci sono state ulteriori versioni da parte dei Brooklyn Express, un progetto studio di New York messo in opera da Began Cekic ed Eric Durham, anche nel 1983.\nI Club House sono ben conosciuti anche per il singolo dance \"Light My Fire\" (featuring Carl) che raggiunse il numero 7 nella UK Singles Chart in April 1994. Il loro singolo successivo, \"Living In The Sunshine\", non ha avuto lo stesso successo raggiungendo solo il numero 21 nel Regno Unito a luglio dello stesso anno."}
{"id": "6122229", "revid": "125300242", "url": "https://it.wikipedia.org/wiki?curid=6122229", "title": "Boeing Model 15", "text": "Il Boeing Model 15 fu un aereo da caccia monoposto, monomotore e biplano, sviluppato dall'azienda aeronautica statunitense Boeing nei primi anni venti.\nIl modello venne adottato sia dalla componente aerea (Air Service) dello United States Army, l'esercito degli Stati Uniti d'America, e indicato in servizio con la denominazione PW-9, che dall'aviazione di marina della United States Navy, la marina militare dello stato nordamericano, nella sua variante imbarcata su portaerei, indicato con la designazione FB.\nCon 157 esemplari costruiti tra il 1923 e il 1928 nelle sue varie varianti basate a terra e imbarcate, il Model 15 fu il primo caccia sviluppato dalla Boeing a riscuotere un buon successo commerciale, assicurando all'azienda futura affidabilit\u00e0 nei confronti del mercato nazionale dell'aviazione militare.\nStoria del progetto.\nAl termine della prima guerra mondiale gli Stati Uniti d'America, tra i vincitori, ricevettero come prede di guerra 142 esemplari di caccia Fokker D.VII ex Impero tedesco destinati a prove di valutazione come eventuale equipaggiamento dei reparti della neoistituita United States Army Air Service, componente aerea dello United States Army. Tuttavia il modello tedesco era presumibile avrebbe avuto una limitata vita operativa cos\u00ec da aprire opportunit\u00e0 commerciali alle nascenti aziende aeronautiche nazionali.\nIn quest'ottica William Boeing, imprenditore che diede il nome alla propria azienda con sede e stabilimenti a Seattle e che aveva ottenuto una licenza di produzione per il Thomas-Morse MB-3, decise nel 1922 di avviare su iniziativa privata lo sviluppo di un nuovo modello di caccia che potesse competere in prestazioni con i contemporanei progetti di concezione britannica e francese. Il proprio ufficio tecnico, avendo modo di studiare il Fokker D.VII, inizi\u00f2 a disegnare un progetto basato sul modello tedesco, risultando avere alla fine molte caratteristiche comuni. Il Model 15, designazione attribuita dall'azienda al velivolo, era caratterizzato da una fusoliera con struttura in tubi in acciaio saldato rinforzato con filo armonico. La velatura, biplana, era costituita da due piani alari con struttura lignea dalle estremit\u00e0 arrotondate, con longheroni in abete rosso e mogano e centine in legno compensato a tre strati, mentre i montanti interalari che li collegavano, in legno nel Fokker, vennero sostituiti con tubi in acciaio a profilo aerodinamico gi\u00e0 adottati dall'azienda in altri modelli. Il carrello d'atterraggio era di tipo biciclo fisso, collegato alla parte ventrale della fusoliera, con ruote collegate tra loro da un assale rigido, a sospensione elastica, integrato in una struttura a profilo alare dalla corda pari a 16 in (410\u00a0mm).\nOriginariamente il motore previsto era un Wright-Hispano V8 raffreddato a liquido da ma appena diventato disponibile il Curtiss D-12 12 cilindri a V da il progetto venne modificato, spostando il radiatore, di tipo automobilistico, dal naso a un tunnel sotto il motore. Assieme ad altre modifiche minori che interessarono le ali, il progetto venne dichiarato definitivo il 10 gennaio 1922.\nL'esercito valut\u00f2 interessante la nuova proposta, accettando di fornire armamento e gruppo motoelica e di avviare prove di volo sul modello, lasciando alla Boeing i diritti su velivolo e progetto. Il contratto venne sottoscritto il 4 aprile 1923; il primo prototipo, indicato come XPW-9 (\"Experimental Pursuit, Water-cooled engine\"), venne portato in volo per la prima volta il 2 giugno 1923. L'XPW-9 venne quindi valutato in prove comparative con il concorrente Curtiss Model 33 per un contratto di fornitura per un \"pursuit aircraft\" destinato a sostituire in servizio il Thomas-Morse MB-3A.\nDati i risultati soddisfacenti, vennero accettati entrambi i velivoli; il modello Curtiss venne ridesignato PW-8 e il Model 15 PW-9. L'USAAS prefer\u00ec dotarsi del PW-9, che oltre ad aver superato le prestazioni del PW-8 in tutti gli aspetti a eccezione della velocit\u00e0, presentava una struttura pi\u00f9 robusta e di pi\u00f9 facile manutenzione, emettendo un ordine di fornitura per 113 esemplari, contro i soli 25 PW-8.\nDal Model 15 la Boeing svilupp\u00f2 inoltre una variante destinata all'uso navale, indicata come FB, che in tutte le sue sottoversioni venne realizzata in complessivi 44 esemplari.\nImpiego operativo.\nIl primo lotto di 25 esemplari di PW-9 inizi\u00f2 ad essere consegnato il 30 ottobre 1925. Tra tutte le varianti, prototipi compresi, tra il 1925 e il febbraio 1931 Boeing consegn\u00f2 al United States Army Air Corps un totale di 114 PW-9. Praticamente tutti i PW-9 furono operativi con unit\u00e0 d'oltremare, nelle Hawaii con il 5th Composite Group basato a Luke Field e in seguito al 18th Pursuit Group presso Wheeler Field, e nelle Filippine con il 4th Composite Group presso Clark Field, Luzon. I PW-9 equipaggiarono inoltre i 3rd, 6th, e 19th Pursuit Squadron tra il 1925 e il 1931.\nL'FB-1, del quale la United States Navy emise un ordine di fornitura per 16 esemplari ma ne ricevette solo dieci tra il 1\u00ba e il 22 dicembre 1924, non venne modificato per poter operare da portaerei (ad esempio, era privo del gancio di coda), ed \u00e8 stato assegnato agli squadron del United States Marine Corps (USMC) VF-1M, VF-2M e VF-3M, essendo consegnato in Cina a sostegno della Marine Expeditionary Force. Due altri esemplari, identificati come FB-2, vennero modificati per operare dalla portaerei dotandoli di gancio d'arresto e di carrello modificato, rinforzato per meglio sopportare le sollecitazioni dovute all'appontaggio. Questi furono presi in carico dal VF-2 nel mese di dicembre 1925. I risultati ottenuti in condizioni operative, generalmente ritenuti soddisfacenti, convinsero il Bureau of Aeronautics (BuAer) ad emettere un successivo ordine di fornitura per 27 esemplari; indicati come FB-5, divennero il primo modello da caccia US Navy destinato specificamente per operare da portaerei. Questi erano caratterizzati dall'adozione di un motore Packard 2A-1500 da 525\u00a0hp e per essere equipaggiati con una serie di ganci posizionati sotto l'asse, utilizzati per guidare il velivolo sul ponte di volo tramite cavi. Il primo FB-5 vol\u00f2 il 7 ottobre 1926 e fu consegnato alla US Navy all'inizio del gennaio successivo, spedizione effettuata su chiatta attraverso lo Stretto di Puget dalla fabbrica Boeing alla USS \"Langley\" ancorata nel porto di Seattle. Issato a bordo, i suoi primi voli ufficiali furono dal ponte della portaerei."}
{"id": "6122238", "revid": "114890927", "url": "https://it.wikipedia.org/wiki?curid=6122238", "title": "Amalia Bordiga", "text": "Era sorella di Amadeo Bordiga e di Augusto, morto nella I Guerra Mondiale. Col matrimonio, aveva aggiunto al proprio cognome quello del marito.\nBiografia.\nGiornalista, storiografa, autrice di novelle e di romanzi brevi, che uscirono in volume o su periodici e su importanti testate come il Corriere della Sera. Collabor\u00f2 al \"Mattino illustrato\" con biografie di personaggi della storia italiana, ed anche a Il Giornale e al Mattino con articoli di critica teatrale e cinematografica e con interventi su pedagogia e moda. Un suo studio su Maria Carolina d'Austria, presentato nel 1933, in occasione di un premio bandito dalla \"Nuova Antologia\", ottenne una \"segnalazione con lode\". Fu traduttrice dall'inglese, attiva fino agli anni Sessanta del Novecento."}
{"id": "6122242", "revid": "125773874", "url": "https://it.wikipedia.org/wiki?curid=6122242", "title": "Massimo Banzi", "text": "Massimo Banzi \u00e8 uno dei fondatori di Arduino \u00e8 stato uno dei principali promotori del movimento Maker, inoltre, insieme a Davide Gomba, ha fondato \"Officine Arduino\", primo fablab sorto in Italia, situato a Torino.\nBiografia.\nNato a Monza nel 1968, Massimo Banzi frequenta le scuole e poi l'Itis, prima nella stessa Monza, poi trasferendosi a Desio. Dopo aver iniziato gli studi di Ingegneria presso il Politecnico di Milano, li abbandona e inizia a lavorare nel mondo di internet. Assunto da Italia Online, una delle prime societ\u00e0 di internet nate in Italia, si trasferisce poi a Londra dove lavora per WorldCom e Sky.\nDopo aver lavorato come consulente per Prada, Artemide, Persol, Whirlpool, V &amp; A Museum e Adidas nei primi anni 2000 \u00e8 associato alle attivit\u00e0 didattiche del Interaction Design Institute Ivrea.\nNel 2004 lo studente colombiano Hernando Barrag\u00e1n, nella sua tesi di master presso l'Interaction Design Institute Ivrea, presenta il progetto Wiring, avente lo scopo di creare uno strumento elettronico semplice ed economico rivolto anche a un pubblico non specializzato. Banzi, che, insieme a Casey Reas, era relatore della tesi di Barrag\u00e1n, nel 2005 presenta il progetto Arduino, che prevedeva lo sviluppo di una piattaforma di prototipazione elettronica open-source che si basasse su hardware e software flessibili e facili da programmare. Il team iniziale di Arduino, oltre che da Banzi, era composto da David Cuartielles, Tom Igoe, Gianluca Martino e David Mellis. Tuttavia, anche anni dopo, Barrag\u00e1n, divenuto docente all'Universidad de los Andes di Bogot\u00e0, ha lanciato accuse sull'ingiustizia e \"mancanza di etica\" da parte dei fondatori di Arduino, i quali mai gli avrebbero chiesto di far parte del progetto che, a suo dire, altro non era che una copia di Wiring.\nMassimo Banzi \u00e8 stato aggregato alle attivit\u00e0 didattiche del Interaction Design Institute di Ivrea per quattro anni. Dopo la dismissione del centro, insegna Interaction Design presso il Master of Arts in Interaction Design SUPSI, a Mendrisio, e presso il CIID (Copenhagen Institute of Interaction Design), a Copenhagen."}
{"id": "6122273", "revid": "767487", "url": "https://it.wikipedia.org/wiki?curid=6122273", "title": "Androclo e il leone (film)", "text": "Androclo e il leone (\"Androcles and the Lion\") \u00e8 un film del 1952 diretto da Chester Erskine e, non accreditato, Nicholas Ray. L'adattamento, firmato dallo stesso Erskine e da Ken Englund, si basa sull'omonima commedia di George Bernard Shaw, andata in scena per la prima volta a Berlino il 25 novembre 1912.\nTrama.\nAndroclo \u00e8 un sarto cristiano che cerca di fuggire dalle persecuzioni dei romani. Nascosto nella foresta incrocia un leone sofferente e lo aiuta togliendogli una spina dalla zampa.\nPoco tempo dopo Androclo \u00e8 prigioniero e destinato ad essere ucciso dalle belve nell'arena ma incontra proprio il leone che aveva salvato che non gli si lancia addosso.\nL'imperatore incuriosito dalla scena cade nell'arena e viene salvato da Androclo. Decide quindi di sospendere le persecuzioni mentre Androclo e il suo amico leone si allontanano in pace.\nProduzione.\nLa lavorazione del film, prodotto dalla RKO Radio Pictures, dur\u00f2 da inizio settembre al 21 novembre 1951. Nell'agosto del 1952, Nicholas Ray diresse una scena aggiunta, definita della \"Vergine vestale\".\nDistribuzione.\nIl copyright del film, richiesto dalla RKO Radio Pictures, Inc., fu registrato il 30 ottobre 1952 con il numero LP2176.\nIl film, che fu presentato in prima mondiale a Los Angeles il 30 ottobre 1952, usc\u00ec nelle sale USA il 9 gennaio 1953 (a New York, il 14 gennaio)."}
{"id": "6122284", "revid": "124123", "url": "https://it.wikipedia.org/wiki?curid=6122284", "title": "Stathi Melani", "text": "Biografia.\nPadre Stathi Melani era un prete ortodosso albanese, membro del Congresso di Monastir, il quale decise di far rispettare nel sud dell'Albania le decisioni prese dal Congresso in merito alla diffusione uniforme della lingua letteraria albanese in ogni zone dell'Albania Etnica. Per la sua attivit\u00e0 patriottica fu perseguitato dalle autorit\u00e0 turche che all'epoca governavano l'Albania. Padre Stethi Melani non si arrese mai nemmeno quando i turchi gli bruciarono la casa per ben tre volte. Allo stesso tempo, la sua attivit\u00e0 veniva seguita e repressa dai preti ortodossi greci che organizzarono il suo assassinio. Cos\u00ec, il 24 dicembre 1917 la banda di greci capeggiata da Josif Suropullos gli fece un agguato riuscendo ad ucciderlo e massacrandolo sino a decapitarlo al fine di avvertire e intimidire altri attivisti albanesi cristiano-ortodossi. Tuttavia l'omicidio e la mutilazione del suo corpo vennero visti come una conferma dell'importanza della lingua albanese.\nLe attivit\u00e0 patriottiche.\nLe attivit\u00e0 patriottiche del Padre Stathi Melani si svolsero in un periodo di tempo di durato circa 35 anni e toccarono numerosi Stati, quali: tutti i territori dell'Albania Etnica, la Turchia, gli Stati Uniti d'America e la Grecia. A testimonianza della sua attivit\u00e0 patriottica vi sono una serie di articoli, libri, giornali e riviste pubblicati sia prima che dopo la morte. Queste opere hanno descritto le gesta coraggiose del Padre Stathi Melani. Egli riteneva cosa pi\u00f9 importante al mondo il benessere e l'unificazione delle terre albanesi occupate dai greci e serbi.\nMihal Grameno, un altro patriota albanese, nel 1907 lo descrisse cos\u00ec: \"Stathi Melani \u00e8 un patriota, intelligente e coraggioso, come uno dei pochi patrioti che hanno lottato per i diritti nazionali al momento del sultano Abdul Hamid\". Questo dimostra come Melani abbia sviluppato una notevole attivit\u00e0 a partire dagli ultimi decenni del XIX secolo di chiusura. Anche il politico e poeta Fan S. Noli parl\u00f2 e descrisse con superlativi le attivit\u00e0 di Stathi Melani in numerose opere editoriali. Le attivit\u00e0 di Stathi Melani non si limitarono al campo della propaganda e dell'organizzazione. Egli fu anche un guerriero ed un comandante molto abile tale da riscuotere molti successi. Insieme a lui hanno combattuto anche: Riza Vel\u00e7ishtin, Mihal Grameno, \u00c7er\u00e7iz Topulli, Sali Butka, Hajredin Tremishtin, Kopi Tushemisht, Pandeli Ceco, Mihal Dhosi ed altri. Tutti hanno combattuto per riunificare l'Albania e cacciare gli invasori greci e slavi.\nPadre Stathi Melani venne ucciso in un pozzo da alcuni soldati greci il 24 dicembre 1917. L'uccisione di Stathi scaten\u00f2 un'ondata di ribellione e di rabbia non solo tra la popolazione delle province di P\u00ebrmet, Leskovik e di Kolonje, ma anche a Gjirokastra, Tepelena, Delvina, Saranda, in Chameria ed a Valona, persino gli albanesi all'estero si ribellarono. Altre proteste a finch\u00e9 venissero arrestati gli assassini di Stathi Melani sono state fatte alle autorit\u00e0 italiane che all'epoca occupavano l'Albania."}
{"id": "6122287", "revid": "1543377", "url": "https://it.wikipedia.org/wiki?curid=6122287", "title": "Big Little Lies - Piccole grandi bugie", "text": "Big Little Lies - Piccole grandi bugie (\"Big Little Lies\") \u00e8 una serie televisiva creata da David E. Kelley e basata sul romanzo \"Piccole grandi bugie\" di Liane Moriarty.\nTrama.\nCeleste, Jane e Madeline sono tre amiche e madri che vivono a Monterey e sono alle prese con i piccoli e grandi problemi della vita quotidiana e delle amicizie, che vere amicizie non sono. Madeline, madre di Chloe e Abigail e moglie di Ed, soffre perch\u00e9 la figlia maggiore sta crescendo a fianco della nuova compagna dell'ex marito Nathan, Bonnie. Jane \u00e8 una ragazza madre con un trauma alle spalle da superare, mentre Celeste subisce gli abusi e le violenze del marito. Le loro vite vengono scosse da un omicidio, avvenuto durante una festa di beneficenza per i genitori nella scuola frequentata dai loro figli.\nProduzione.\nA maggio 2015 il network HBO ordina la miniserie basata sul romanzo di Liane Moriarty, con Reese Witherspoon e Nicole Kidman come protagoniste. Kidman e Witherspoon figurano anche tra le produttrici e inizialmente avevano opzionato i diritti del romanzo per un adattamento cinematografico. Le riprese sono iniziate a gennaio 2016 a Monterey, California.\nIl primo trailer \u00e8 stato diffuso ad ottobre 2016. La prima stagione, composta da sette puntate tutte dirette da Jean-Marc Vall\u00e9e, \u00e8 stata trasmessa dal canale via cavo HBO dal 19 febbraio al 2 aprile 2017. \nInizialmente doveva essere una miniserie, ma dopo il successo ricevuto dal pubblico e dalla critica, l'8 dicembre 2017, HBO rinnova la serie per una seconda stagione, sempre composta da 7 episodi, le cui riprese sono terminate nell'agosto 2018.\nColonna sonora.\nLa sigla d'apertura \u00e8 il brano \"Cold Little Heart\" del cantante britannico Michael Kiwanuka, facente parte dell'album \"Love &amp; Hate\" (2016)."}
{"id": "6122293", "revid": "83813582", "url": "https://it.wikipedia.org/wiki?curid=6122293", "title": "Zona di comando", "text": ""}
{"id": "6122295", "revid": "254059", "url": "https://it.wikipedia.org/wiki?curid=6122295", "title": "Gonzaga di Bozzolo", "text": ""}
{"id": "6122296", "revid": "110157", "url": "https://it.wikipedia.org/wiki?curid=6122296", "title": "Con te (Alberto Fortis)", "text": "Con Te, \u00e8 il diciannovesimo lavoro discografico (Extended Play) di Alberto Fortis, pubblicato nel 2016 dalla Sony Music.\nTracce.\nTesti e musiche di Alberto Fortis\nProduzione Artistica e Arrangiamenti di Roberto Baldi e Zen\u00eema"}
{"id": "6122298", "revid": "1543377", "url": "https://it.wikipedia.org/wiki?curid=6122298", "title": "Olga T\u0151r\u00f6s", "text": "Biografia.\nFu selezionata per la partecipazione ai Giochi Olimpici del 1936 da una delegazione che partecipava a un trofeo nazionale che si teneva nella sua citt\u00e0. Dopo le olimpiadi, ricevette una laurea di scienze motorie dalla Semmelweis University e si trasfer\u00ec a Kecskem\u00e9t nel 1939, dove lavor\u00f2 come insegnante per trentacinque anni. Ricevette il premio alla carriera da parte del comitato olimpico ungherese nel 2011.\nMor\u00ec il 16 febbraio 2015 all'et\u00e0 di 100 anni."}
{"id": "6122299", "revid": "61051", "url": "https://it.wikipedia.org/wiki?curid=6122299", "title": "Boeing PW-9", "text": ""}
{"id": "6122301", "revid": "61051", "url": "https://it.wikipedia.org/wiki?curid=6122301", "title": "Boeing FB", "text": ""}
{"id": "6122302", "revid": "729019", "url": "https://it.wikipedia.org/wiki?curid=6122302", "title": "Stazione di Ongagawa", "text": "La \u00e8 una stazione ferroviaria situata nella cittadina di Onga, nella prefettura di Fukuoka in Giappone. La fermata si trova sulla linea principale Kagoshima della JR Kyushu.\nStruttura.\nLa stazione \u00e8 costituita da un marciapiede laterale e uno a isola con tre binari passanti in superficie. I marciapiedi sono collegati al fabbricato viaggiatori da una passerella sopraelevata. Sono altres\u00ec presenti tornelli automatici con supporto alla bigliettazione elettronica Sugoca e biglietteria presenziata."}
{"id": "6122306", "revid": "110157", "url": "https://it.wikipedia.org/wiki?curid=6122306", "title": "Eurocup 2016-2017", "text": "L'Eurocup 2016-2017 (chiamata 7Days Eurocup per ragioni di sponsorizzazione) \u00e8 la quindicesima edizione del secondo torneo europeo di pallacanestro per club.\nSi \u00e8 svolta dal 12 ottobre 2016 al 5 aprile 2017.\nFormat competizione.\nNell'aprile 2016 la Euroleague Basketball approv\u00f2 un nuovo format con 24 squadre che vengono inserite in quattro gironi all'italiana da 6 squadre ciascuno. Le prime quattro di ciascun gruppo avanzano al turno successivo (denominato \"Top 16\"). In questa fase le formazioni vengono divise in 4 gruppi di 4 squadre ciascuno. Le prime due classificate di ciascun gruppo avanzano alla fase finale ad eliminazione diretta. Le ultime due classificate di ciascun girone vengono eliminate. Ottavi, quarti, semifinali e finale si giocano alla meglio delle tre partite.\nTuttavia dopo lo scontro FIBA-Euroleague solo 20 squadre partecipano alla \"Regular season\". In questo modo le squadre sono divise in quattro gironi all'italiana. Ogni girone \u00e8 composto da 5 squadre, dove solo l'ultima classificata di ciascun girone viene eliminata mentre le altre accedono alla \"Top 16\".\nSquadre partecipanti.\nLe squadre partecipanti alla \"Regular season\" sono 20.\nRegular season.\nClassifiche.\nSe due o pi\u00f9 squadre al termine ottengono gli stessi punti, vengono classificate in base ai seguenti criteri:\nTop 16.\nVi prendono parte le 16 squadre che hanno superato la \"Regular Season\".\nLe 16 formazioni sono suddivise in 4 raggruppamenti da 4 squadre ciascuno. Si qualificano agli ottavi di finale le prime due classificate di ogni girone.\nClassifiche.\nNel caso due o pi\u00f9 squadre al termine ottengano gli stessi punti, vengono classificate in base ai seguenti criteri:\nFase ad eliminazione diretta.\nNella fase ad eliminazione diretta le squadre si affrontano in serie al meglio delle tre partite. La squadra meglio piazzata delle due nella Top 16 giocher\u00e0 la prima e la terza (se necessaria) partita in casa.\nQuarti di finale.\nLa prima partita verr\u00e0 giocata il 28 febbraio, la seconda il 3 marzo, e l'eventuale terza l'8 marzo 2017.\nSemifinali.\nLa prima partita verr\u00e0 giocata il 14 marzo, la seconda il 17 marzo, e l'eventuale terza il 22 marzo 2017.\nFinale.\nLa prima partita verr\u00e0 giocata il 28 marzo, la seconda il 31 marzo, e l'eventuale terza il 5 aprile 2017.\nStatistiche.\n\"Statistiche tratte da\" http://www.eurocupbasketball.com/eurocup/games/statistics"}
{"id": "6122313", "revid": "121819305", "url": "https://it.wikipedia.org/wiki?curid=6122313", "title": "Corinna Teresa Ubertis", "text": "Biografia.\nNasce a Firenze in quanto il padre \u00e8 un militare di carriera, appartenente ad una famiglia del Ducato di Monferrato con possedimenti a Frassineto Po; successivamente inizier\u00e0 la sua collaborazione con il Corriere della Sera e le riviste \"La Donna\", \"La Riviera Ligure\", \"La Lettura\"; di quest'ultima nel 1902 vince un concorso con la novella \"Rigoletto\": ha 25 anni e si rivela scrittrice vincendo il \"Premio Giacosa\". \nCon lo pseudonimo di T\u00e8r\u00e8sah pubblica un piccolo volume di poesie a cui seguiranno anche pi\u00e8ces teatrali come \"Il Giudice\" che verr\u00e0 messo in scena a Genova nel 1903 da Ermete Zacconi.\nNel 1912 sposa Ezio Maria Gray, importante esponente politico nazionalista e poi fascista, giornalista professionista, autore di saggi storico-politici e conferenziere, e si trasferisce a Roma. Allo scoppio della Prima Guerra Mondiale \u00e8 interventista e scrive racconti per l'infanzia di tipo propagandistico, \"Piccoli eroi della grande guerra\" (1915).\nPubblica in tutto circa cinquanta libri tra cui ricordiamo: le raccolte di poesie \"Il libro di Titania\" (1908), \"Il cuore e il destino\" (1910), \"Strade mie\" (1942); le novelle \"Il corpo e l'ombra\" (1911), \"La casa al sole\" (1917), \"La piccola dama\" (1921); i romanzi \"Pare un sogno\" (1906), \"Il glicine\" (1926), \"Dobbiamo vivere la nostra vita\" (1941); i racconti per l'infanzia, tradotti anche nelle principali lingue europee \"I racconti di sorella Orsetta\" (1910), \"I racconti della foresta e del mare\" (1915), \"Storia di una coccarda\" (1917), \"Il Natale dei Benno Claus\" (1920), \"Ombrone, il fiume che piange e altre novelle\" (1926), \"Balillino di suo pap\u00e0, una ne pensa e cento ne fa\" (1928), \"Apparizioni del viandante\" (1939). \nIl 16 gennaio del 2014 presso il Palazzo Strozzi a Firenze \u00e8 stata presentata la sua biografia ufficiale che \u00e8 stata pubblicata nel volume \"Scrittrici italiane dell'Otto e Novecento - Le interviste impossibili\"."}
{"id": "6122316", "revid": "1793900", "url": "https://it.wikipedia.org/wiki?curid=6122316", "title": "Olympia Looping", "text": "L'Olympia Looping \u00e8 uno tra i pi\u00f9 grandi ottovolanti mobili del mondo, dotato di cinque looping.\nStoria.\nL'attrazione \u00e8 presente all'Oktoberfest di Monaco di Baviera dal 1989 e viene considerato uno dei pi\u00f9 grandi ottovolanti mobili del mondo. Il progetto \u00e8 dello studio Ingenieur B\u00fcro Stengel, il principale studio d'ingegneria al mondo specializzato nella progettazione di montagne russe che ha sede in Germania nei pressi di Monaco.\nCaratteristiche.\nLa struttura ha una altezza di 32,5 metri ed una lunghezza complessiva di circa 1250 metri. I vagoncini possono raggiungere la velocit\u00e0 di circa 80\u00a0km/h con una accelerazione sino a 5,2\u00a0g. Il peso totale della struttura in acciaio \u00e8 di 900 tonnellate e per la sua installazione necessita di una superficie rettangolare dalle dimensioni di 86,5 metri e 38,5 metri.\nSituazione recente.\nL'Olympia Looping \u00e8 stato trasportato per la prima volta al Prater di Vienna nel 2016 e in seguito di nuovo trasferito all'Oktoberfest Monaco di Baviera."}
{"id": "6122319", "revid": "203463", "url": "https://it.wikipedia.org/wiki?curid=6122319", "title": "International Society on General Relativity and Gravitation", "text": "La International Society on General Relativity and Gravitation (ISGRG) \u00e8 un istituto di cultura scientifica fondato nel 1971, con l'obiettivo di promuovere la ricerca sulla relativit\u00e0 generale (GR) e sulla gravitazione. \nA tal fine, esso incoraggia la comunicazione tra i ricercatori nel campo della relativit\u00e0, in particolare organizzando conferenze internazionali triennali sulla relativit\u00e0 generale, sponsorizzando il sito web \"Hyperspace\", e pubblicando la rivista \"General Relativity and Gravitation\". La societ\u00e0 serve anche come Commissione affiliata (AC.2) dell'International Union of Pure and Applied Physics.\nIl presidente della societ\u00e0 \u00e8 sempre un fisico gravitazionale di primo piano. In passato, sono stati presidenti: Christian M\u00f8ller (1971-1974), Nathan Rosen (1974-1977), Peter Bergmann (1977-1980), Yvonne Choquet-Bruhat (1980-1983), Dennis Sciama (1983-1986), Ezra Ted Newman (1986-1989), George Ellis (1989-1992), Roger Penrose (1992-1995), J\u00fcrgen Ehlers (1995-1998), Werner Israel (1998-2001), Robert Wald (2001-04), Clifford Will (2004-07), Abhay Ashtekar (2007-10), e Malcolm AH MacCallum (2010-13). L'attuale presidente \u00e8 Gary Horowitz.\nL'istituto assegna due premi ogni tre anni: il Bergmann-Wheeler Prize , assegnato per un'eccellente tesi di dottorato nell'area della gravit\u00e0 quantistica, e il J\u00fcrgen Ehlers Prize per un'eccellente tesi di dottorato sulla relativit\u00e0 numerica o matematica. \nL'istituto assegna inoltre ogni anno lo IUPAP General Relativity and Gravitation Young Scientist Prize."}
{"id": "6122320", "revid": "439868", "url": "https://it.wikipedia.org/wiki?curid=6122320", "title": "Olympia looping", "text": ""}
{"id": "6122321", "revid": "729019", "url": "https://it.wikipedia.org/wiki?curid=6122321", "title": "Stazione di Mizumaki", "text": "La \u00e8 una stazione ferroviaria situata nella cittadina di Mizumaki, nella prefettura di Fukuoka in Giappone. La fermata si trova sulla linea principale Kagoshima della JR Kyushu.\nStruttura.\nLa stazione \u00e8 costituita da due marciapiedi laterali collegati al fabbricato viaggiatori da un sottopassaggio. Sono altres\u00ec presenti tornelli automatici con supporto alla bigliettazione elettronica Sugoca e biglietteria presenziata."}
{"id": "6122372", "revid": "729019", "url": "https://it.wikipedia.org/wiki?curid=6122372", "title": "Stazione di Orio", "text": "La \u00e8 una stazione ferroviaria situata nel distretto di Yawata Nishi-ku della citt\u00e0 di Kitaky\u016bsh\u016b, nella prefettura di Fukuoka, in Giappone. La stazione si trova sulla linea principale Kagoshima della JR Kyushu.\nStruttura.\nL'impianto \u00e8 situato all'incrocio di due linee ferroviarie, e possiede marciapiedi in tre aree separate: presso l'uscita ovest, presso l'uscita est, e presso l'uscita Takami.\nSono presenti tornelli automatici con supporto alla bigliettazione elettronica Sugoca e biglietteria presenziata. Al 2016 sono in corso lavori per la semplificazione dell'impianto."}
{"id": "6122385", "revid": "124123", "url": "https://it.wikipedia.org/wiki?curid=6122385", "title": "Constant Dutilleux", "text": "Biografia.\nConstant Dutilleux inizi\u00f2 il completamento dei suoi studi d'arte quando venne ammesso a frequentare l'\u00c9cole des beaux-arts di Parigi e pot\u00e9 seguire i corsi del pittore Louis Hersent. Dutilleux era un ammiratore di Eug\u00e8ne Delacroix da cui certamente fu influenzato e del quale aveva visto il quadro \"La morte di Sardanapalo\" nel 1827, e venti anni dopo pot\u00e9 incontrarlo. Ma ebbe come riferimento anche un altro artista: Jean-Baptiste Camille Corot di cui divenne amico collezionando i suoi quadri assieme a quelli di Delacroix. Corot si recava spesso nella cittadina di Arras, a partire dal 1851, per dipingerne i dintorni, e molti suoi allievi e ammiratori lo seguivano, al punto che si pu\u00f2 parlare di una \"scuola di Arras\" fondata da Corot. Dutilleux, da parte sua, oltre a frequentare Arras, accompagn\u00f2 Corot dapprima in un viaggio nei Paesi Bassi, poi a Fontainebleau, dove entr\u00f2 in contatto con la Scuola di Barbizon e ne divenne un adepto.\nDutilleux trasmise inoltre questa ammirazione per i due suoi pittori prediletti alla sua cerchia familiare (in particolare ai suoi due generi Charles Desavary e Alfred Robaut) e Camille Corot, anche dopo la scomparsa di Dutilleux (1865), continu\u00f2 a recarsi ad Arras per altri dieci anni.\nConstant Dutilleux, assieme ai suoi generi, partecip\u00f2 anche alla messa a punto del procedimento fotografico del \"clich\u00e9-verre\", che fu sperimentato da Camille Corot.\nNella prima parte della sua carriera Dutilleux fu influenzato dai paesaggi della pittura nordica. Poi sub\u00ec l'influenza di Delacroix e di Corot.\nDutilleux fu il bisnonno del compositore Henri Dutilleux. Mor\u00ec a Parigi a 58 anni, nel 1865."}
{"id": "6122389", "revid": "443474", "url": "https://it.wikipedia.org/wiki?curid=6122389", "title": "The Global Spirit Tour", "text": ""}
{"id": "6122392", "revid": "62004", "url": "https://it.wikipedia.org/wiki?curid=6122392", "title": "Losail", "text": ""}
{"id": "6122429", "revid": "118273790", "url": "https://it.wikipedia.org/wiki?curid=6122429", "title": "Auditorium Conciliazione", "text": "L'Auditorium Conciliazione (in origine Auditorium Pio, chiamato anche Auditorium della Conciliazione) \u00e8 un complesso multifunzionale di Roma, realizzato per ospitare eventi musicali e culturali e artistici di varie tipologie. Fu inaugurato nel 1950.\nDescrizione.\nSi trova nel rione Borgo, in via della Conciliazione, nei pressi del Vaticano. \u00c8 inserito in un grosso stabile destinato ad accogliere uffici e un albergo per pellegrini, realizzato nell'immediato secondo dopoguerra a chiusura dell'intervento per la sistemazione di via della Conciliazione avviato nel 1937.\nEventi.\nNel corso dell'anno vi si svolgono vari eventi, tra cui il David di Donatello, uno dei pi\u00f9 prestigiosi premi del cinema italiano."}
{"id": "6122432", "revid": "287204", "url": "https://it.wikipedia.org/wiki?curid=6122432", "title": "Simin D\u0101neshvar", "text": "\u00c8 considerata la prima grande romanziera dell'Iran.\nBiografia.\nSimin Daneshvar nacque in una famiglia di intellettuali e artisti. Il padre, Mohammad Ali Daneshvar, era un fisico, e la madre una pittrice. Simin benefici\u00f2 della migliore educazione possibile in Iran e frequent\u00f2 la scuola inglese Mehr Ain. Nel 1942 inizi\u00f2 l'universit\u00e0 presso il Dipartimento di Letteratura Persiana di Tehran. Dopo la morte del padre, per supportare economicamente la famiglia, cominci\u00f2 a scrivere testi e articoli per \"Radio Tehran\" e per il giornale \"Iran\" e a lavorare come assistente in relazioni internazionali presso il Ministero degli Affari Esteri. Si impegn\u00f2 inoltre in numerose traduzioni di autori europei, fra cui Anton Chekhov (\"Il Giardino dei Ciliegi\"), Nathaniel Hawthorne (\"La lettera scarlatta\"), e Alberto Moravia. Nel 1949 consegu\u00ec il dottorato con la tesi \"Beauty as Treated in Persian Literature\", sotto la guida di Fatemeh Sayyah, prima docente donna in un'universit\u00e0 iraniana. \nNel 1950 spos\u00f2 Jalal al-Ahmad, noto scrittore iraniano: fu un matrimonio d'amore, originale e anticonformista, grazie al quale Daneshvar pot\u00e9 mantenere il proprio nome e le proprie libert\u00e0. Tra il 1952 e il 1954 soggiorn\u00f2 negli Stati Uniti come studente Fulbright presso la Stanford University, dove segu\u00ec il corso di scrittura creativa con Wallace Stegner. Durante il suo soggiorno scrisse in inglese e pubblic\u00f2 due racconti brevi. Una volta rientrata in Iran, entr\u00f2 a far parte del collegio docenti del Dipartimento di archeologia presso l'Universit\u00e0 di Tehran, come insegnante di storia dell'arte. Nonostante fosse un'eccezionale insegnante, la SAVAK (\"Organizzazione nazionale per la sicurezza e l'informazione\", servizi segreti iraniani) stronc\u00f2 la sua carriera universitaria finch\u00e9, nel 1979, Daneshvar rassegn\u00f2 le dimissioni e si dedic\u00f2 completamente alla scrittura. Fu ricoverata in ospedale a Tehran per problemi respiratori acuti nel 2005 e dimessa dopo un mese. \nMor\u00ec nella sua casa di Tehran dopo l'insorgere di un'influenza. Il suo corpo fu seppellito l'11 marzo presso il Behesht-e Zahra.\nCarriera letteraria.\nNel 1948, all'et\u00e0 di 27 anni, Daneshvar pubblic\u00f2 \"Atash-e khamoosh\" (\"The Quenched Fire\"). Fu la prima collezione di racconti brevi pubblicata da una donna in Iran, ma, nonostante le avesse dato una certa fama, pi\u00f9 tardi rifiut\u00f2 di ripubblicare il suo lavoro, imbarazzata dalla qualit\u00e0 acerba dei suoi scritti. Nel 1961 pubblic\u00f2 una raccolta di dieci racconti dal titolo \"Shahri chun behesht\" (\"A city like Paradise\") e nel 1969, appena pochi mesi prima della morte del marito, il romanzo \"Savushun\" (\"A Persian Requiem\"). Anche dopo la rivoluzione iraniana del 1979, Daneshvar continu\u00f2 a scrivere, pubblicando nel 1980 \"Be Ki Salaam Konam?\" (\"To Whom Shall I Say Hello?\"). Inizi\u00f2 poi a lavorare su una trilogia intitolata \"Sargard\u0101ni\", di cui l'ultimo capitolo \u00e8 andato perduto e non \u00e8 mai stato pubblicato.\nL'isolamento intellettuale, a seguito delle sue dimissioni dall'Universit\u00e0 di Tehran, fu una dolorosa esperienza che contrassegn\u00f2 la carriera di scrittrice di Daneshvar. Nonostante lo straordinario successo del suo primo romanzo, la critica trascur\u00f2 deliberatamente le sue produzioni letterarie. Il suo successo fu sistematicamente attribuito alla figura maschile a lei pi\u00f9 vicina, quella del marito Jalal al-Ahmad, trascurando le profonde differenze ideologiche e stilistiche. \nSimin Daneshvar, durante la sua lunga carriera di scrittrice, sub\u00ec la censura dei suoi colleghi ma fu anche in grado, in qualit\u00e0 di autrice dalla singolare sensibilit\u00e0 verso le sottigliezze delle relazioni personali, di dipingere gli effetti dell'auto-censura attraverso i suoi personaggi.\nOpere.\nL'opera di maggior successo di Daneshvar, \"Savushun\", \u00e8 romanzo che descrive la vita in Iran fra le due guerre mondiali. \u00c8 uno dei pi\u00f9 venduti romanzi persiani, \u00e8 stato ristampato almeno sedici volte e tradotto in molte lingue. In Italia \u00e8 stato pubblicato nel 2018 da Francesco Brioschi Editore.\nIn qualit\u00e0 di autrice e traduttrice, Daneshvar scrisse esprimendo una certa sensibilit\u00e0 sulla condizione delle donne nel suo paese. I racconti di Daneshvar riflettono la realt\u00e0 piuttosto che la fantasia dell'autrice. Contengono temi esistenziali come la morte, il malessere, il tradimento, l'adulterio, la solitudine, ma anche temi di interesse sociale, come il rapimento di bambini, l'affarismo, l'analfabetismo, l'ignoranza, e la povert\u00e0, questioni che affliggevano il paese negli anni sessanta e settanta e che risultavano di immediata comprensione e credibilit\u00e0 agli occhi del lettore. "}
{"id": "6122433", "revid": "838137", "url": "https://it.wikipedia.org/wiki?curid=6122433", "title": "Supercoppa tedesca 2016 (pallavolo femminile)", "text": "La Supercoppa tedesca 2016 si \u00e8 svolta il 16 ottobre 2016: al torneo hanno partecipato due squadre di club tedesche e la vittoria finale \u00e8 andata per la prima volta al .\nRegolamento.\nLe squadre hanno disputato una gara unica."}
{"id": "6122434", "revid": "1149807", "url": "https://it.wikipedia.org/wiki?curid=6122434", "title": "Joel Adams", "text": "Ha raggiunto la sua popolarit\u00e0 nel 2012 per aver cantato la canzone \"The Girl Is Mine\" di Michael Jackson e di Paul McCartney ad X-Factor Australia."}
{"id": "6122438", "revid": "71433", "url": "https://it.wikipedia.org/wiki?curid=6122438", "title": "Il magnifico Spanley", "text": ""}
{"id": "6122440", "revid": "358169", "url": "https://it.wikipedia.org/wiki?curid=6122440", "title": "Hedaya Wahba", "text": ""}
{"id": "6122442", "revid": "79968", "url": "https://it.wikipedia.org/wiki?curid=6122442", "title": "Pr\u00e9ludes (Stalteri)", "text": "Pr\u00e9ludes \u00e8 un album discografico del pianista compositore Arturo Stalteri, pubblicato nel 2016 dalla Felmay\nIl disco.\n, 23 pi\u00f9 una ghost track. \u00c8 idealmente ispirato a Claude Debussy (anche i brani di St\u00e0lteri hanno infatti un titolo, come nel caso del compositore francese). uno Yamaha C7 con meccanica Steinway, supportato da altri strumenti come una chitarra elettrica, un clavicembalo, un flauto, un violino, un santoor.\nSt\u00e0lteri trova ispirazione nei temi a lui pi\u00f9 cari tra cui il fantasy, la musica celtica, la poesia bretone e le opere di J. R. R. Tolkien."}
{"id": "6122446", "revid": "1602064", "url": "https://it.wikipedia.org/wiki?curid=6122446", "title": "Maryna Litvinchuk", "text": " Nelle Olimpiadi del 2020, ha ricevuto una medaglia d'argento nel K4 500 metri femminile."}
{"id": "6122448", "revid": "111319", "url": "https://it.wikipedia.org/wiki?curid=6122448", "title": "Mar'ina Pa\u016dtaran", "text": ""}
{"id": "6122449", "revid": "111319", "url": "https://it.wikipedia.org/wiki?curid=6122449", "title": "Maryna Paltaran", "text": ""}
{"id": "6122451", "revid": "111319", "url": "https://it.wikipedia.org/wiki?curid=6122451", "title": "Maryna Pautaran", "text": ""}
{"id": "6122452", "revid": "111319", "url": "https://it.wikipedia.org/wiki?curid=6122452", "title": "Maryna Litvin\u010duk", "text": ""}
{"id": "6122453", "revid": "124123", "url": "https://it.wikipedia.org/wiki?curid=6122453", "title": "De'Adre Aziza", "text": "\u00c8 nota soprattutto per la sua performance nel musical \"Passing Stranger\" a Broadway, per cui \u00e8 stata candidata al Tony Award alla miglior attrice non protagonista in un musical nel 2008. Ha recitato a Broadway anche nell'adattamento musicale di Donne sull'orlo di una crisi di nervi, con Sherie Rene Scott, Laura Benanti, Mary Beth Peil e Patti LuPone."}
{"id": "6122457", "revid": "76963", "url": "https://it.wikipedia.org/wiki?curid=6122457", "title": "Orfeh", "text": "\u00c8 nota soprattutto per aver interpretato Paulette nel musical \"Legally Blonde\" a Broadway, ruolo per cui \u00e8 stata candidata al Tony Award alla miglior attrice non protagonista in un musical nel 2009.\n\u00c8 sposata con l'attore Andy Karl, suo collega in \"Legally Blonde\"."}
{"id": "6122459", "revid": "110157", "url": "https://it.wikipedia.org/wiki?curid=6122459", "title": "Qualificazioni al campionato europeo di calcio femminile Under-17 2017", "text": "Le qualificazioni al campionato europeo di calcio femminile Under-17 2017 sono iniziate il 20 settembre 2016 e si concluderanno nella prima fase il 31 ottobre 2016, per poi proseguire con le nazionali che sono riuscite ad accedere al turno successivo, con la fase \u00e9lite, che si concluder\u00e0 definitivamente nella primavera 2017. Al torneo sono ammesse calciatrici nate dal 1\u00ba gennaio 2000 in poi. Tutti gli incontri si svolgeranno nell'arco di 80 minuti, consistenti in due tempi da 40 minuti interrotti da un intervallo da 15 minuti.\nHanno partecipato a questa prima fase della competizione 45 nazionali della zona UEFA, compresa Malta, per la prima volta inclusa nel torneo, che si contendono i sette posti della fase finale del Campionato europeo di calcio femminile Under-17 2017 al quale \u00e8 gi\u00e0 qualificata la Repubblica Ceca in qualit\u00e0 di paese ospitante..\nFase \u00e9lite.\nVi accedono direttamente Francia e Germania.\nRaffronto tra le seconde classificate.\nPer determinare la migliore nazionale tra quelle classificatesi seconde nella fase \u00e9lite che accede alla fase finale del torneo, si tiene conto solo dei risultati ottenuti contro la prima e la terza classificata del proprio girone."}
{"id": "6122463", "revid": "729019", "url": "https://it.wikipedia.org/wiki?curid=6122463", "title": "Coin de Mire", "text": "Coin de Mire (in inglese Gunner's Quoin) \u00e8 una piccola isola disabitata che sorge a circa 4,5\u00a0km dalla costa settentrionale di Mauritius.\nL'isola \u00e8 classificata dal Ministero dell'Ambiente di Mauritius come riserva naturale e l'accesso vi \u00e8 consentito solo dietro autorizzazione del Ministero.\nTerritorio.\nL'isola \u00e8 un antico cono vulcanico basaltico, con una superficie di circa 76 ha. \u00c8 la pi\u00f9 meridionale del gruppo di piccole isole che sorgono a nord di Mauritius e si trova a circa 4,5\u00a0km al largo della costa settentrionale dell'isola madre. L'isola ad essa pi\u00f9 vicina \u00e8 l'\u00cele Plate (in inglese Flat Island), che si trova circa 6.5\u00a0km a nord-est.\nFlora.\nTestimonianze storiche e evidenze frammentarie attuali, suggeriscono che la comunit\u00e0 vegetale climax delle zone pi\u00f9 riparate dell'isola fosse in passato una foresta di palme. La introduzione di specie esotiche, ed in particolare di ratti e lepri, ha profondamente modificato la vegetazione. Gi\u00e0 nel 1937, l'isola risultava ricoperta in prevalenza da una savana dominata da \"Dichanthium annulatum\" (Poaceae), con presenza sporadica di \"Latania loddigesii\" (Arecaceae), \"Dracaena concinna\" (Agavaceae) e \"Aloe tormentorii\" (Xanthorrhoeaceae). Attualmente \u00e8 predominante la copertura di \"Heteropogon contortus\" e \"Flacourtia indica\", una specie esotica che ha letteralmente invaso l'altopiano centrale dell'isola, con residue popolazioni frammentarie di \"Aloe\" lungo i pendii pi\u00f9 ripidi, isolati boschetti di \"Pandanus\" prevalentemente lungo la costa meridionale, residue popolazioni di \"Latania\" nelle gole in prossimit\u00e0 della sommit\u00e0 e una piccola foresta di \"Dracaena\" situata appena sotto lo sperone roccioso che costituisce la vetta alla collina.\nFauna.\nTra gli uccelli che nidificano sull'isola vi sono la berta del Pacifico (\"Ardenna pacifica\"), il fetonte codarossa (\"Phaethon rubricauda\") e il fetonte codabianca (\"Phaethon lepturus\").\nL'isola ospita una popolazione dello scinco di Boyer (\"Gongylomorphus bojerii\"), un tempo molto comune sull'isola di Mauritius, e oggi considerato specie in pericolo critico di estinzione. Altri rettili presenti sono lo scinco di Bouton (\"Cryptoblepharus boutonii\"), il geco diurno di Mauritius (\"Phelsuma ornata\") e il geco notturno di Coin de Mire (\"Nactus coindemirensis\")."}
{"id": "6122464", "revid": "1414688", "url": "https://it.wikipedia.org/wiki?curid=6122464", "title": "Luuka Jones", "text": ""}
{"id": "6122473", "revid": "76963", "url": "https://it.wikipedia.org/wiki?curid=6122473", "title": "Megan Lawrence", "text": "Ha recitato in numerosi musical, tra cui \"Les Mis\u00e9rables\" (Broadway, 1990), \"Grease\" (tour statunitense, 1994), \"\" (Broadway, 2001), \"The Pajama Game\" (Broadway, 2006; candidata al Tony Award alla miglior attrice non protagonista in un musical), \"Hair\" (Off Broadway, 2007 e 2008; Broadway, 2009; Londra, 2010) e \"Holiday Inn\" (Broadway, 2016)."}
{"id": "6122480", "revid": "125680996", "url": "https://it.wikipedia.org/wiki?curid=6122480", "title": "Giovanni Marangoni (archeologo)", "text": "Biografia.\nFiglio di Francesco e di Marietta, di cui l'atto di nascita tace il cognome, ricevette la prima tonsura il 4 aprile 1685, nel seminario arcivescovile di Corf\u00f9, dove si trovava forse per accompagnare l'arcivescovo Marcantonio Barbarigo che fu poi creato cardinale da Papa Innocenzo XI, nel 1686. A settembre 1685 torn\u00f2 a Venezia col Barbarigo e il 22 settembre 1696 fu ordinato sacerdote, a Roma, nella Basilica di San Giovanni in Laterano. Nel febbraio 1703 risulta nella Chiesa di San Girolamo della Carit\u00e0, non lontana da Piazza Farnese.\nFra teologia e archeologia cristiana.\nStrinse amicizia fraterna con Marcantonio Boldetti, canonico della Basilica di Santa Maria in Trastevere, che Clemente XI aveva scelto come Custode delle reliquie e dei cimiteri, e con la terziaria domenicana di Anagni Claudia De Angelis, che assister\u00e0 poi nell'impianto ad Anagni delle \"Scuole pie per le fanciulle\", aperte nel 1709 e definitivamente riconosciute nel 1720.\nDagli esercizi spirituali alle monache di Santa Chiara, in Anagni, Marangoni trasse spunto per la sua prima opera: \"Esercizii per la novena del Santissimo Natale\", 1707. Seguirono \"Gridi del pastore divino\", 1710 - che contengono citazioni di passi biblici e di autori classici - opera in traduzione dallo spagnolo e scritta in forma di dialogo. Nel 1712 pubblic\u00f2 \"Vita del servo di Dio il p. Buonsignore Cacciaguerra\", mistico senese.\nNel 1718 si stabil\u00ec con Boldetti in un palazzo romano, contiguo alla Chiesa di Santa Maria in Publicolis e detto dal bugnato dell'esterno \"a punte di diamante\". \nAccompagnava sovente Boldetti nelle esplorazioni del sottosuolo romano. Nel 1720 sondaggi a lato della via Ostiense e lungo la Salaria favorirono il ritrovamento delle Catacombe di Commodilla e della Catacomba di Trasone. Boldetti pubblic\u00f2 \"Osservazioni sopra i cimiterj de' santi martiri ed antichi cristiani di Roma\", opera dotta sugli usi funerari dei primi cristiani. Un resoconto delle ultime scoperte \u00e8 abbozzato nel capitolo XVIII del libro II, ad opera di Marangoni che offre qui una descrizione sistematica dei siti e dei reperti, avviando la pratica di disegnare i luoghi, le pitture parietali e gli oggetti rinvenuti. Marangoni individu\u00f2 nel pavimento della Basilica di Sant'Agnese, in via Nomentana, l'iscrizione marmorea del \"carmen\" di papa Damaso, in onore della santa martire. \nA marzo 1737 un incendio distrusse parte della raccolta di disegni delle iscrizioni e delle pitture, frutto del lavoro con Boldetti nell'arco di oltre quindici anni, insieme a resti e a manufatti, estratti dalle catacombe e depositati nel palazzo di via de' Publicolis. Nel 1740 Marangoni pubblic\u00f2 \"Acta s. Victorini episcopi Amiterni et martyris illustrata, con l'Appendix de coemeterio S. Saturnini seu Thrasonis via Salaria et monumentis ex eodem, aliisque sac. coemeteriis Urbis nuper refossis\", che \u00e8 considerata la sua opera pi\u00f9 importante e fu utilizzata da Ludovico Antonio Muratori che preparava il tomo V delle sue \"Antiquitates Italicae Medii Aevi\". Pubblic\u00f2 nel 1743 \"Delle memorie sagre e civili dell'antica citt\u00e0 di Novana, oggi Civitanova nella provincia del Piceno\" e \"Acta passionis atque translationum s. Magni episcopi Tranensis et martyris\". Altre iscrizioni, rinvenute dopo il 1740, furono riprodotte in appendice al trattato \"Delle cose gentilesche e profane trasportate ad uso e adornamento delle chiese\", 1744. \nIn questa opera egli giustifica l'impiego, da parte dei primi cristiani, del culto divino di immagini, di edifici e di suppellettili degli antichi romani. Boldetti era stato biasimato, per avere esposto nel portico della basilica di Santa Maria in Trastevere epigrafi romane. Marangoni insisteva che bisognava tutelare il materiale di scavo, asportato e distribuito a chiese, a monasteri, a privati; bisognava porre argine a incauti prelievi di reperti funerari e alla dispersione di epigrafi sacre e profane; bisognava evitare i danni provocati da \"cavatori\" incompetenti, a caccia di reliquie di martiri.\nMuseo Sacro e Museo Profano in Vaticano.\nIl papa ordin\u00f2 la rimozione da Santa Maria in Trastevere delle lapidi che andarono a costituire, fra il 1756 e il 1767, il Museo sacro e il Museo profano della Biblioteca Apostolica Vaticana e che oggi fanno parte dei Musei Vaticani. \nSi andava verso la sacralizzazione di vestigia dell'antica Roma, di pari passo con l'opera di restauro e di riedificazione di basiliche pagane e di luoghi sacri a Roma. Il Colosseo fu consacrato nel 1756, alla memoria della Passione di Ges\u00f9 e dei primi cristiani.\nNominato nel 1729 protonotario apostolico, Marangoni declin\u00f2 nel 1749 l'offerta di Benedetto XIV del vescovato vacante di Anagni e, alla morte di Boldetti, gli subentr\u00f2 nella carica di Custode delle reliquie e dei cimiteri. A luglio 1751, colpito da paralisi, si trasfer\u00ec nella casa di riposo di San Girolamo, dove mor\u00ec.\nInediti: \"Christi martyrum Primi et Feliciani\", 1736 (Biblioteca apostolica Vaticana); \"De electione summi pontificis\", 1740 (Biblioteca Casanatense)."}
{"id": "6122481", "revid": "122589992", "url": "https://it.wikipedia.org/wiki?curid=6122481", "title": "Casimir Ninga", "text": "Carriera.\nClub.\nGioca dal 2011 al 2013 al Renaissance, squadra della Premier League ciadiana. Nel 2013 passa alla squadra gabonese del Mangasport, con cui vince due campionati. Nel 2015 viene acquistato dal .\nIl 4 luglio 2018 viene acquistato dal per 2 millioni di euro, firmando un contratto quadriennale.\nNazionale.\nDebutta nella nazionale ciadiana l'11 novembre 2011 contro la Tanzania nella gara di qualificazione al Mondiale 2014. Segna la prima rete con la maglia del suo Paese il 31 maggio 2014, contro il Malawi, nella gara di qualificazione alla Coppa d'Africa 2015."}
{"id": "6122482", "revid": "635893", "url": "https://it.wikipedia.org/wiki?curid=6122482", "title": "Ji\u0159\u00ed Prskavec", "text": ""}
{"id": "6122483", "revid": "287204", "url": "https://it.wikipedia.org/wiki?curid=6122483", "title": "Jiri Prskavec", "text": ""}
{"id": "6122484", "revid": "111319", "url": "https://it.wikipedia.org/wiki?curid=6122484", "title": "Joe Clarke", "text": ""}
{"id": "6122488", "revid": "1543377", "url": "https://it.wikipedia.org/wiki?curid=6122488", "title": "Crossing the River", "text": "Crossing the River \u00e8 il romanzo storico pi\u00f9 famoso dello scrittore britannico Caryl Phillips (St. Kitts, 13 marzo 1958), che \u00e8 stato pubblicato nel 1993 e nel 1994 ha vinto il James Tait Black Memorial Prize, il pi\u00f9 antico premio letterario d'Inghilterra, ed \u00e8 stato selezionato per il Booker Prize. Il Village Voice lo definisce una coraggiosa reinterpretazione della geografia e del significato della diaspora africana, mentre il Boston Globe afferma che \"Crossing the River \"tramanda in maniera eloquente una sofferta testimonianza di distruzione della vita dei neri.\nIntroduzione alla trama.\n\"Crossing the River\" \u00e8 un romanzo che tratta il tema della diaspora africana attraverso quattro racconti di due persone nere e due bianche, che vivono in epoche e continenti diversi. Alcuni di loro affrontano la separazione dalla loro terra d\u2019origine, portando con s\u00e9 il pesante retaggio della schiavit\u00f9. Nell'opera emerge molto chiaramente l'idea che tutti i neri coinvolti nella diaspora hanno le stesse origini ancestrali e travagliate in Africa. La prima sezione \u00e8 ambientata negli anni '30 del 1800, ed \u00e8 dedicata all'esperienza di Nash, un ex-schiavo che viaggia dall\u2019America all\u2019Africa per evangelizzare le popolazioni locali; la seconda sezione, ambientata nel diciottesimo secolo, narra di Martha, una vecchia donna che intraprende un viaggio verso la California nel tentativo di sottrarsi alle ingiustizie della schiavit\u00f9; nella terza sezione appare il capitano di una nave schiavista: James Hamilton; e infine nella quarta sezione l'autore racconta la storia di Joyce, una donna inglese che si innamora di Travis, membro dell\u2019esercito statunitense recatosi in Inghilterra durante la Seconda Guerra Mondiale. La voce del narratore, un anziano contadino africano, apre e chiude il romanzo, facendo da cornice ai quattro racconti.\nIl titolo del romanzo.\nIl titolo \"Crossing the River\" ha una duplice valenza: si riferisce sia alla morte che alla liberazione. Il fiume \u00e8 simbolo degli ostacoli che gli africani devono superare nella vita a causa della loro forzata migrazione, \u00e8 un fiume di lacrime. Coloro che sopravvivono al trasferimento verso la loro nuova destinazione, impiegano il resto delle loro vite nell'affrontare le difficolt\u00e0 dell'integrazione. La maggior parte per\u00f2 riesce solo ad attraversare il fiume e ad essere liberata dalla morte. A livello geografico, il titolo si riferisce all'attraversamento dell\u2019Oceano Atlantico, del fiume Giordano, e del Mississippi.\nTrama.\nIl romanzo si apre con la voce del narratore, il quale spiega che ha dovuto vendere i suoi figli come schiavi perch\u00e9 il suo raccolto \u00e8 scarso e si \u00e8 ridotto in povert\u00e0. Tuttavia, i figli di cui parla non sono i personaggi, le cui storie sono narrate nel testo. Nash Williams, Martha Randolph e Travis sono metafore di questi figli venduti in schiavit\u00f9. Si potrebbe derivarne che il narratore non \u00e8 il loro vero padre, ma piuttosto una specie di antenato onnisciente che ha \u201cascoltato i suoi figli negli ultimi duecentocinquanta anni\u201d.\nLa storia di Nash \u00e8 la prima ad essere introdotta, attraverso il punto di vista del suo padrone bianco Edward Williams, che lo ha liberato in modo che potesse andare in Liberia con l\u2019associazione filantropica American Colonization Society per istruire i neri autoctoni. In seguito Edward riceve una lettera in cui gli viene comunicato che Nash \u00e8 scomparso dal villaggio africano in cui stava insegnando, per questo decide di salpare immediatamente per l\u2019Africa, e dopo molti giorni di ricerca, viene a sapere che Nash \u00e8 morto a seguito di una malattia. Dopo la notizia, Edward \u00e8 terribilmente turbato e il suo dolore aumenta ulteriormente quando scopre che il suo amato Nash non era il cristiano devoto che pensava fosse: molti fatti indicano invece un comportamento negativo da parte sua, come per esempio il suo assortimento di mogli autoctone. La fine del capitolo mostra Edward mentre fissa la baracca in cui ha vissuto Nash, e i nativi lo osservano, cercando di comprendere quello sconosciuto turbato e afflitto.\nSuccessivamente viene raccontata la storia Martha Randolph, una vecchia donna che, dopo aver perso il marito e la figlia Eliza Mae al mercato degli schiavi, decide di scappare dai suoi padroni che si trovano nel sud degli Stati Uniti e di cercare libert\u00e0 in California. Tuttavia, riesce solo a raggiungere il Colorado, quando il gruppo con il quale viaggia decide di abbandonarla perch\u00e9 lo rallenta. Una donna bianca offre a Martha un posto per la notte per ripararsi dal freddo intenso, ma non \u00e8 abbastanza. Quando la donna ritorna da Martha il giorno dopo, questa \u00e8 morta. La donna bianca ritiene di dover \u201csceglierle un nome, cos\u00ec da darle un seppellimento cristiano\u201d, il che \u00e8 ironico, dato che Martha odiava il fatto che le dessero un nuovo nome ogni volta che cambiava padrone, e anche perch\u00e9 non credeva in Dio.\nLa storia di Martha \u00e8 seguita da quella del commerciante di schiavi James Hamilton, capitano della nave \"Duke of York\". Il lettore conosce questo personaggio tramite le annotazioni sul suo diario di bordo e le lettere che scrive a sua moglie. Il capitano Hamilton scrive delle condizioni del tempo, dei suoi uomini e della sua condizione mentale. La sua \u00e8 una vita dura e amara, e il fatto di essere un commerciante di schiavi lo prova molto sia a livello fisico, che psicologico.\nIl capitolo finale \u00e8 raccontato dalla prospettiva di Joyce, una donna bianca inglese. A seguito del matrimonio andato male, poich\u00e9 il marito Len la picchia regolarmente, Joyce si innamora di Travis, un soldato di colore stazionato nei pressi del suo villaggio nello Yorkshire nel periodo della Seconda Guerra Mondiale. Joyce lavora in un negozio come commessa quando conosce Travis per la prima volta. I due intraprendono una relazione sentimentale, dalla quale nasce Greer. Joyce si vede costretta ad abbandonarlo dopo la morte di Travis sul campo di battaglia, perch\u00e9 sarebbe inaccettabile crescere da sola un bimbo di colore. Il capitolo si conclude con l'incontro di Joyce e Greer, ormai ventenne, il quale incontra la madre per la prima volta dopo essere stato cresciuto in un orfanotrofio.\nIl libro si conclude con l'intervento del narratore, il quale offre un'opinione ottimistica, anche dopo che tutti i suoi figli sono morti, dicendo che nonostante \"avesse ceduto i suoi amati figli questi erano arrivanti sull'altra riva del fiume, amati\".\nTemi principali.\nLa separazione e il ritorno.\nNel romanzo, la perdita e il dolore sono causati principalmente dalla separazione sia dalla terra d'origine che dalle persone amate. Nash, il prediletto di Edward Williams parte alla volta dell'Africa, dove poi, in seguito a una malattia muore e non riesce a far ritorno in America. Martha perde il marito e la figlia, venduti come schiavi al mercato, e nel tentativo di raggiungerli in California muore durante il viaggio. Travis \u00e8 costretto a separarsi da Joyce per andare a combattere in Italia, dove poi perde la vita. Tutti i personaggi muoiono in terre a loro sconosciute, e questo suggerisce una visione pi\u00f9 ampia: fin da quando gli africani sono stati sradicati dall'Africa, sono smarriti e si trovano in difficolt\u00e0 nei loro nuovi contesti. Il narratore all'inizio e alla fine dell'opera, tuttavia, \u00e8 ancora ottimista, e spiega che i suoi figli raggiungeranno comunque l'altra riva del fiume - la loro vera casa - se sono determinati a sopravvivere. Infatti Nash, Martha e Travis lottano, resistono e fanno di tutto per migliorare la loro condizione. Tutti questi personaggi inoltre si oppongono alle aspettative, secondo le quali i neri devono vivere sottomessi ed esaudire i desideri dell'uomo bianco, e cos\u00ec facendo, sono capaci di trovare l'altra sponda del fiume e radicarsi come semi di alberi nuovi.\nLa contraddizione tra emancipazione e restrizioni.\nIn \"Crossing the River\" \u00e8 contraddittorio il fatto che, nonostante Nash, Martha e Travis siano \"liberi\", sono ancora limitati in molti modi. Ognuno di loro affronta la libert\u00e0 appena ritrovata in maniera diversa: Nash accetta di andare in Africa come uno dei pochi uomini di colore liberi ed educati, ma in seguito viene limitato dalla propria visione del mondo -una visione molto simile a quella di un padrone di schiavi. A Martha, la libert\u00e0 \u00e8 data al prezzo della sua stessa vita, mentre scappa dai suoi padroni. Travis \u00e8 libero, ma \u00e8 comunque limitato da una cultura bianca che si rifiuta di accettare la sua relazione con una donna inglese. La libert\u00e0, quindi, pi\u00f9 che aprire la loro visione del mondo, li ostacola ed \u00e8 un ostacolo in pi\u00f9 da superare prima di raggiungere l'altra sponda del fiume.\nIl Cristianesimo e la sua relazione con la moralit\u00e0 e l'ipocrisia.\nI cristiani in \"Crossing the River\" sono rappresentati in modo negativo. A molti dei personaggi di Phillips manca una fede, e la maggior parte di coloro che credono si comportano in modo ipocrita. Per esempio, Martha, uno dei personaggi principali, rinuncia a credere in Dio perch\u00e9 non riesce ad \"immedesimarsi nelle sofferenze del figlio di Dio, paragonate con i suoi personali patimenti\". Infatti, dopo la perdita del marito e della figlia e di tutto ci\u00f2 che aveva di prezioso nella vita, perde completamente la fede in qualsiasi cosa, compresa la religione. I padroni di Martha, gli Hoffman, sono dei cristiani devoti e hanno la pretesa di redimere e illuminare l'anima nera di Martha. Gli Hoffman e la madre di Joyce (come anche Hamilton e Nash) hanno la pretesa di essere dei buoni cristiani. Tuttavia, nella realt\u00e0, i valori morali di questi personaggi sono tutt'altro che buoni. Cercano di imporre le loro credenze in persone che giudicano inferiori. Phillips sembra volerci dire che \u00e8 sbagliato sradicare le persone dal loro paese d'origine e poi imporre loro un sistema di credenze che nemmeno i cosiddetti cristiani seguono essi stessi. Gli Hoffman, la madre di Joyce, Hamilton e Nash sono tutti degli ipocriti. Martha e Joyce stentano a trovare il loro posto in questo forzato sistema di credenze, proprio come gli africani stentano a trovare la loro strada in America o in qualsiasi altro posto in cui sono stati costretti ad andare dopo essere stati sradicati dalla loro terra natia. Travis sembra l'unica persona a mantenere la sua fede cristiana senza diventare un ipocrita; quando la madre di Joyce muore, chiede di poter dire una preghiera per lei e Joyce acconsente, ma non insiste mai affinch\u00e9 Joyce accetti la sua religione. Travis ha degli evidenti difetti - come \u00e8 dimostrato dalla sua relazione amorosa con Joyce - ma non finge mai di essere qualcosa che non \u00e8.\nRilevanza letteraria e recensioni.\n\"Crossing the River\" \u00e8 stato tradotto in diverse lingue ed \u00e8 apprezzato a livello internazionale per la sua rappresentazione delle realt\u00e0 della diaspora africana. Il libro ha venduto centinaia di migliaia di copie dalla sua pubblicazione nel 1993 ed \u00e8 divenuto una lettura obbligatoria nei programmi di molte universit\u00e0 statunitensi. Sia accademici che critici di colore si sono entusiasmati alla visione profonda di Caryl Phillips per quanto riguarda le difficolt\u00e0 affrontate dagli africani in una delle pi\u00f9 grandi diaspore della storia.\nL'Independent ha recensito l'opera dicendo che \u00e8 densa di eventi ingegnosamente strutturati. Leggerla richiede molta concentrazione. Gli artifici letterari che Phillips usa sono caratteristici ed efficaci: le informazioni cruciali sono inserite nel testo in un modo indiretto, o rivelate tardi nella storia, cos\u00ec che ci\u00f2 che prima rimaneva incompreso immediatamente acquisisce un senso. Il tono morale \u00e8 alterato e distaccato, e il lettore \u00e8 incline alla reinterpretazione.\nIl New York Times afferma che, leggendo \"Crossing the River\", si ha la percezione che il passato non muoia mai, che il passato non sia ancora passato. L'opera infatti gioca con i tempi, presentando una coerente e brillante visione di oltre due secoli di storia della diaspora africana.\nLa Kirkus Review elogia la scrittura misurata che evoca potentemente la realt\u00e0, di cos\u00ec vasta portata, della diaspora africana. \"Crossing the River\" \u00e8 un capolavoro.\nL'Entertainment Weekly commenta l'opera dicendo che Phillips racchiude l'essenza amara e indimenticabile della diaspora africana con ironia, eufemismi e geniale sinteticit\u00e0.\nAllusioni e riferimenti ad altre opere.\nIl discorso I Have a Dream di Martin Luther King Jr..\nIl capitolo finale di \"Crossing the River\" ha un forte richiamo al discorso \"I Have a Dream\" di Martin Luther King. Il narratore menziona, nelle osservazioni di chiusura, il seguente brano: \"Io ho un sogno, che un giorno, sulla rosse colline della Georgia, i figli degli antichi schiavi, e i figli degli antichi padroni di schiavi possano sedersi assieme al tavolo della fratellanza\". Il narratore ha un tono di speranza, parla dei suoi figli Nash, Martha e Travis, e include anche Joyce. Infatti il narratore considera Joyce come una dei suoi figli, sebbene non condivida la stessa storia degli altri personaggi. Tuttavia, il narratore sogna il giorno in cui finalmente i bianchi e i neri si considereranno fratelli allo stesso modo. E poich\u00e9 Joyce considera Travis come pari, il narratore vede in Joyce l'inizio della realizzazione del suo sogno, ed \u00e8 per questo che la reputa sua figlia.\nLa Capanna dello Zio Tom di Harriet Beecher Stowe.\nPhillips codifica alcuni elementi simbolici e narrativi tratti dall'opera \"La Capanna dello Zio Tom\" di Harriet Beecher Stowe, e li inserisce nel suo \"Crossing the River\", che prende in considerazione diversi secoli e generazioni per evocare la frammentazione che ha caratterizzato l'esperienza della diaspora africana.\n\"Crossing the river\" fa riferimento a \"La Capanna dello Zio Tom\" quando la schiava Eliza attraversa il fiume per scappare dal suo padrone. L'attraversamento del fiume significa anche il passaggio da questo, all'altro mondo. Questo si avvicina al desiderio dell'narratore di chiamare i propri figli dall'altra parte del fiume dopo la loro morte. Allo stesso modo del discorso di Martin Luther King, \"La Capanna dello Zio Tom\" unisce anche un altro aspetto della prospettiva storica afroamericana; perch\u00e9, anche se il testo \u00e8 stato scritto da una donna bianca, \u00e8 stato essenziale nel risvegliare un sentimento antischiavista - anche in paesi lontani come l'Inghilterra. \"La Capanna dello Zio Tom\" ha contribuito in maniera considerevole alla causa degli afroamericani in tutto il mondo.\nPhillips allude ulteriormente al romanzo quando chiama la figlia di Martha Eliza Mae; Eliza ed Eliza Mae sono infatti entrambe figlie perdute da molto tempo. Eliza alla fine incontra sua madre in Canada. Martha, al contrario, non riesce a ricongiungersi con la Eliza Mae. Attraverso la morte, Martha \u00e8 finalmente capace di superare il dolore della sua vita e di \"attraversare il fiume\".\nRiferimenti storici.\nLe Guerre Mondiali.\nNella narrazione di Joyce viene menzionata la Grande Guerra, durante la quale perde il padre in campo di battaglia, il che spiega in parte la tristezza e l'ostilit\u00e0 della madre di Joyce in tutto il testo. Tuttavia, nel romanzo assume un valore molto pi\u00f9 grande la Seconda Guerra Mondiale, dato che si sta svolgendo proprio durante il racconto di Joyce. Il testo menziona Adolf Hitler, le tessere annonarie, le Potenze dell'Asse, Benito Mussolini, Neville Chamberlain, Winston Churchill, i mezzi di guerra e anche la mancanza di prodotti d'igiene base, in questo modo il lettore ha una panoramica d'insieme con descrizioni dettagliate di quella situazione di guerra. Joyce menziona anche la sconfitta della Francia e la delusione nei volti delle truppe mentre apprendono la notizia. Ma soprattutto, la Seconda Guerra Mondiale si \u00e8 presa le vite di sua madre e di suo marito Travis. La prima muore quando i tedeschi bombardano il suo paese perch\u00e9 ha uno stabilimento di produzione di acciaio, e il secondo muore in Italia, poche settimane prima della fine della guerra.\nL'American Colonization Society.\nNel romanzo si fa riferimento anche alla American Colonization Society, quando Edward Williams manda Nash Williams in Liberia. L'ACS, anche conosciuta come l\"'American Society for Colonizing the Free People of Color in the United States\", era un'associazione filantropica statunitense, che fu fondata nel 1816 come organizzazione nazionale impegnata nella promozione dell'emancipazione degli schiavi e degli insediamenti dei neri nell'Africa occidentale, in particolare in Liberia. Tale associazione aiutava gli ex-schiavi americani a ritornare nel loro continente d'origine."}
{"id": "6122489", "revid": "1543377", "url": "https://it.wikipedia.org/wiki?curid=6122489", "title": "A Distant Shore (romanzo)", "text": "A Distant Shore \u00e8 il settimo romanzo dell'autore britannico Caryl Phillips (St. Kitts, 13 marzo 1958), pubblicato nel 2003 da Secker &amp; Warburg nel Regno Unito e da Knopf negli Stati Uniti. Nel 2004 il romanzo arriva finalista al PEN/Faulkner Award, e sempre nello stesso anno vince il premio come Miglior Libro nella categoria dell\u2019Europa e dell\u2019Asia del sud al Commonwealth Writers Prize del 2004. Il New York Times lo definisce come uno dei giganti letterari del nostro tempo.\nIntroduzione alla trama.\nAmbientato nell'Inghilterra contemporanea, \"A Distant Shore\" \u00e8 la storia di Solomon, un uomo africano e di Dorothy Jones, una donna inglese le cui vite segrete, e i mondi, sono rivelati nella loro fragile, fatale connessione. Come l'autore stesso afferma, \"A Distant Shore\" \u00e8 un romanzo sull'identit\u00e0 mancante di due individui, ma \u00e8 anche un romanzo sull'identit\u00e0 nazionale inglese. \nTrama.\nIl romanzo si apre con il trasferimento di Dorothy a Stoneleigh, un paesino vicino a Weston, dove \u00e8 nata e cresciuta. Dorothy ha un passato molto difficile. La vita sentimentale di Dorothy \u00e8 segnata da un marito che la abbandona per una donna pi\u00f9 giovane, dalla relazione con un uomo sposato, Mahmood, e dalla relazione con il suo collega Geoff Wawerly, episodio che la costringe a ritirarsi dal lavoro e andare in pensione in anticipo. Nonostante ci\u00f2, cerca di ricostruirsi una vita dando lezioni di musica a degli adolescenti annoiati. Fin dall\u2019inizio il lettore capisce che lei \u00e8 una donna di mezza et\u00e0, completamente sola ed emotivamente fragile a causa degli eventi del passato, in particolare quello della morte della sorella Sheila. L\u2019unico amico che Dorothy trova \u00e8 il suo vicino di casa Solomon, che si prende cura di lei accompagnandola alle sue visite dal dottore. \nA questo punto il racconto cambia improvvisamente scena e personaggi. Dal presente si ritorna al passato, dall\u2019Inghilterra si passa a un paese sconosciuto dell\u2019Africa, dove viene raccontata la vita precedente di Gabriel (il vero nome di Solomon). Il suo paese \u00e8 distrutto dalla guerra civile, e Gabriel si arruola nell\u2019esercito. La sua famiglia \u00e8 torturata, violentata e assassinata brutalmente dalla milizia. Per questo motivo Solomon decide di fuggire dal suo paese con l\u2019aiuto dello zio Joshua; e per ottenere il denaro per il viaggio, uccide il suo ex datore di lavoro Felix. Riesce ad imbarcarsi nel lungo e pericoloso viaggio alla volta dell\u2019Inghilterra, e quando vi arriva percepisce un senso di delusione. Qui incontra una ragazza inglese, Denise, che poi lo accusa falsamente di averla violentata. A seguito di questo episodio Gabriel viene arrestato. Mentre Gabriel \u00e8 in prigione fa esperienza di numerose atrocit\u00e0, tra cui gli insulti delle guardie e la morte senza dignit\u00e0 del suo compagno di cella Said.\nQuando alla fine esce di prigione, si dirige verso il nord dell\u2019Inghilterra, e cambia il suo nome in Solomon. Qui incontra Dorothy, i due hanno subito un\u2019intesa reciproca, forse a causa delle loro esperienze passate e soprattutto a causa della loro solitudine: Dorothy infatti \u00e8 appena uscita da un matrimonio durato trent'anni che l'ha segnata emotivamente. Solomon appare agli occhi di Dorothy molto diverso rispetto alla gente del posto, a partire dal suo aspetto, dalle sue abitudini e la sua routine. Tutto ci\u00f2 suggerisce a Dorothy, ma anche al lettore stesso, la complessa storia che si cela dietro al personaggio di Solomon. L'unica cosa che entrambi i personaggi hanno in comune \u00e8 una lingua condivisa: l'inglese. Tra i due vi \u00e8 una sorta di empatia, ma non riusciranno mai a stabilire un rapporto duraturo. Solomon diventa di nuovo vittima del razzismo: riceve lettere minatorie e oltraggiose. L\u2019amicizia tra lui e Dorothy non dura a lungo poich\u00e9 Solomon viene brutalmente assassinato e il suo corpo abbandonato in un canale da una banda di teppisti che si divertiva a spaventarlo. "}
{"id": "6122490", "revid": "1543377", "url": "https://it.wikipedia.org/wiki?curid=6122490", "title": "Caryl Phillips", "text": "Meglio conosciuto per i suoi romanzi, per i quali ha vinto diversi premi, Phillips \u00e8 considerato uno dei principali autori della sua generazione ed \u00e8 spesso descritto come uno scrittore dell\u2019Atlantico nero, dato che molte delle sue produzioni letterarie sono influenzate dal suo interesse e dalla sua attitudine indagatoria nei confronti delle popolazioni che hanno vissuto la diaspora africana in Inghilterra, nei Caraibi e negli Stati Uniti. Oltre al ruolo di scrittore, Phillips ha ricoperto l'incarico di docente presso numerose universit\u00e0 americane, tra cui l\u2019Amherst College nel Massachusetts, la Columbia University e l\u2019Universit\u00e0 di Yale, nella quale insegna letteratura inglese dal 2005.\nBiografia.\nPrimi anni.\nCaryl Phillips nasce a St. Kitts, un'isola delle Piccole Antille, da Malcom e Lilian Phillips, il 13 marzo 1958. Quando ha appena quattro mesi di vita, si trasferisce con la sua famiglia in Inghilterra e si stabilisce a Leeds, nello Yorkshire. La sua infanzia \u00e8 pervasa da un grande senso di non-appartenenza e dalla difficolt\u00e0 di integrazione sociale, e cos\u00ec la lettura diviene il suo unico rifugio.\nStudi universitari e prime opere.\nNel 1976 Phillips vince una borsa di studio al Queen's College a Oxford, dove inizialmente segue un corso di laurea in psicologia, ma che abbandona a favore dello studio della letteratura, ritenendolo un percorso pi\u00f9 efficace per comprendere la complessit\u00e0 della mente umana. Ed \u00e8 cos\u00ec che intraprende lo studio della letteratura inglese, per poi laurearsi nel 1979. Mentre si trova ad Oxford, partecipa alla direzione di numerose opere teatrali e passa diverse estati a lavorare come macchinista all'Edinburgh International Festival.\nUna volta laureato conduce una brillante carriera da scrittore e inizia a comporre opere per il teatro. Si trasferisce a Edimburgo, dove vive per un anno, e si dedica alla stesura della sua prima opera teatrale, \"Strange Fruit \"(1980), un titolo ispirato alla nota canzone di Billie Holliday, che fu prodotta dal Crucible Theatre di Sheffield. L'opera racconta i drammi di una famiglia afro-caraibica che risiede da circa vent'anni in Gran Bretagna, stretta fra due culture e attraversata da conflitti intergenerazionali.\nA Londra, dove si sposta qualche anno dopo, Phillips si dedica alla stesura di altre due opere teatrali: \"Where There is Darkness\" (1982) e \"Shelter\" (1983), messe in scena al Lyric Hammersmith.\nA ventidue anni, Phillips visita St. Kitts per la prima volta dopo che la sua famiglia aveva lasciato l'isola nel 1958. Nel viaggio trova l'ispirazione per scrivere il suo primo romanzo, \"The Final Passage\", che viene pubblicato cinque anni dopo. Dopo aver pubblicato il suo secondo libro, A\" State of Independence\" (1986), Phillips compie un viaggio in Europa, che riporta in una collezione di saggi chiamata \"The European Tribe\" (1987). Tra la fine degli anni ottanta e l'inizio degli anni novanta Phillips divide il suo tempo tra l'Inghilterra e St. Kitts, mentre lavora ai romanzi \"Higher Ground\" (1989) e \"Cambridge\" (1991).\nCarriera accademica.\nIn seguito Phillips intraprende la carriera accademica come docente universitario di letteratura inglese, che lo porta a viaggiare in tutto il mondo.\nNel 1990 accetta un posto come docente ospite presso l'Amherst College nel Massachusetts, dove rimane per otto anni, diventando nel 1995, anno della promozione, il pi\u00f9 giovane professore di inglese di ruolo negli Stati Uniti. Nel frattempo, scrive quello che \u00e8 il pi\u00f9 famoso dei suoi romanzi, \"Crossing the River\" (1993), che vince il James Tait Black Memorial Prize, e viene selezionato per il Booker Prize. Dopo aver accettato il posto all'Amherst College, Phillips si divide per un certo numero di anni tra l'Inghilterra, St. Kitts e gli Stati Uniti. Trovando questo modo di vivere incredibilmente estenuante e costoso, Phillips decide infine di rinunciare alla sua residenza a St. Kitts, anche se riferisce di continuare a visitarla regolarmente.\nNel 1998, viene assunto come Professore di Migrazione e Ordine Sociale presso il Barnard College della Columbia University. Nel 2005 si trasferisce presso l'Universit\u00e0 di Yale, dove ancora oggi lavora come professore di letteratura inglese e conduce corsi di Narrativa Avanzata, Narrativa Inglese Contemporanea e Scrittura Creativa. Il suo insegnamento \u00e8 principalmente centrato sulla Letteratura Contemporanea Post-coloniale in lingua inglese.\nHa ricoperto inoltre incarichi temporanei come professore ospite presso le universit\u00e0 in Ghana, Svezia, Singapore, Barbados, Canada, Polonia, Inghilterra e India.\nStile letterario e tematiche.\nLa sua produzione letteraria esplora i temi dell'identit\u00e0 nazionale, dell'esilio, del disorientamento culturale, dell'appartenenza etnica, della sessualit\u00e0 e delle differenze di genere, in un amalgama di storie e personaggi che vivono la diaspora africana in Inghilterra, nei Caraibi e negli Stati Uniti, in uno stato di continua dislocazione identitaria.\nL\u2019Africa, secondo Phillips \u201cnon pu\u00f2 guarire, non \u00e8 uno psichiatra\u201d; alla nozione di \u201chome\u201d, intesa come famiglia e come patria, egli - rifiutando di confinare l\u2019identit\u00e0 in un solo luogo - oppone l\u2019idea dell\u2019 \u201cAtlantic home\u201d, rappresentata da un triangolo in cui all'apice si trova la Gran Bretagna, e ai lati l\u2019Africa e il Nord America.\nLa schiavit\u00f9 \u00e8 un ambito di particolare interesse per Phillips. Le sue opere trattano questioni come la storia, le origini, l'appartenenza e l'esclusione. Un'attenta lettura dei suoi lavori rivela infatti una rete di relazioni inter-testuali con fonti pi\u00f9 antiche e spesso contraddittorie, e la sua preoccupazione predominante consiste nell'esplorare quelle voci a cui non \u00e8 arrivata la testimonianza storica della schiavit\u00f9.\nPremi e riconoscimenti.\nCaryl Phillips \u00e8 uno scrittore di grande sensibilit\u00e0 e liricit\u00e0, e nel corso degli anni le sue opere sono state riconosciute con premi letterari di alto profilo."}
{"id": "6122493", "revid": "121592170", "url": "https://it.wikipedia.org/wiki?curid=6122493", "title": "Takuya Haneda", "text": ""}
{"id": "6122507", "revid": "287204", "url": "https://it.wikipedia.org/wiki?curid=6122507", "title": "John Daly (disambigua)", "text": ""}
{"id": "6122513", "revid": "122246", "url": "https://it.wikipedia.org/wiki?curid=6122513", "title": "Bianka Bu\u0161a", "text": "Carriera.\nClub.\nLa carriera di Bianka Bu\u0161a comincia nella stagione 2008-09 quando entra nel di Belgrado, militante in Superliga, a cui resta legata per tre annate. Nella stagione 2013-14, in seguito alla partnership fra Vizura e , si trasferisce in quest'ultimo club, vincendo supercoppa e campionato, mentre in quella successiva, terminato il rapporto di collaborazione fra le due formazioni, ritorna al Vizura, aggiudicandosi supercoppa, Coppa di Serbia e campionato.\nNella stagione 2015-16 si trasferisce in Italia, ingaggiata dalla neopromossa di Breganze, in Serie A1: tuttavia a met\u00e0 campionato viene ceduta al , nella Divizia A1 rumena, ottenendo la vittoria nella Coppa di Romania. Ritorna nel campionato italiano per la stagione 2016-17 vestendo la maglia del , sempre in Serie A1, mentre nella stagione successiva si accasa al , nella Liga Siatk\u00f3wki Kobiet: milita nel club polacco per un biennio, aggiudicandosi lo scudetto nella prima annata e la Coppa di Polonia, nella quale viene premiata come miglior ricevitrice, nella seconda.\nNella stagione 2019-20 difende i colori dell', nuovamente nella massima divisione rumena, conquistando ancora uno scudetto, prima di trasferirsi per la stagione seguente alla formazione turca del , in Sultanlar Ligi.\nNazionale.\nFa parte delle nazionali giovanili serbe con cui si aggiudica, con quella Under-18, la medaglia di bronzo al campionato europeo 2011 e al campionato mondiale 2011 e, con quella Under-19, la medaglia d'argento al campionato europeo 2012.\nNel 2013 debutta nella nazionale maggiore, con cui due anni dopo vince la medaglia di bronzo ai I Giochi europei di Baku, l'argento alla Coppa del Mondo e il bronzo al campionato europeo, seguiti dalla medaglia di argento ai Giochi della XXXI Olimpiade di Rio de Janeiro.\nNel 2017 si aggiudica la medaglia di bronzo al World Grand Prix, dopo la quale conquista tre ori al campionato europeo 2017 e 2019 e al campionato mondiale 2018.\nNel 2021 conquista la medaglia di bronzo ai Giochi della XXXII Olimpiade di Tokyo e quella d'argento al campionato europeo."}
{"id": "6122516", "revid": "2196166", "url": "https://it.wikipedia.org/wiki?curid=6122516", "title": "Castellania (medioevo)", "text": "La castellania (in lingua francese \"ch\u00e2tellenie\" o anche \"mandement\"), nel sud-est della Francia era un territorio tenuto sfruttato e protetto da un castello; durante il medioevo rappresentava l'unit\u00e0 pi\u00f9 piccola del frazionamento amministrativo. Questa circoscrizione raggruppava a volte funzioni amministrative, militari e finanziarie. Essa designava il territorio sul quale il castellano esercitava i suoi diritti ordinari. Al suo centro si trovava il castello che era il capoluogo della castellania, amministrata da un castellano (\"castellanus\"). La repubblica di San Marino utilizza ancora questa denominazione per le sue suddivisioni interne.\nStoria.\nIl termine design\u00f2 a partire dall'XI secolo un nuovo territorio che si era formato attorno a un castello eretto su un poggio dall'aristocrazia rurale a seguito del venir meno del potere centrale. Esso apparve molto precocemente nel nord del Dr\u00f4me, in particolare nel Romanais, che vide il proprio territorio ricoprirsi di numerosi castelli su alture, circa una dozzina, dei quali otto al di fuori dell'antica circoscrizione carolingia. La castellania divenne col passar del tempo una circoscrizione amministrativa completa e s'impose come mezzo di localizzazione geografica: \u00ab \"Ego, Ugo..., dono unus mansus in mandamento casteli Montis Miratis\"... \u00bb. Bisogna notare che nel Romanais la castellania era di taglia ridotta e non comprendeva che due o tre parrocchie: la pi\u00f9 grande, quella di Peyrins, sei parrocchie, l'equivalente oggi di sei comuni.\nContrariamente a quanto verificatosi in certi principati (ad esempio nel Delfinato), la castellania \u00e8 rimasta una semplice circoscrizione feudale nel bacino parigino e nel dominio regale associato. Ci\u00f2 significa che il re aveva deciso di aggiungervi dei feudi vassalli, secondo criteri di anzianit\u00e0, di prossimit\u00e0 geografica o di fatti politici.\nL'istituzione riguardava solo una linea di vassallaggio fissata geograficamente per assicurarne l'efficacia. Solo i feudi dipendenti dal principe erano annessi a questa castellania: quelli importanti per signoria non lo erano. Erano molto rari i casi di signorie non provenienti dal principe che fossero in grado di dotarsi di una castellania. Per questo motivo, nel dominio regale, i castellani non si sostituivano ai prevosti, n\u00e9 ai balivi, quando costoro vi comparivano, nelle attribuzioni giudiziarie o gestionali.\nIl numero di castellanie \u00e8 stato moltiplicato su iniziativa dei principi. Fino ad allora, l'efficacia del servizio era resa alla sede di contea. Questo spezzettamento fu operato nel corso del XII secolo, ma in seguito \u00e8 cessato pressoch\u00e9 del tutto. Si pu\u00f2 citare a titolo di esempio che il re cre\u00f2 tardivamente una castellania a Villeneuve-le-Roi (oggi Villeneuve-sur-Yonne), senza tuttavia diminuire significativamente quella pi\u00f9 antica di Sens, sede di un'antica contea. Egli vi annett\u00e9 i suoi vantaggi feudali realizzati particolarmente per le decisioni giudiziarie, in direzione delle terre a monte del bacino della Yonne. Filippo VI di Valois ha operato una riforma molto rara di razionalizzazione dello spezzettamento nelle castellanie di Saens e di Courtenay. Allo stesso modo il conte di Champagne istitu\u00ec nuove castellanie verso il 1190 mettendo le mani sulle signorie di Nogent-sur-Seine e di Villemaur e annettendovi feudi i cui omaggi erano proprio l\u00e0 portati a Troyes dalla nobilt\u00e0 dei dintorni. Beninteso non tutti castelli danno luogo alla creazione di una castellania.\nPer parte sua il castellano \u00e8 un agente regio istituito in certe castellanie. Nell'ambito del regno Filippo Augusto ne cre\u00f2 quando si batt\u00e9 contro Giovanni senza Terra e conquist\u00f2 la Normandia. Il titolare cominci\u00f2 ad essere reclutato tra i cavalieri prima di esserlo tra i vecchi servitori della corona. Cos\u00ec il castellano di Sens, il cavaliere Gilles de Flagy era un diplomatico attivo, inviato presso i conti di Tolosa e di conti di Provenza (egli negozi\u00f2 il matrimonio di Luigi il Santo con Margherita di Provenza). Egli \u00e8 probabilmente incaricato di sorvegliare il castello, sede nominale della castellania e degli omaggi connessi. Il suo successore, Jean Le Monnayeur, preso dalla borghesia locale, era un balivo regio \"ritirato\". A titolo di esempio, si pu\u00f2 citare a Sens ma non a Villeneuve-le-Roi nel XIII secolo. \u00c8 senza dubbio a suo uso che \u00e8 stato attuato il vasto censimento di tutti i vassalli regi. Questo documento avrebbe consentito al castellano di verificare l'efficacia del servizio feudale.\nNel XIV secolo la funzione divenne onorifica. Essa fu in seguito collegata a quella di capitano, che era il perno della difesa civile. Si fece cos\u00ec cumulare il controllo feudale (castellano) con quello delle citt\u00e0 (capitano). La funzione garantiva cos\u00ec un complemento delle entrate. Il ritiro degli effetti feudali provoc\u00f2 la fossilizzazione del titolo. Cos\u00ec dei balivi regi divennero insieme balivi, capitani e castellani della citt\u00e0 al centro del loro baliato.\nIl consolidamento dell'autorit\u00e0 regia permise la mobilitazione dei vassalli e dei valvassori, secondo un quadro amministrativo distinto che non riprendeva quello delle castellanie, ma quello dei baliato nel XVI secolo.\nEsempi e omonimie.\nNel Delfinato la funzione di capitano-castellano era ben altra. Di tipo giudiziario e amministrativo, essa dur\u00f2 fino alla fine dell'\"Ancien R\u00e9gime\". Il quadro territoriale dell'esercizio della propria funzione era la castellania. Questa unit\u00e0 comprendeva circa tre o quattro parrocchie. Questo quadro amministrativo fu istituito dagli ultimi Delfini indipendenti. Bisogna quindi distinguere ciascun quadro politico, pena la generazione di anacronismi geografici e cronologici.\nVa segnalato l'impiego specifico di parole fatto dagli storici della seconda met\u00e0 del XX secolo. Secondo loro, il castellano evoca quella frazione della nobilt\u00e0 non comitale, che disponeva di poteri estesi sulle popolazioni. Il termine perci\u00f2 non \u00e8 impiegato com'\u00e8 nella documentazione dell'epoca. Per estensione, questo \"castellano\" simbolizza la societ\u00e0 feudale.\nInfine, \"castellano\" nella letteratura si riferisce agli occupanti di dimore qualificate come castelli, ma che sono in realt\u00e0 case-forti o grandi dimore.\nIl castellano.\nIl castellano era un funzionario, comitale o principesco, nominato e remunerato. Il suo incarico era revocabile e trasferibile. Nella sua funzione di essere il guardiano del castello, teneva la contabilit\u00e0 e doveva presentare regolarmente i suoi conti, quelli della castellania. Egli esercitava parimenti l'insieme dei diritti per delega, militari e giudiziari. Per estensione, e a torto, tutti i possessori di castelli, sia ricevuti o ripresi in feudo o elevati a proprio allodio, sui quali un signore esercitava il suo banno, sono denominati come castellani. Questo titolo deve essere riservato ai signori che lo hanno ricevuto direttamente da un conte o da un principe, quindi il signore di un bano non era necessariamente un \"castellano\" anche se provvisto di castello. Questo titolo fu sovente assegnato ai cadetti di grandi famiglie o dalla piccola nobilt\u00e0 locale."}
{"id": "6122521", "revid": "767487", "url": "https://it.wikipedia.org/wiki?curid=6122521", "title": "Mickey One", "text": "Mickey One \u00e8 un film drammatico del 1965 diretto da Arthur Penn e interpretato da Warren Beatty.\nLo stesso anno venne presentato in concorso alla 26\u00aa Mostra internazionale d'arte cinematografica di Venezia e al New York Film Festival.\nTrama.\nDopo aver accumulato una serie di debiti di gioco ed essere incorso nelle ire della mafia di Detroit, un cabarettista fugge a Chicago e assume il nome Mickey One. Riesce ad ottenere un lavoro in un squallido ristorante ma alla fine decide di tornare sul palcoscenico e il suo nuovo agente George Berson gli procura una serata presso l'esclusivo club Xanadu di Ed Castle. Nel frattempo, la sua padrona di casa cerca di sfrattarlo ma Mickey si rifiuta di lasciare l'appartamento, finendo per innamorarsi della nuova inquilina Jenny. Preoccupato che l'ingaggio allo Xanadu possa attirare su di s\u00e9 l'attenzione e del fatto che Castle possa conoscere i suoi nemici, viene comunque convinto a fare per un provino per un misterioso uomo collegato con i club nel Midwest. Spaventato e insospettito Mickey esegue una breve performance e fugge, temendo che si tratti di un mafioso, ma arriver\u00e0 alla conclusione che \u00e8 inutile continuare a nascondersi.\nProduzione.\nDopo essere rimasto colpito da \"Anna dei miracoli\" del 1962, Warren Beatty si mise in contatto con Arthur Penn per proporgli un suo progetto chiamato \"Honeybear\". Dal canto suo il regista offr\u00ec a Beatty il ruolo di protagonista in un dramma sperimentale a basso costo che stava creando, intitolato \"Mickey One\", con il quale intendeva ricreare il tipo di paranoia prevalente durante la caccia alle streghe anti-comunista degli anni quaranta.\nBeatty stava aspettando la revisione finale del copione di \"Ciao Pussycat\" ed accett\u00f2 subito, ma una volta che i due iniziarono a lavorare insieme cominciarono i problemi. \u00abAbbiamo avuto un sacco di problemi in quel film\u00bb, ha dichiarato l'attore, \u00abperch\u00e9 non sapevo cosa diavolo stesse cercando di fare Arthur e cercavo di capire... credo che non lo sapesse neanche lui\u00bb. Una delle principali frustrazioni per Beatty riguard\u00f2 il suo personaggio: \u00abPer me le gag da cabaret che avrei dovuto fare non erano divertenti, e di questo mi sono sempre lamentato con Arthur, del fatto che le battute fossero un tentativo di raggiungere una sorta di universalit\u00e0, un richiamo all'intelletto che non trovavo affatto divertente... mi sentivo come se stessi interpretando un comico che dovevo far sembrare divertente\u00bb.\nA quanto pare il regista mostr\u00f2 anche la tendenza ad imitare l'abitudine di William Wyler di girare innumerevoli volte la stessa scena fino a che non fosse soddisfatto. In un caso, fece ripetere a Beatty la stessa sequenza sessantanove volte.\nDistribuzione.\nIl film venne proiettato nelle sale statunitensi a partire dal 27 ottobre 1965, sparendo molto presto dalla circolazione dopo una scarsa distribuzione che in molti casi lo releg\u00f2 nei drive-in.\nDopo quelli di Venezia e di New York \u00e8 stato nuovamente presentato in tre festival cinematografici: al Sundance Film Festival nel 1994, al Festival internazionale del cinema di Berlino nel 2007 e al Panorama of European Cinema di Atene nel 2010.\nCritica.\nIl film ricevette critiche discordanti alla sua uscita. Bosley Crowther del \"New York Times\" giudic\u00f2 interessante la fotografia e l'uso della macchina da presa di Arthur Penn, ritenendo per\u00f2 Warren Beatty \u00abaffettato e stranamente dilettantesco nel modo in cui presenta i tormenti emotivi e le reazioni allarmate del suo personaggio\u00bb. Sulla rivista \"Variety\" l'interpretazione di Beatty venne invece definita \u00abuna performance maestosa, anche se assai leziosa\u00bb, mentre la sceneggiatura fu giudicata \u00absovraccarica di espressioni simboliche che oscurano gli obiettivi principali della trama\u00bb.\n\"Mickey One\" venne rivalutato nel 1995, dopo la proiezione al Castro Theatre di San Francisco e la recensione entusiasta di Peter Stack del \"San Francisco Chronicle\" che lo defin\u00ec \u00abun lunatico, ironico viaggio attraverso un tipo di inferno immaginato dal protagonista e dal film stesso, i cui cambi di direzione volubili e a volte sconcertanti sono sottolineati dagli ossessionanti assoli di sassofono improvvisati dal compianto Stan Getz\u00bb.\nIn tempi pi\u00f9 recenti, Nathan Rabin di \"The Onion A.V. Club\" ha definito il film \"puro jazz cinematografico\", mentre Lucia Bozzola ha scritto nella sua recensione su \"AllMovie\": \u00abEvitando qualsiasi parvenza di narrazione convenzionale, Arthur Penn e Alan Surgal presentano un mondo distorto attraverso la nevrosi di Mickey, mettendo gli spettatori nella sua posizione di disagio e incertezza. Mickey One elude risposte facili al dilemma psicologico del protagonista in favore di azioni sconnesse e immagini evocative\u00bb.\nColonna sonora.\nLe musiche del film furono composte e arrangiate da Eddie Sauter ed eseguite dal sassofonista jazz Stan Getz. Si tratt\u00f2 della loro seconda collaborazione dopo l'album \"Focus\", pubblicato da Getz nel 1961. Tra gli altri musicisti che contribuirono, Richard Davis al contrabbasso, Mel Lewis alla batteria, Clark Terry a tromba e flicorno soprano, Roger Kellaway al pianoforte.\nLa colonna sonora venne distribuita nel 1965 dalla MGM Records. Alla sua uscita, la rivista \"Billboard\" scrisse che il sax alto di Getz evocava \u00abla sensazione di una grande citt\u00e0 e la solitudine, l'eccitazione, la disperazione e le frustrazioni di coloro che vivono in essa\u00bb."}
{"id": "6122523", "revid": "290948", "url": "https://it.wikipedia.org/wiki?curid=6122523", "title": "Chiesetta della Madonna di lu Tribonu", "text": ""}
{"id": "6122529", "revid": "3732", "url": "https://it.wikipedia.org/wiki?curid=6122529", "title": "Marilyn Neufville", "text": " Nacque in Giamaica, ma si trasfer\u00ec nel Regno Unito all'et\u00e0 di otto anni.\nBiografia.\nLa prima apparizione di Neufville in una competizione internazionale risale al settembre 1969, quando corse la staffetta 4\u00d7400 metri durante un meeting tra Regno Unito e Germania Ovest. Nel marzo 1970 prese parte ai campionati europei indoor di Vienna, conquistando la medaglia d'oro nei 400 metri piani e facendo registrare il nuovo record del mondo al coperto.\nNell'estate del 1970, prima dei Giochi del Commonwealth Britannico Neufville decise di rappresentare la Giamaica, suo paese natale, abbandonando la nazionale britannica. Questa scelta suscit\u00f2 diverse polemiche da parte del pubblico inglese, che considerava questo passaggio come un tradimento alla nazione in cui l'atleta aveva vissuto met\u00e0 della sua vita.\nAi Giochi del Commonwealth Britannico di Edimburgo conquist\u00f2 la medaglia d'oro nei 400 metri piani e fece registrare un nuovo record mondiale, questa volta all'aperto, all'et\u00e0 di soli diciassette anni, rendendola la prima donna giamaicana ad infrangere un record mondiale, mentre arriv\u00f2 quinta nella staffetta 4\u00d7400 metri.\nSempre con la staffetta, nel 1971 vinse la medaglia di bronzo ai Giochi panamericani di Cali, in Colombia, e conquist\u00f2 la medaglia d'oro nei 400 metri piani. Appena un mese prima fu anche medaglia d'oro ai Campionati centroamericani e caraibici di atletica leggera, con un tempo che era il nuovo record della manifestazione.\nNel 1970 e 1971 venne nominata atleta giamaicana dell'anno e nel 1974 arriv\u00f2 sesta nei 400 metri piani ai Giochi del Commonwealth Britannico di Christchurch, in Nuova Zelanda."}
{"id": "6122531", "revid": "767487", "url": "https://it.wikipedia.org/wiki?curid=6122531", "title": "Goh V Shem", "text": ""}
{"id": "6122532", "revid": "288031", "url": "https://it.wikipedia.org/wiki?curid=6122532", "title": "Felix Vinatieri", "text": ""}
{"id": "6122537", "revid": "149485", "url": "https://it.wikipedia.org/wiki?curid=6122537", "title": "Cantine Codorn\u00edu", "text": "Le cantine Codorn\u00edu sono un complesso di architettura industriale spagnolo situato a Sant Sadurn\u00ed d'Anoia, nell'Alt Pened\u00e8s. Rappresentano un esempio importante di architettura modernista catalana qualificata come monumento storico-artistico di rilevanza nazionale. Il complesso fu realizzato su progetto dell'architetto Josep Puig i Cadafalch nel periodo compreso tra il 1902 e il 1915. Anche la visita a queste cantine, sia da parte di enti educativi che del pubblico in genere, possiede una lunga tradizione. Il complesso \u00e8 stato dichiarato bene d'interesse culturale nazionale dallo stato spagnolo.\nDescrizione.\nIl complesso della fattoria e delle cantine Codorn\u00edu venne rinnovato completamente all'inizio del XX secolo da Josep Puig i Cadafalch secondo i canoni del modernismo. Puig realizz\u00f2 il porticato degli spremitoi, la cantina principale e il padiglione per le spedizioni (1904) e rifece la casa colonica detta anche Torre di Can Codorn\u00edu (1906).\nA fianco del complesso si trova la zona abitativa di casa Codorn\u00edu, realizzata sopra l'antica fattoria e circondata da giardini che la separano dalle costruzioni industriali. La costruzione \u00e8 di tipo neo-medioevale, con un chiaro intento di dare un'immagine di prestigio. Il complesso comprende un sotterraneo, il piano terra, un piano superiore e una serie di soffitte. L'edificio \u00e8 caratterizzato da una torre angolare circolare a copertura conica di tegole vetrate e due torrette pi\u00f9 piccole dalle caratteristiche analoghe. Le soffitte ospitano una galleria a volte semicircolari. La casa possiede anche un cortile interno con colonne e archi, sovrastato da una volta a botte ribassata con vetrate a piombo. L'interno ospita un arredamento molto ricco.\nIl portico degli spremitoi presenta una pianta rettangolare, con una successione di volte a mattone pieno su archi semicircolari. La facciata presenta archi a punta con un coronamento a gradoni. Come il resto del complesso, la struttura \u00e8 realizzata con mattoni a vista, pietra e decorazioni in vetro verde.\nA lato del portico si trova la cantina grande, ampliata in tempi successivi con nuove costruzioni dall'architetto Llu\u00eds Bonet i Gar\u00ed. Anche la cantina presenta una pianta rettangolare, con volta piastrellata, sorretta da travi e da tre archi a sesto acuto poggianti su colonne. Le finestre sono anch'esse ad arco acuto, in vetro trasparente.\nIl padiglione delle spedizioni \u00e8 situato vicino all'ingresso principale delle cantine. \u00c8 un'ampia sala rettangolare, a volta piastrellata sorretta da archi catenari e vetrate colorate con disegni geometrici astratti, anch'esse ad arco catenario.\nCompletano il complesso una serie di costruzioni pi\u00f9 recenti e grandi cantine sotterranee.\nStoria.\nCan Codorn\u00edu \u00e8 un'antica casa colonica situata sulla riva destra dell'Anoia, che dall'ultimo quarto del XIX secolo ospita l'azienda Codorn\u00edu, la pi\u00f9 antica della Spagna nonch\u00e9 la pi\u00f9 importante produttrice di cava. L'esistenza della casa colonica, destinata tradizionalmente alla produzione vinicola, \u00e8 documentata a partire dal 1551, come propriet\u00e0 della famiglia Codorn\u00edu. A met\u00e0 del XVII secolo l'ultima discendente dei Codorn\u00edu spos\u00f2 Miquel Ravent\u00f3s, altro appartenente a un'importante famiglia di vinicultori della zona. Nel 1872 Josep Ravent\u00f3s i Fatj\u00f3 inizi\u00f2 la produzione di vini frizzanti secondo il metodo classico francese e nel 1885 il figlio Manuel Ravent\u00f3s i Dom\u00e8nech incaric\u00f2 Puig i Cadafalch per la realizzazione del complesso attuale."}
{"id": "6122539", "revid": "1941276", "url": "https://it.wikipedia.org/wiki?curid=6122539", "title": "Episodi di No Tomorrow", "text": "Questa voce contiene trame, dettagli e crediti dei registi e degli sceneggiatori della prima e unica stagione della serie televisiva \"No Tomorrow\", composta da 13 episodi.\nNegli Stati Uniti, la serie \u00e8 stata trasmessa su The CW a partire dal 4 ottobre 2016 al 17 gennaio 2017.\nIn Italia \u00e8 stata trasmessa dal 9 giugno al 14 luglio 2018 alle 10:05 su Rai 2.\nL'apocalista.\nTrama.\nEvie Marie Covington, impiegata alla Cybermart Warehouse (azienda di distribuzione simile ad Amazon), conosce per caso un uomo di nome Xavier durante un mercato alimentare. Un giorno, rientrando a casa, trova un pacco erroneamente consegnato a lei e indirizzato ad un certo Xavier Holliday, che lei \u00e8 certa essere quell'uomo. Quando la donna si presenta alla sua porta, Evie rimane molto affascinata da Xavier soprattutto nel constatare che \u00e8 uno spirito totalmente libero. Xavier le spiega quale sia il motivo di questa sua \"condizione\": durante il suo impiego come copy editor di una rivista scientifica, l'uomo ha scoperto che l'asteroide 2000 WX 354 colpir\u00e0 la Terra in 8 mesi e 12 giorni. Superato lo shock iniziale, Xavier decide di abbandonare il suo lavoro e crea una \"apocalista\", cio\u00e8 un elenco di cose da realizzare prima della fine del mondo. L'uomo cerca di incoraggiare Evie ad approfittare dei pochi mesi di vita del pianeta per creare anche lei la sua \"apocalista\". "}
{"id": "6122563", "revid": "1573940", "url": "https://it.wikipedia.org/wiki?curid=6122563", "title": "Aborichthys", "text": "Aborichthys () \u00e8 un genere di pesci appartenenti alla famiglia Nemacheilidae.\nEtimologia.\nIl nome del genere deriva dal greco: \"\u1f01\" (prefisso privativo) \"\u03b2\u03bf\u03c1\u03cc\u03c2\" = vorace. (senza voracit\u00e0).\nDistribuzione ed habitat.\nIl genere \u00e8 distribuito nei corsi d'acqua montani degli stati indiani dell'Arunachal Pradesh, dell'Assam e del Meghalaya. Alcune specie sono presenti anche in Bhutan, \"A. kempi\" in Myanmar. L'habitat tipico \u00e8 costituito da fiumi con acque ben ossigenate e scorrenti, con fondo ghiaioso o ciottoloso.\nDescrizione.\nDi piccola taglia (dai 7 agli 11 cm), i caratteri distintivi del genere individuati da Chaudhuri sono i seguenti:\nTassonomia.\n\"Aborychthys\" \u00e8 stato recentemente assegnato alla famiglia Nemacheilidae alla luce della revisione tassonomica dei Cobitoidei. \nComprende 8 specie:"}
{"id": "6122568", "revid": "287204", "url": "https://it.wikipedia.org/wiki?curid=6122568", "title": "Jacqueline Lolling", "text": ""}
{"id": "6122569", "revid": "2014155", "url": "https://it.wikipedia.org/wiki?curid=6122569", "title": "Johann Heinrich Tischbein il Vecchio", "text": "Le sue opere consistevano principalmente dei ritratti della nobilt\u00e0, di scene mitologiche, e dipinti storici. Per i suoi dipinti mitologici, i suoi modelli furono per lo pi\u00f9 membri dell'alta nobilt\u00e0.\nVita.\nSuo padre era Johann Tischbein (1682-1764), un fornaio. Dal 1736 al 1741 studi\u00f2 pittura su muro, poi pittura a ad olio con Johann Georg von Freese (1701\u20131775),dopo di che lavor\u00f2 al servizio di piccole corti principesche. Nel 1743, grazie al patrocinio del conte Johann Philipp von Stadion, fu in grado di andare a Parigi e studiare con Carle van Loo.\nNel 1749 si rec\u00f2 a Venezia per studiare con Giovanni Battista Piazzetta, e trascorse poi un anno a Roma. Nel 1753 fu nominato pittore di corte dal langravio Guglielmo VIII d'Assia-Kassel. Oltre ai ritratti, effettu\u00f2 decorazione del castello di Wilhelmsthal. Durante la guerra dei sette anni fugg\u00ec all'avanzata dell'esercito francese e visse in diversi luoghi fino al termine dell'occupazione nel 1762. Quando ritorn\u00f2, fu nominato professore nel nuovo Collegium Carolinum a Kassel.\nQuando non insegnava, trascorreva il suo tempo al castello di Warthausen nei pressi di Biberach an der Ri\u00df, una tenuta che apparteneva al suo vecchio patrono, Stadion. Data la sua amicizia con Friedrich Gottlieb Klopstock, trascorse anche dei periodi ad Amburgo. Si spos\u00f2 due volte, nel 1756 e nel 1763, ed ebbe due figlie, entrambe dalla prima moglie."}
{"id": "6122572", "revid": "363629", "url": "https://it.wikipedia.org/wiki?curid=6122572", "title": "Bortolazzi", "text": "Bortolazzi \u00e8 un cognome del patriziato e della nobilt\u00e0 del Trentino.\nStoria.\nLa famiglia Bortolazzi di Trento proviene da Cornuda di Asolo, nel trevigiano, da dove si era trasferita da Gandino nel bergamasco. \nPrima generazione.\nIl primo Bortolazzi nominato nei documenti trentini \u00e8 Giuseppe di Bortolameo, citato per la prima volta in un documento del 23 aprile 1600. Egli era un mercante e si pu\u00f2 presumere che avesse un certo successo, giacch\u00e9 acquist\u00f2 numerosi possedimenti nel circondario della citt\u00e0, tra i quali nel 1621 una casa con \u201ccortile, broilo, orto e altre comodit\u00e0\u201d a Vattaro. Nel 1617 Giuseppe Bortolazzi ottenne il diritto di cittadinanza nella citt\u00e0 di Trento e nel 1647 venne insignito del grado di Cavaliere del Sacro Romano Impero. Egli ebbe tre mogli; l\u2019ultima, Margherita di Gianbattista Graziadei di Calavino, leg\u00f2 nel suo testamento delle messe da celebrarsi nella chiesa parrocchiale di San Martino a Vattaro, in cui restano diverse testimonianze della famiglia, tra le quali l'altare fattovi erigere dal marito.\nSeconda generazione.\nGiacomo Antonio (1610-1672), figlio di Giuseppe, rimase unico erede di tutti i beni della famiglia, che aument\u00f2 con numerosi acquisti. Nel 1663 i Bortolazzi comprarono una casa anche a Vigolo Vattaro; si tratta forse del palazzo poi acquistato dai conti Bossi Fedrigotti di Borgo Sacco, che si affaccia sulla piazza principale ed \u00e8 fiancheggiato dalla canonica, riconoscibile dalla meridiana dipinta nel 1825. Anche lui, come il padre, si spos\u00f2 tre volte. La sua eredit\u00e0 pass\u00f2 ai figli, in particolare a Bartolomeo e Ludovico, i quali dopo aver goduto in comune dell\u2019eredit\u00e0 paterna, si separarono sul finire dell\u2019anno 1700.\nTerza generazione.\nBartolomeo (4 aprile 1649-1720) nel 1670 si laure\u00f2 in \u201cutroque iure\u201d presso l\u2019Universit\u00e0 di Padova, si iscrisse poi al Collegio dei Dottori di Trento e rivest\u00ec la carica di console cittadino negli anni 1678, 1679, 1683, 1684, 1688. All\u2019inizio del 1689, per nomina del principe vescovo Francesco Alberti Poja, entr\u00f2 a far parte del Consiglio Aulico, ottenendo per quest\u2019incarico lo stipendio di 900 fiorini annui sino al 1702, anno in cui decise di rinunciare alla retribuzione. L\u2019incarico gli fu conferito, probabilmente, non solo per le proprie capacit\u00e0 personali, ma anche come atto di riconoscenza per i prestiti in denaro concessi dai fratelli Bortolazzi alla Mensa Episcopale, attestati da un documento del 1686. Il 27 settembre 1702 l\u2019imperatore Leopoldo I lo elev\u00f2, insieme al fratello Lodovico, al grado di Conte del Sacro Romano Impero, dignit\u00e0 poi confermata, nel dicembre dello stesso anno, dal principe vescovo Giovanni Michele Spaur. I predicati della contea loro assegnata furono quelli \u201cde Villa Vattarej Dominos aq Monte Acquavivae, germanice von Watterdorff und Herr von Brunnenberg\u201d. Lo stemma familiare venne inoltre confermato e arricchito. Alla morte del padre assunse la tutela dei fratelli e rinnov\u00f2, per s\u00e9 e per loro, una societ\u00e0 con i fratelli Frigeri indirizzata al commercio della seta, durata circa quattordici anni. Il 5 ottobre 1673 spos\u00f2 Lucrezia Sardagna, da cui ebbe tre figli: Giacomo Antonio, Barbara e Susanna Teresa, poi monaca. Fu commissario militare episcopale durante la guerra di successione spagnola (1700-1714). L\u2019effigie di Bartolomeo rimane custodita in un austero ritratto visibile nel salone della Villa Bortolazzi all\u2019Acquaviva. Sebbene avesse avuto un solo figlio maschio volle istituire la primogenitura Bortolazzi.\nIl fratello Ludovico (11 marzo 1658\u00a0\u2013 15 maggio 1734) studi\u00f2 a Dillingen in Baviera e si trasfer\u00ec poi a Parma, ove ottenne la laurea in entrambe le leggi il 2 giugno 1678. L\u201911 novembre 1691 l\u2019imperatore Leopoldo I lo nomin\u00f2 \u201cFamigliare suo domestico\u201d, mentre nel 1702 venne elevato, insieme al fratello Bartolomeo, al grado di Conte del Sacro Romano Impero col predicato di signore di Wattardorf e Prunnenberg (quest\u2019ultimo tratto dai loro possessi all'Acquaviva presso Mattarello). Nel 1714 e nel 1715 ricopr\u00ec la carica di capoconsole di Trento. Fu promotore di svariate opere artistiche e architettoniche, dando avvio, insieme ai fratelli, all\u2019ampliamento del palazzo di famiglia \u201calle Becharie\u201d di Trento; fece affrescare dal pittore Oberm\u00fcller la villa di Vattaro e commission\u00f2 l\u2019altare maggiore della chiesa di S. Pietro a Trento. Spos\u00f2 la nobile trentina Lucia Cazuffi (1661-1734), ma mor\u00ec senza eredi.\nQuarta generazione.\nGiacomo Antonio (8 dicembre 1678 - 25 novembre 1761), figlio di Bartolomeo, si dedic\u00f2 all\u2019attivit\u00e0 di famiglia, la mercatura, commerciando soprattutto in sete. La famiglia possedeva infatti diverse filande. Si dedic\u00f2 quindi all\u2019attivit\u00e0 imprenditoriale, senza mai rivestire cariche pubbliche, intrattenendo a Vienna gli affari di maggior rilevanza. Il 20 agosto 1704 spos\u00f2 la contessa Teresa Caterina Rosa contessa d\u2019Arsio e di Vasio (\u2020 1756), ottenendone un significativo riconoscimento sociale. Quando mor\u00ec nel 1761, assistito dal celebre padre Giangrisostomo Tovazzi, volle che molti dei suoi beni entrassero a far parte della primogenitura. Egli aveva avuto otto figli, tra i quali tre maschi: Lodovico, Bortolameo e Giuseppe.\nQuinta generazione.\nL\u2019erede della primogenitura fu Ludovico (17 luglio 1707 - 17 gennaio 1800). Verso il 1735 si rec\u00f2 a Vienna, ove conobbe la prima moglie, la contessa Josepha Hallweil, dama della corte imperiale e della croce stellata. Dopo la morte della prima consorte, dalla quale ebbe dieci figli, convol\u00f2 a nuove nozze, il 20 agosto 1755, con Elisabetta d\u2019Arco (1731-1783). A questo evento vennero dedicati numerosi componimenti poetici raccolti da Don Pietro Tamburini in un volumetto stampato da Francescantonio Marchesani. Da Elisabetta d\u2019Arco ebbe altri quattordici figli, molti dei quali morti in giovane et\u00e0. Si rivel\u00f2 un imprenditore capace ed esperto, tanto da consentire il massimo sviluppo nel commercio della seta gi\u00e0 intrapreso dalla famiglia. Nel 1762 venne eletto console, carica riconfermata nel 1763, nel 1764, nel 1769 e 1778. Mor\u00ec a ben novantatr\u00e9 anni il 17 gennaio 1800. Tra i suoi numerosi figli tre in particolare vanno ricordati: Giovanna Gioseffa, Bortolameo Leopoldo e Gaspare Luigi. \nIl fratello Bortolameo, quinto figlio di Giacomo Antonio, nacque l\u201911 marzo 1710 e intraprese la carriera ecclesiastica, divenendo testimone degli ultimi decenni di vita del Principato Vescovile di Trento. Nel 1741 ottenne un canonicato nella Cattedrale di Trento grazie al sostegno di Bartolomeo Passi, dal 1744 vescovo suffraganeo di Domenico Antonio Thun. Nel giugno del 1764 venne chiamato a far parte del Consiglio Aulico. Eredit\u00f2 varie propriet\u00e0 della famiglia, tra le quali il maso del Sal\u00e8 a Povo ed il maso di San Michele all\u2019Adige. Forn\u00ec a Benedetto Bonelli due rari codici delle antiche istituzioni sinodali del vescovo di Trento Enrico III di Metz (1310-1336), delle quali lo storico si avvalse per la redazione delle \u201cNotizie istorico-critiche della chiesa di Trento\u201d. Nel 1773, nella Cattedrale di S. Vigilio, fece sostituire l\u2019altare ligneo della Vergine Addolorata con l\u2019altare marmoreo, tuttora visibile, commissionato agli scultori Giuseppe Antonio e Domenico Sartori. Mor\u00ec il 29 gennaio 1797.\nSesta generazione.\nBartolameo, nato nel 1761, figlio di Ludovico, fu l\u2019erede della primogenitura Bortolazzi. Nel 1794 gli venne concesso il cavalierato dell\u2019Ordine di Santo Stefano, del quale, come emerge dal suo epistolario, era molto orgoglioso, tanto che tenne precisa nota delle spese sostenute per l\u2019acquisto delle sue uniformi di gala, per l'ammontare di 474 scudi. Era inoltre un amante della buona tavola e della letteratura, per le quali non badava a spese; nel 1788 aveva chiesto al Papa la facolt\u00e0 di poter leggere anche libri inseriti nell'Indice, facolt\u00e0 che gli venne concessa nel 1789. Sebbene in una delle sue lettere affermi di non avere \u201cmolto genio a poetare\u201d, non \u00e8 da escludere che siano di sua composizione alcune poesie conservate nell'archivio di famiglia, tra le quali un componimento scherzoso dedicato alla \"passera\". L\u2019uccellagione era del resto uno dei suoi passatempi preferiti, tanto che teneva nota delle catture, con una media di 2.000 capi all\u2019anno. A differenza del fratello Gaspare egli fece tutto il possibile per evitare di far parte della Guardia Nazionale di Trento, fino a sfuggire alla coscrizione. Nelle sue lettere private egli offre testimonianza delle vicende cui il Principato vescovile di Trento fu soggetto in quegli anni e non perde occasione per deplorare i continui passaggi di truppe, i danni, le imposizioni, i turbinosi cambiamenti di governo. Egli tuttavia non solo fu protagonista di una felice missione a Gorizia presso il generale Massena allo scopo di evitare una requisizione, ma pare che fosse anche membro attivo della massoneria trentina. A 52 anni, dopo aver inutilmente cercato di convincere il fratello Gaspare a sposarsi e a continuare la stirpe, visto che l'Ordine di Santo Stefano lo obbligava al celibato, spos\u00f2 lui stesso Maria Massenza Tomasini, dalla quale ebbe quattro figli: Amato Bortolameo, Elisabetta, Adelaide e Giuseppa. \nGaspare, nato nel 1767, fu capitano della Guardia Nazionale di Trento negli anni dell'occupazione napoleonica 1801 e 1802. La sua compagnia, la compagnia Bortolazzi, \u00e8 stata ritratta dal pittore Domenico Zeni nel 1806 con il palazzo Bortolazzi di Trento sullo sfondo. Il quadro, di grandi dimensioni, \u00e8 conservato a Palazzo Geremia a Trento. Nel suo testamento del 1846 lasci\u00f2 un legato di 20.000 fiorini perch\u00e9 la chiesa di San Pietro a Trento fosse dotata dell\u2019attuale facciata neogotica. La facciata, cominciata prima del 1848 su disegno del marchese Selvatico, professore e direttore dell'Accademia di Belle Arti di Venezia, venne terminata nel 1850. \nGiovanna Gioseffa, nata nel 1771, era l\u2019ultimogenita di Ludovico; di lei scrive mons. Weber che \"\u201csi abbandonasse agli spassi pi\u00f9 che non convenisse ad una donzella di nobile famiglia. Si racconta che dopo aver assistito alle rappresentazioni del teatro in citt\u00e0, sola e in abito virile e armata di pistole, fosse solita cavalcare di mezzanotte fino a Vattaro. Certo \u00e8 che la sua vivacit\u00e0 od imprudenza giovanile l\u2019aveva compromessa nel 1796 al primo arrivo dei Francesi, sicch\u00e9 al loro avvicinarsi dovette fuggire dalla citt\u00e0 e ripararsi a Conegliano presso la sorella monaca Lodovica\u201d\".\nSettima generazione.\nAmato Bortolameo, figlio di Bortolameo, nato nel 1817, mor\u00ec a 29 anni dopo due soli mesi di matrimonio; egli era l\u2019ultima speranza della casata dei Conti Bortolazzi, che si estinse quindi nel ramo maschile nell'anno 1850 con la morte del padre Bortolameo.\nEredi.\nI beni della famiglia passarono ad Adelaide, moglie di Gio. Batta Fogazzaro, imparentato con lo scrittore Antonio Fogazzaro, e a Giuseppa, moglie del nobile commerciante Luigi von Altenburger. All'estinzione della linea maschile Fogazzaro le propriet\u00e0 non ancora alienate passarono alla famiglia Larcher.\nPropriet\u00e0 principali e committenze.\nI Bortolazzi per la costruzione e l\u2019abbellimento delle loro ville, palazzi e cappelle erano soliti avvalersi dell\u2019opera di numerosi artisti e professionisti: con loro lavorarono gli architetti Pietro e Apollonio Somalvico, i pittori trentini Carlo Spaventi e Francesco Marchetti, il modenese Domenico Romani, il veronese Prospero Schiavi, gli scultori di Mori Domenico e Antonio Sartori e molti altri.\nPalazzo Bortolazzi a Trento.\nIl palazzo, adibito oggi in parte a sede del coro della SOSAT, conserva stanze decorate con soffitti lignei o decorati con stucchi e dipinti e meravigliosi affreschi. \nIl portale di ingresso della sede sosatina, con stemma a stucco dei Bortolazzi, \u00e8 schiettamente rinascimentale, scolpito a rosette. \nIl salone centrale \u00e8 fittamente dipinto a motivi architettonici prospettici, simbologici (astrolabi, mappamondi, emblemi delle arti, della guerra), araldici (fra cui gli stemmi dei Bortolazzi e dei d'Arco), esotici (teste di orientali), nature morte, drappeggi. Al centro delle volte a botte \u00e8 raffigurata una scena mitologica con personaggi musicanti (mandolino e cetra). Fra i fantasiosi portali marmorei barocchi laterali sono figurate in cinque riquadri incorniciati da finti stucchi (tre a sinistra e due a destra), le propriet\u00e0 e le residenze extraurbane dei Bortolazzi. Sono riconoscibili l'Acquaviva, Vattaro, Pant\u00e8 di Povo, forse Spini e Lamar di Gardolo. La fastosa decorazione pittorica barocca \u00e8 attribuita a Carlo Spaventi e alla figlia Domenica. \nLa volta della sala vicina (lato est) \u00e8 altrettanto doviziosamente adornata da stucchi e dipinti. Fa grandi cariatidi, nelle sedici lunette e nei tredici riquadri soprastanti sono incastonate dieci tele (ne mancano tre, che sono state rubate). Al centro del pavimento di massetto alla veneziana \u00e8 raffigurato un pavone. \nIl pavimento della sala attigua \u00e8 ligneo con intarsi floreali. Nella sala del Coro \u00e8 presente un grande caminetto marmoreo, la cui cappa di stucco \u00e8 fregiata dallo stemma dei Bortolazzi. Nella sala della Direzione il pavimento ligneo \u00e8 decorato da intarsi fitoformi ed il soffitto da stucchi.\nIl palazzo include una cappella dedicata al Simonino.\nVilla Bortolazzi all'Acquaviva.\nSituata a circa met\u00e0 strada fra Trento e Rovereto, vicino all'abitato di Mattarello, Villa Bortolazzi all'Acquaviva \u00e8 circondata da un vasto giardino settecentesco. \nL'edificio, dai contorni semplici e lineari, venne costruito nel 1693 dai comacini Apollonio e Pietro Somalvico. Ornato dal vasto parco, con un ampio viale che corre tra due siepi di bosso e da un giardino decorato da statue di divinit\u00e0 e allegorie, il palazzo conserva una decorazione pittorica ad affresco di gusto settecentesco, con cornici a stucco e partizioni architettoniche realizzate dal pittore trentino Antonio Gresta e dal modenese Domenico Romani. Le sale della villa sono affrescate con scene mitologiche, allegoriche, composizioni araldiche, elaborate architetture prospettiche settecentesche tra le quali va segnalato il salone centrale con l\u2019Apoteosi del Sole tra le figure delle Stagioni, della moglie Neera e delle due figlie che nutrono i cavalli del carro del sole, in un affresco realizzato da Antonio Gresta.\nLa cappella, dedicata alla Beata Maria Vergine del Carmelo, \u00e8 impreziosita da dipinti di G. B. Cignaroli e dall\u2019altare attribuito a Giuseppe Antonio Sartori.\nIn occasione del matrimonio tra Maria Eugenia Bortolazzi e il barone Giovanni Battista Todeschi di Rovereto nel 1795, l\u2019incisore e poeta Giovanni di Dio Galvagni realizz\u00f2 una dettagliata litografia della villa.\nNel palazzo sost\u00f2 il 5 settembre 1796 Napoleone Bonaparte prima di fare il suo ingresso a Trento. \nOggi la struttura ed il giardino vengono affittati per ospitare eventi e matrimoni.\nPalazzo Bortolazzi a Vattaro.\nIl paese di Vattaro conserva due edifici destinati a residenza privata da membri della famiglia Bortolazzi, che rappresentano gli edifici pi\u00f9 importanti e rappresentativi dell'abitato, nel centro storico del paese. \nL'edificio principale, noto come Palazzo Bortolazzi-Fogazzaro, aveva una struttura simile a quella che ancora si conserva \nall'Acquaviva: la residenza padronale, cinta da alte mura che racchiudevano un ampio parco e una cappella ad uso della famiglia, era affiancata da un ampio viale e da edifici di servizio. Il riquadro a tempera presente nel salone del Palazzo Bortolazzi di Trento mostra infatti il complesso di Vattaro come si presentava all\u2019epoca: circondato da mura merlate, oltre alla villa con l'annessa torretta cilindrica, comprendeva altri edifici: cortili e giardini alberati, la casa delle decime, la chiesetta e la filanda.\nL\u2019incarico di ristrutturare e ampliare questa residenza estiva, acquistata nel 1621, fu dato nel 1686 all\u2019architetto Apollonio Somalvico e, alla sua morte, al fratello Pietro. Ai due architetti, provenienti dalla zona di Como e attivi per pi\u00f9 di tre decenni in Trentino, era stato affidato tre anni prima anche il compito di progettare una chiesa che la famiglia aveva intenzione di costruire gi\u00e0 dal 1646, come si evince dal testamento di Giuseppe Bortolazzi. Iniziata nel 1683, la chiesa fu ultimata e consegnata alla famiglia nel 1694, mentre per la ricostruzione della villa si dovettero attendere ancora alcuni anni: i lavori furono infatti terminati nel 1707.\nNelle sale a pianterreno si possono ammirare, a seguito di un accurato restauro del 1977, tre cicli di affreschi. \nSulla parete di fondo della sala da pranzo signorile \u00e8 stato dipinto, tra due putti che lo sorreggono, lo stemma della famiglia. Nelle sei lunette sui lati lunghi della sala sono stati affrescati, insieme a soggetti mitologici, momenti della vita quotidiana e del lavoro dei signori. Sotto i segni zodiacali che accompagnano la rappresentazione dei mesi e delle stagioni si susseguono scene di lavoro, in casa e in campagna, e di svago (caccia, raccolto, agricoltura, pastorizia, pesca e buona cucina). L\u2019affresco \u00e8 datato 1700 e firmato Erasmo Antonio Oberm\u00fcller (Monaco di Baviera 1665 circa - Trento 1710), detto il \"Pistoiese\".\nNella prima sala a destra \u00e8 presente, al centro del soffitto, lo stemma di famiglia, mentre nelle lunette che si susseguono lungo le pareti sono state dipinte allegoricamente le et\u00e0 del signore, dall\u2019infanzia alla vecchiaia. In alcune di queste raffigurazioni si possono riconoscere il paesaggio intorno alla villa di Vattaro e piazza Duomo a Trento, luogo delle passeggiate in carrozza del signore. Nel tinello attiguo si trova il terzo ciclo di affreschi dedicato ai quattro elementi: acqua, aria, terra e fuoco. Nel rettangolo del soffitto, tra il sole e la luna, \u00e8 raffigurato il Padre Eterno. Nella lunetta dedicata alla terra \u00e8 possibile scorgere nuovamente elementi del paesaggio compresi tra Vattaro e la Vigolana. Due scritte dipinte permettono di stabilire che i due cicli di affreschi dedicati ai quattro elementi e alle et\u00e0 dell\u2019uomo furono commissionati da Lodovico Bortolazzi ed eseguiti rispettivamente nel 1700 e nel 1702.\nDal 1920 fino al 2011 i piani superiori del palazzo sono stati adibiti a sede della scuola elementare, mentre quelli a pianterreno vennero destinati agli uffici comunali. Ora ospitano il punto di lettura della biblioteca. \nLa chiesetta collegata alla residenza, voluta dalla famiglia Bortolazzi, fu costruita sul sito di una chiesa preesistente di cui si ha notizia in documenti del 1585 e le cui tracce furono ritrovate durante i lavori di restauro del 1987-1989. Alla parte centrale a forma di ottagono che costituisce la navata sono collegati tramite due grandi archi il vestibolo e l'abside rettangolare con volta a crociera; la luce filtra all'interno attraverso tre finestre a lunetta poste sulla facciata e sui lati della navata. Dentro la cappella, lungo i lati, sono collocate entro nicchie decorate le statue di San Francesco, del Sacro Cuore di Ges\u00f9, di Santa Chiara e della Madonna del Rosario. Oltre alle statue, nella chiesa di San Rocco si trova un altare ligneo che contiene una pala raffigurante la Madonna con il Bambino e i Santi Rocco e Sebastiano. La pala \u00e8 opera dell'artista trentino Francesco Marchetti, pittore particolarmente legato ai Bortolazzi, che proprio nel 1688, anno di realizzazione della stessa pala, lasci\u00f2 per recarsi in Austria e in Boemia. Lo stile del Marchetti ripete gli schemi romani seicenteschi forse appresi durante un soggiorno, peraltro non documentato, a Roma. L'altare ligneo, riccamente intagliato e in origine dorato, viene attribuito per le caratteristiche stilistiche, per la tecnica della lavorazione, per le numerose decorazioni ad intaglio, per le colonne ornate di elementi vegetali, per la presenza di putti in varie posizioni e per altri particolari ancora, alla bottega dei Grober, artisti attivi in varie chiese trentine dell'epoca. Il tabernacolo \u00e8 stato realizzato molto pi\u00f9 tardi, nel 1734. Sopra l'altare, affiancato da quattro angeli, \u00e8 presente uno stemma della famiglia Bortolazzi. Nel 1955, contestualmente al restauro della chiesa, fu commissionato dal Comune di Vattaro all'artista Marco Bertoldi un affresco raffigurante San Martino a cavallo per la parte centrale della volta. Del 1956 \u00e8 invece il campanile a vela.\nUna seconda casa venne acquistata dal conte Gaspare Bortolazzi, il quale fece porre sulla ringhiera della scalinata esterna uno scudo in metallo con le sue iniziali (C G B). \nTale abitazione rimase in eredit\u00e0 alla nipote Giuseppina Bortolazzi in Altenburger, la quale la vendette pochi anni dopo al Comune di Vattaro, che la utilizz\u00f2 per decenni come canonica. Recentemente \u00e8 stata oggetto di restauri che hanno riportato alla luce eleganti affreschi, ed \u00e8 sede di uffici comunali e dell'ufficio turistico.\nIl palazzo, con la chiesetta di San Rocco e una seconda residenza che affaccia sulla piazza, passate nel 1850 per via ereditaria alle nipoti, furono vendute al Comune di Vattaro nel 1920.\nArma nobiliare.\nCampo dello scudo troncato: nel primo di nero, alla rosa di rosso tra due palme incrociate in decusse di verde; nel secondo d'azzurro, alla gru d'argento rivoltata, con la sua vigilanza; alla fascia d'oro sulla troncatura; lo scudo accollato a un'aquila bicipite dell'Impero asburgico."}
{"id": "6122579", "revid": "124123", "url": "https://it.wikipedia.org/wiki?curid=6122579", "title": "Mihal Grameno", "text": "Biografia.\nNato a Kor\u00e7\u00eb in una famiglia di commercianti, ha studiato presso la scuola secondaria locale prima di emigrare in Romania nel 1885. \u00c8 stato a Bucarest dove \u00e8 stato coinvolto nell'Associazione Drita di cui nel 1889 ne divenne il Presidente.\nNel 1907, entra a far parte della recente formazione banditesca di \u00c7er\u00e7iz Topulli, una unit\u00e0 partigiana precoce che lotta contro le truppe turche in Albania. Erano considerati gli Apostoli del Albanismo ed andavano di villaggio in villaggio per discutere della situazione albanese.\nI funzionari turchi inviarono numerose pattuglie militari per catturare i banditi. L'attivit\u00e0 del gruppo consisteva in una sola battaglia in due anni, quando la banda formata da 5 persone \u00e8 stata circondata da oltre 150 unit\u00e0 turche presso la citt\u00e0 di Mashkullore. Quattro su cinque membri del gruppo sfuggirono all'accerchiamento. Vi furono altre bande di questa natura, ma non avendo un giornalista che n\u00e9 descrivesse le azioni, come ad esempio Grameno sono rimasti eroi non celebrati.\nNel 1909 Grameno fond\u00f2 a Kor\u00e7\u00eb la Lega Ortodossa (o Alleanza) (in albanese: Lidhja Ortodokse) e lavor\u00f2 come redattore in un suo periodico con lo stesso nome tra il 1909-1910. Nel 1910 l'organizzazione ha proclamato l'istituzione di una chiesa albanese indipendente, ma non venne mai riconosciuta da parte dell'Impero Ottomano. Ha lavorato anche come direttore del settimanale Koha (Time), pubblicato inizialmente a Kor\u00e7\u00eb e poi a Jamestown, New York, dove egli ha vissuto dal 1915 al 1919. Nel 1919 torn\u00f2 in Europa per rappresentare l'Albania nella Conferenza di pace di Parigi attraverso la comunit\u00e0 albanese-americana e l'anno successivo torn\u00f2 in Albania.\nNel 1920 ha svolto la sua attivit\u00e0 giornalistica e letteraria fino a quando la dittatura del Zog lo ha costrinse a ritirarsi dalla vita pubblica. Rassegnato e gravemente malato \u00e8 morto il 5 febbraio 1931 nella sua amata Kor\u00e7\u00eb.\nOpere.\nMihal Grameno ha pubblicato le seguenti opere:"}
{"id": "6122580", "revid": "287204", "url": "https://it.wikipedia.org/wiki?curid=6122580", "title": "V\u00eanus Atl\u00e9tico Clube", "text": "Il V\u00eanus Atl\u00e9tico Clube, noto anche semplicemente come V\u00eanus, \u00e8 una societ\u00e0 calcistica brasiliana con sede nella citt\u00e0 di Abaetetuba, nello stato del Par\u00e1.\nStoria.\nIl club \u00e8 stato fondato il 20 maggio 1949. Ha vinto il Campeonato Paraense Segunda Divis\u00e3o nel 2005 e nel 2014. Il V\u00eanus ha partecipato al Campeonato Brasileiro S\u00e9rie C nel 1998, dove \u00e8 stato eliminato alla seconda fase dal Moto Club."}
{"id": "6122582", "revid": "699852", "url": "https://it.wikipedia.org/wiki?curid=6122582", "title": "Tchankatagh", "text": "Tchankatagh (, ) \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta poco meno di trecento abitanti e si trova in zona boscosa e collinare lungo la statale che da Step'anakert conduce al capoluogo regionale Martakert. "}
{"id": "6122583", "revid": "699852", "url": "https://it.wikipedia.org/wiki?curid=6122583", "title": "Vardadzor (Martakert)", "text": "Vardadzor (, ) \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta poco meno di duecento abitanti e si trova in zona boscosa e collinare lungo la statale che da Step'anakert conduce al capoluogo regionale Martakert. "}
{"id": "6122586", "revid": "287204", "url": "https://it.wikipedia.org/wiki?curid=6122586", "title": "Uni\u00f3n Deportiva Granadilla Tenerife", "text": "LUni\u00f3n Deportiva Granadilla Tenerife, nota anche come UD Granadilla Tenerife o UD Granadilla Tenerife Egatesa per motivi di sponsorizzazione, \u00e8 una squadra di calcio femminile spagnola, con sede nella citt\u00e0 di Granadilla de Abona, cittadina della comunit\u00e0 autonoma delle Canarie, situata nell'isola di Tenerife. Fondata nel 2013, dall'estate 2015 partecipa alla Primera Divisi\u00f3n, massima serie del campionato spagnolo di calcio femminile.\nStoria.\nIl club venne fondato nel 2013 ed iscritto al gruppo 6 della Segunda Divisi\u00f3n, secondo livello del calcio femminile spagnolo. La prima stagione si concluse con la vittoria del raggruppamento con 22 vittorie su 22 partite disputate e l'accesso agli spareggi promozione: dopo aver eliminato l'El Olivo venne sconfitto in finale dal Fundaci\u00f3n Albacete. Nella stagione 2014-2015 concluse nuovamente il proprio girone al primo posto e a punteggio pieno, accedendo agli spareggi promozione: dopo aver eliminato il Levante Las Planas, sconfisse in finale il Real Betis, conquistando la promozione in Primera Divisi\u00f3n. La prima stagione in massima serie si concluse con un settimo posto, che consent\u00ec al Granadilla di accedere all'edizione 2016 della Coppa della Regina, venendo subito eliminato dal Valencia.\nOrganico.\nRosa 2020-2021.\nRosa, ruoli e numeri di maglia come da sito ufficiale e della Liga Femenina Iberdrola, aggiornati il 23 settembre 2020.\nRosa 2018-2019.\nRosa, ruoli e numeri di maglia come da sito della Liga Femenina Iberdrola."}
{"id": "6122587", "revid": "125773747", "url": "https://it.wikipedia.org/wiki?curid=6122587", "title": "Ascensore Ventaglieri", "text": "L'ascensore Ventaglieri \u00e8 un sistema di trasporto verticale di Napoli, si tratta di un ascensore e 10 scale mobili che collegano il parco dei Ventaglieri nella zona della Pignasecca nel quartiere Montecalvario a via Avellino a Tarsia sita nel quartiere Avvocata, nelle adiacenze di via Salvator Rosa e la parte pi\u00f9 alta del corso Vittorio Emanuele."}
{"id": "6122588", "revid": "1214201", "url": "https://it.wikipedia.org/wiki?curid=6122588", "title": "Pa Amat Dibba", "text": ""}
{"id": "6122589", "revid": "699852", "url": "https://it.wikipedia.org/wiki?curid=6122589", "title": "Aghabekalandj", "text": "Aghabekalandj (, ) \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta poco meno di duecento abitanti e si trova prossimo al capoluogo regionale Martakert. "}
{"id": "6122591", "revid": "287204", "url": "https://it.wikipedia.org/wiki?curid=6122591", "title": "S\u00e3o Francisco Futebol Clube", "text": "Il S\u00e3o Francisco Futebol Clube, meglio noto come S\u00e3o Francisco, \u00e8 una societ\u00e0 calcistica brasiliana con sede nella citt\u00e0 di Santar\u00e9m, nello stato del Par\u00e1.\nStoria.\nIl club \u00e8 stato fondato il 30 ottobre 1929. Ha vinto il Campeonato Paraense Segunda Divis\u00e3o nel 1997. Il S\u00e3o Francisco ha partecipato al Campeonato Brasileiro S\u00e9rie C nel 1998, dove \u00e8 stato eliminato alla seconda fase dal S\u00e3o Raimundo-AM."}
{"id": "6122592", "revid": "115517682", "url": "https://it.wikipedia.org/wiki?curid=6122592", "title": "Mirmidoni (Eschilo)", "text": "Mirmidoni () \u00e8 una tragedia di Eschilo andata quasi completamente perduta, che trattava della storia di Achille e Patroclo. Al contrario dell'Iliade (a cui la tragedia si ispira), l'opera di Eschilo descrive la relazione tra Achille e Patroclo come un rapporto esplicitamente omosessuale in cui Achille svolgeva il ruolo di erast\u00e8s e Patroclo quello di eromenos. In uno dei frammenti rimasti, infatti, Achille parla di \"unione devota delle cosce\", chiaro riferimento al sesso intercrurale. La tragedia doveva essere la prima parte di una trilogia sulla morte di Ettore composta anche da \"Nereidi\" e da \"Frigi\", conosciuta anche come il \"Riscatto di Ettore\". Anche queste due tragedie sono andate perdute.\nTrama.\nLa tragedia si basa sul libro nono e sedicesimo dell'Iliade. Oltraggiato da Agamennone, Achille si rifiuta di combattere contro i Troiani anche dopo che il re acheo gli ha inviato un'ambasciata per convincerlo a tornare sul campo di battaglia. Senza Achille ogni sforzo \u00e8 vano, ma Diomede decide ugualmente di guidare i Greci in battaglia ed essi subiscono una dolorosa sconfitta. Commosso dallo spreco di tante vite umane, Patroclo supplica Achille di lasciarlo andare a combattere al posto suo: indosser\u00e0 l'armatura di Achille e i Troiani saranno cos\u00ec spaventati dalla sua apparizione che scapperanno alla sua vista. Achille si lascia smuovere dalla suppliche dell'amato e acconsente al piano di Patroclo.\nPatroclo indossa l'armatura del compagno e guida i Mirmidoni in battaglia, mentre Achille resta all'accampamento e offre libagioni a Zeus per la buona riuscita del piano e perch\u00e9 riporti Patroclo al campo sano e salvo; Zeus accoglie la prima richiesta, ma non la seconda. Un messaggero porta ad Achille la notizia che Patroclo, dopo aver combattuto valorosamente e aver ucciso l'eroe Sarpedonte, e stato colpito a tradimento dal dio Apollo e finito da Euforbio ed Ettore. Achille piange amaramente la morte dell'amato e decide di tornare in battaglia per vendicare la morte di Patroclo."}
{"id": "6122593", "revid": "547034", "url": "https://it.wikipedia.org/wiki?curid=6122593", "title": "Mandahar", "text": "I Mudhad o Madhad o Madadh sono una trib\u00f9 guerriera Rajput Suryavanshi, che si pu\u00f2 trovare in karnal, panipat, jind, kurukshetra, gurgaon, kaithal, Haryana e Punjab.\nSecondo le loro tradizioni, i Madadh provenivano da Ayodhya e si stanziarono nello Jind scacciando i Chandel e i Rajiput Varya, ed opprimendo i Jat.\nI Madadh governarono un'ampia regione chiamata Madadh 360 come il numero dei loro villaggi. Persero la guerra contro il Sultanato di Delhi e ad oggi sono rimasti solo 60 villaggi di Madadh.\nSono un importante elemento nella comunit\u00e0 rana di Haryana."}
{"id": "6122594", "revid": "699852", "url": "https://it.wikipedia.org/wiki?curid=6122594", "title": "Chldran", "text": "Chldran (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco meno di cinquecento abitanti e si trova in zona boscosa e collinare. "}
{"id": "6122596", "revid": "1437331", "url": "https://it.wikipedia.org/wiki?curid=6122596", "title": "Chiesa di Santa Maria del Graffeo", "text": "I resti della chiesa di Santa Maria del Graffeo, primitivo luogo di culto di rito greco - latino a Messina, sono ubicati in via I Settembre angolo via Universit\u00e0, al numero civico 171, primitiva \u00abStrada d'Austria\u00bb. Nell'atrio dello stabile si trovano inglobati i resti dell'antico ingresso del tempio. Chiesa altrimenti nota come Nostra Donna del Graffeo sotto il titolo della \u00abCattolica\u00bb.\nStoria.\nIn epoca bizantina fino all'avvento dell'Emirato di Sicilia i cittadini di Messina professavano la religione secondo il rito e la lingua greca sotto la guida spirituale del Protopapa.\nNel 1060, il Gran Conte di Sicilia Ruggero I nomina il primo arcivescovo di Sicilia di rito latino presso la cattedra messinese.\nL'origine del luogo di culto \u00e8 legata alla separazione dei due riti religiosi, quello greco da quello latino, in seguito allo scisma d'Oriente nel 1168. Il clero greco che prima officiava nella chiesa di Santa Maria La Nuova, vista la continua preponderanza del clero latino si trasfer\u00ec in questa chiesa, vicino alla cattedrale, che fu denominata \u00ab\"Cattolica\"\u00bb secondo un privilegio accordato alle pi\u00f9 importanti fra le chiese non latine di possedere un battistero, ci\u00f2 che valeva per i greci il nome di \"KATHOLIKI\".\nIl clero cattolico di rito bizantino rappresentato dal protopapa, considerato il capo della comunit\u00e0 e la terza personalit\u00e0 religiosa della citt\u00e0 dopo l'arcivescovo e l'archimandrita, aveva sede presso questo tempio. Prestano obbedienza a questa chiesa tutte le chiese greche di Messina e moltissime altre filiali, per concessione del protopapa, amministrate da organismi di rito latino. Il clero che l'officiava, fu sempre in armonia con la fede cattolica romana rifiutando qualsiasi adesione all'ortodossia scismatica.\nAlla base il culto per la sacra immagine della Madonna del Graffeo intesa presso il clero latino come Madonna della Lettera, festeggiata da entrambe le comunit\u00e0 il 3 giugno.\nIl Protopapa, ebbe anche l'elogio del Papa Eugenio IV al Concilio di Firenze del 1438.\nIn funzione di questa profonda devozione la chiesa ebbe anche il titolo di \u00abSanta Maria del Graffeo\u00bb. In seguito alla bolla pontificia emanata dal Papa Benedetto XIV, propenso al mantenimento del rito greco-latino, furono confermati al clero greco tutti i privilegi e le prerogative della dignit\u00e0 protopapale, compreso l'antichissimo diritto di eleggere il proprio capo superiore, chiamato Protopapa o Protopapas \"\"... senza che persona alcuna s'ingerisse\".\nIl protopapa Giuseppe Vinci, eletto il 23 giugno 1744, nel suo scritto \"Documenti per l'osservanza del Divin Culto, Rito Greco-Latino\" stampato a Messina nel 1756, fornisce un elenco completo dei Protopapa che, a partire dal 1130, si avvicendarono a ricoprire l'alta carica di guida della chiesa greca a Messina.\nUn primo restauro avvenuto nel 1752 \u00e8 documentato da una lapide non pi\u00f9 esistente che si trovava sul portale d'ingresso, essa recitava: \"CATHOLICA ECCLESIARUM GRAECARUM MATER ET CAPUTA FUNDAMENTIS AMPLIATA A.D. MDCCLII\"\".\nEpoca contemporanea.\nIl tempio di rito bizantino fu parzialmente distrutto dal terremoto di Messina del 1908, il titolo parrocchiale trasferito alla chiesa di San Domenico, poi alla chiesa di San Francesco d'Assisi di San Licandro fino a quando l'arcivescovo Ignazio Cannav\u00f2 negli anni novanta, ricostitu\u00ec a tutti gli effetti l'antica parrocchia affidandola al Papas Antonio Cucinotta, primo sacerdote messinese di rito bizantino ordinato in citt\u00e0 dopo quasi cento anni.\nLe funzioni liturgiche furono ospitate nella chiesa della Madonna dei Miracoli di Provinciale. Dal 2012 la Divina Liturgia \u00e8 ospitata presso la chiesa dei Santi Cosma e Damiano, tempio di origine bizantina, in piazza San Cosimo, nelle vicinanze del Cimitero monumentale di Messina.\nInterno.\nAll'interno sono documentati: \nSulla superficie della colonna un'epigrafe in greco recita: \"Ad Esculapio e ad Igea servatori tutelari della citt\u00e0\"\", analoga a quella riprodotta nella colonna dell'acquasantiera documentata nel Duomo che testimonia quel culto in citt\u00e0 in epoca greca.\nDell'impianto originale rimangono oggi, i pochi eleganti resti dell'ingresso costituiti da due campate gotiche con volta a crociera su colonne angolari e peducci inglobati nell'edificio, elementi risparmiati dal terremoto di Messina del 1908.\nLuoghi di culto limitrofi.\nChiesa di San Giovanni Battista dei Fiorentini.\nLuogo di culto edificato sulle rovine del tempio di Ercole Manticlo, a sua volta sorto nel 483 a.C., e intitolato in epoca cristiana a San Michele Arcangelo.\nVerso il XV secolo, banchieri e mercanti fiorentini si stabilirono in questo quartiere dediti alla produzione, tessitura e commercio della seta.\nNel 1580 l'arcivescovo Giovanni Retana lo assegn\u00f2 alla Nazione Fiorentina che ne mut\u00f2 il titolo in \u00abSan Giovanni Battista\u00bb, verosimilmente per mantenere il legame con la citt\u00e0 di provenienza, aggiungendo l'appellativo \"dei Fiorentini\". Nel 1605 per raccordare le rinnovate Strada d'Austria e Strada Cardines, nonostante il parere contrario dell'arcivescovo Bonaventura Secusio, la chiesa fu abbattuta per essere ricostruita in modo pi\u00f9 confacente alle mutate concezioni urbanistiche. Nell'opera di riedificazione contribuisce l'architetto del Senato Messinese Vincenzo Tedeschi.\nRovinato col terremoto della Calabria meridionale del 1783, la memoria storica del tempio fu affidata ad una targa incastonata presso le Quattro Fontane."}
{"id": "6122623", "revid": "699852", "url": "https://it.wikipedia.org/wiki?curid=6122623", "title": "Mehmana", "text": "Mehmana (, , ) \u00e8 una piccolissima comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio conta pochissimi abitanti, quasi tutti greci del Ponto emigrati nel XIX secolo o dopo le persecuzioni ottomane nel Ponto. Sorge in zona montuosa, tra fitte foreste, a sud del bacino idrico di Sarsang."}
{"id": "6122628", "revid": "1543377", "url": "https://it.wikipedia.org/wiki?curid=6122628", "title": "Bad Luck Streak in Dancing School", "text": "Bad Luck Streak in Dancing School \u00e8 il quarto album discografico di Warren Zevon, pubblicato dalla casa discografica Asylum Records nel febbraio del 1980.\nL'album raggiunse la ventesima posizione nella classifica statunitense di Billboard 200, mentre il brano contenuto nell'album \"A Certain Girl\", uscito come singolo, arriv\u00f2 al cinquantasettesimo posto della chart Billboard Hot 100.\nMusicisti.\nBad Luck Streak in Dancing School\nA Certain Girl\nJungle Work\nEmpty-Handed Heart\nInterlude No. 1\nPlay It All Night Long\nJeannie Needs a Shooter\nInterlude No. 2\nBill Lee\nGorilla, You're a Desperado\nBed of Coals\nWild Age\nNote aggiuntive"}
{"id": "6122629", "revid": "486946", "url": "https://it.wikipedia.org/wiki?curid=6122629", "title": "Liceo classico Umberto I", "text": ""}
{"id": "6122638", "revid": "1305772", "url": "https://it.wikipedia.org/wiki?curid=6122638", "title": "This Old Heart of Mine (Is Weak for You)", "text": "This Old Heart of Mine (Is Weak For You) (in italiano: \"Questo vecchio mio cuore (\u00e8 debole per te)\") \u00e8 una canzone soul, scritta dagli autori della Motown Holland-Dozier-Holland e Sylvia Moy nel 1966 per gli The Isley Brothers."}
{"id": "6122641", "revid": "83818311", "url": "https://it.wikipedia.org/wiki?curid=6122641", "title": "Ovidiu Marius Mihalache", "text": ""}
{"id": "6122643", "revid": "83818317", "url": "https://it.wikipedia.org/wiki?curid=6122643", "title": "Marius Ovidiu Mihalache", "text": ""}
{"id": "6122645", "revid": "1305772", "url": "https://it.wikipedia.org/wiki?curid=6122645", "title": "Jawbreaker (videogioco 1982)", "text": "Jawbreaker, edito anche come Jawbreaker II o, in alcune schermate dei titoli, Jaw Breaker, \u00e8 un videogioco simile a \"Pac-Man\", pubblicato nel 1982-1983 per i computer Apple II, Atari 8-bit, Commodore 64, Commodore VIC-20 e TI-99/4A dalla Sierra On-Line e per Atari 2600 dalla Tigervision (sussidiaria di Tiger Electronics).\nEra annunciata anche una versione per PC IBM, ma non se ne ha conferma. Una conversione indipendente per MSX usc\u00ec nel 2014 per il retrogaming.\nUn primo \"Jawbreaker\" venne pubblicato nel 1981 per Apple II e Atari 8-bit dalla On-Line Systems, precedente denominazione della Sierra, e si trattava di un clone di \"Pac-Man\", praticamente uguale all'originale come sistema di gioco, che ebbe comunque un buon successo.\nL'eccessiva somiglianza dei giochi caus\u00f2 per\u00f2 delle controversie legali con l'Atari, editrice di \"Pac-Man\", che spinsero la Sierra a ridisegnare una nuova versione, sostanzialmente diversa e pi\u00f9 originale della precedente, che a seconda della piattaforma e delle edizioni usc\u00ec come \"Jawbreaker\" o \"Jawbreaker II\".\nModalit\u00e0 di gioco.\nIl giocatore controlla una bocca dentata semovente con l'obiettivo di mangiare tutti i croccanti disseminati sullo schermo (\"Jawbreaker\", traducibile \"spaccamascella\", \u00e8 il nome inglese di un tipo di caramella dura). L'area di gioco \u00e8 formata da cinque corridoi orizzontali, inizialmente riempiti da una fila di croccanti da raccogliere passandoci sopra.\nI corridoi sono separati da pareti orizzontali, ciascuna con una sola apertura di passaggio, che scorrono in continuazione facendo spostare l'apertura a destra e sinistra. La bocca pu\u00f2 soltanto muoversi in orizzontale lungo i corridoi e cambiare corridoio in presenza di un'apertura.\nI nemici sono quattro faccine sorridenti che attraversano i corridoi, a velocit\u00e0 differenti secondo il livello di difficolt\u00e0 selezionato, e se toccano la bocca le fanno cadere i denti e perdere una vita. I nemici non fanno uso delle aperture, ma quando arrivano all'estremit\u00e0 di un corridoio possono scomparire per ricomparire in un altro.\nAi quattro angoli dell'area sono presenti croccanti speciali che danno la temporanea invulnerabilit\u00e0 e la capacit\u00e0 di eliminare i nemici toccandoli. Dopo la fine dell'effetto i nemici eliminati rientrano in gioco dai lati dello schermo.\nPer completare un livello bisogna raccogliere tutti i croccanti, e dopo un'animazione in cui uno spazzolino lava i denti alla bocca, si passa a un nuovo livello strutturalmente uguale al precedente, ma pi\u00f9 veloce.\nLa versione per Atari 2600 si differenzia maggiormente dalle altre, svolgendosi su 9 corridoi, collegati da passaggi fissi lungo i lati destro e sinistro dello schermo, oltre che dai consueti passaggi mobili. Inoltre, invece di esserci quattro croccanti bonus fissi agli angoli, ne compare periodicamente uno al centro dell'area."}
{"id": "6122648", "revid": "33689", "url": "https://it.wikipedia.org/wiki?curid=6122648", "title": "Jaw Breaker", "text": ""}
{"id": "6122653", "revid": "22356", "url": "https://it.wikipedia.org/wiki?curid=6122653", "title": "Paleopsilopterus itaboraiensis", "text": "Paleopsilopterus \u00e8 un genere estinto di grande uccello predatore incapace di volare, classificato all'interno dei cariamiformes, vissuto nell'Eocene, circa 58.7-48.6 milioni di anni fa (Paleocene-Eocene), in Brasile. L'unica specie attribuita a questo genere \u00e8 Paleopsilopterus itaboraiensis, specie conosciuta per una serie di elementi degli arti (porzione prossimale del tarsometatarso destro). L'animale \u00e8 classificato come appartenente alla sottofamiglia dei Psilopterinae, della famiglia dei Phorusrhacidae o \"uccelli del terrore\", anche se vi sono alcuni dubbi circa tale identit\u00e0."}
{"id": "6122667", "revid": "83818597", "url": "https://it.wikipedia.org/wiki?curid=6122667", "title": "Nguy\u1ec5n V\u0103n Quy\u1ebft", "text": ""}
{"id": "6122689", "revid": "79227", "url": "https://it.wikipedia.org/wiki?curid=6122689", "title": "Attacco (cinema)", "text": ""}
{"id": "6122691", "revid": "838137", "url": "https://it.wikipedia.org/wiki?curid=6122691", "title": "Supercoppa tedesca 2016 (pallavolo maschile)", "text": "La Supercoppa tedesca 2016 si \u00e8 svolta il 16 ottobre 2016: al torneo hanno partecipato due squadre di club tedesche e la vittoria finale \u00e8 andata per la prima volta al Verein f\u00fcr Bewegungsspiele Friedrichshafen.\nRegolamento.\nLe squadre hanno disputato una gara unica."}
{"id": "6122694", "revid": "73843", "url": "https://it.wikipedia.org/wiki?curid=6122694", "title": "Giro delle Fiandre 1960", "text": "Il Giro delle Fiandre 1960, quarantaquattresima edizione della corsa, fu disputato il 3 aprile 1960, per un percorso totale di 227\u00a0km. Fu vinto dal belga Arthur De Cabooter, al traguardo con il tempo di 5h52'00\", alla media di 38,690\u00a0km/h, davanti a Jean Graczyk e Rik Van Looy.\nI ciclisti che partirono da Gand furono 164; coloro che tagliarono il traguardo a Wetteren furono 72."}
{"id": "6122695", "revid": "1632387", "url": "https://it.wikipedia.org/wiki?curid=6122695", "title": "Pak Kyongni", "text": "Biografia.\nPak Kyongni, il cui nome di nascita era \"Bak Geumi\" (hangul: \ubc15\uae08\uc774), nacque nel 1926 a Tongyeong, nella provincia del Gyeongsang Meridionale, da una famiglia borghese. I suoi genitori si erano sposati quando il padre, Pak Su-yeong (\ubc15\uc218\uc601), aveva 14 anni e la madre 18. Non fu un matrimonio felice: il padre abbandon\u00f2 lei e sua madre subito dopo la sua nascita, evento che le segn\u00f2 profondamente la vita. In seguito disse che provava contemporaneamente compassione e disprezzo per la madre, ma solo odio nei confronti del padre.\nPak \u00e8 cresciuta durante il Periodo Coloniale e ha vissuto da adulta la Guerra di Corea. Appassionata di storia e letteratura, lesse in giapponese le principali opere europee del XIX secolo che ebbero un impatto notevole sulla sua carriera di scrittrice.\nNel 1946, dopo essersi diplomata al Jinju Girls' High School (\uc9c4\uc8fc\uace0\ub4f1\uc5ec\ud559\uad50), spos\u00f2 Kim Haeng-do (\uae40\ud589\ub3c4), un impiegato dell'ufficio del Monopolio (\uc804\ub9e4\ubd80). Durante la Guerra di Corea Kim fu accusato di essere un comunista, scomparve per poi morire nella prigione del Distretto di Seodaemun, a Seoul. Le disgrazie di Pak Kyongni continuarono quando, nello stesso anno, mor\u00ec anche il figlio di 3 anni e si trov\u00f2 con una bambina di quattro anni e la madre da mantenere. Fu il disperato bisogno di sostenere la piccola famiglia che le era rimasta a portarla alla scrittura. Avvi\u00f2 infatti la carriera da scrittrice professionista nel 1955, dopo essere stata raccomandata dallo scrittore e poeta Kim Tongni (\uae40\ub3d9\ub9ac). Dal 1970 crebbe il nipote, Wonbo, dopo che suo genero e poeta, Kim Chi-Ha (\uae40\uc9c0\ud558) venne arrestato con l'accusa di essere comunista, proprio come suo marito.\nHa sofferto di cancro al seno e ai polmoni: quest'ultimo l'ha portata alla morte nel 2008 all'et\u00e0 di ottantuno anni.\nCarriera di scrittrice.\nDelle sue opere, Pak Kyongni disse: \"Ho iniziato a scrivere perch\u00e9 ero infelice; piuttosto che una brava scrittrice avrei preferito essere una persona felice.\"\nL'evoluzione della sua scrittura pu\u00f2 essere suddivisa in tre periodi: gli anni '50, gli anni '60 e gli anni '70.\nNel dopoguerra dei tardi anni '50 scrisse soprattutto racconti brevi basati sulle sue esperienze di vedova in un paese distrutto dalla guerra. Ognuna delle storie di quel periodo aveva come costante tre personaggi: una madre anziana, una bambina e una giovane donna, sulla quale gravava l'onere del sostentamento della famiglia. Questa fase della sua opera letteraria termin\u00f2 con la pubblicazione di \"Time of Distrust\" (\ubd88\uc2e0\uc2dc\ub300, Bulsin Sidae), un vivido ritratto del travaglio di una giovane vedova che cerca di mantenere la propria famiglia tentando di rimanere una persona dignitosa in mezzo ad una societ\u00e0 corrotta. Quest'opera le valse il premio come autore esordiente dagli editori del Hyundae Munhak (\ud604\ub300\ubb38\ud559).\nCon pi\u00f9 fiducia si lanci\u00f2 nella seconda fase, iniziata con \"Pyoryudo\" (\ud45c\ub958\ub3c4) e seguita da una serie di romanzi che ebbero rilevante successo: \"The Daughters of Apothecary Kim\" \"(\uae40\uc57d\uad6d\uc758 \ub538\ub4e4, Kimyakgukui Ttaldeul), The Fish Market (P\u2019ashi, \ud30c\uc2dc)\", e \"Marketplace and Battlefield (Sijang gwa Jeonjang,\uc2dc\uc7a5\uacfc \uc804\uc7a5)\".\n\"Toji\".\n\"Toji\" (The Land) \u00e8 il pi\u00f9 celebre tra i romanzi di Pak Kyongni. La pubblicazione di quest'opera inizi\u00f2 nel 1969, nella sessione del \"Contemporary Literature\" (\ud604\ub300\ubb38\ud559, Hyundae Munhak), per terminare nel 1994. Il romanzo segue le sorti degli abitanti di Pyeongsa-ri, un villaggio fittizio del distretto di Hadong, dal 1897 pochi anni dopo la Rivolta Tonghak, la Riforma Kab'o, l'assassinio della regina Myeongseong, fino alla liberazione della Corea dal dominio giapponese nel 1945.\nIl romanzo ebbe una presa senza precedenti sul popolo coreano, per il quale il villaggio al centro della storia e i suoi abitanti facevano parte di una realt\u00e0 palpabile. Toji diventa un romanzo nazionale, l'opera che incarna i valori della Corea e dei coreani di oggi. La narrazione, che copre un arco di quarant'anni, rievoca il passato della nazione, con i suoi conflitti irrisolti, le pene e i rimpianti.\nLa storia inizia con la celebrazione del Harvest Moon Festival del 1897 e la trama ruota intorno alle vicende della famiglia di Choi Chisoo, un ricco e invidiato proprietario terriero afflitto dalla mancanza di un erede maschio. Sono molti i personaggi che emergono e che rimarranno impressi nei ricordi dei lettori: la Signora Yoon con la sua profetica saggezza, la capricciosa Choi Seo-hee (\ucd5c\uc11c\ud76c), figlia di Choi Chisoo, la sensibile Wolsun, aggravata dal peso di essere la figlia di uno sciamano.\nOgni personaggio rappresenta i vizi e le virt\u00f9 del genere umano, tutti lottano per salvare la propria dignit\u00e0, come molti altri della narrativa di Pak.\nDa quest'opera verranno tratti un film, una serie televisiva e un'opera lirica. Toji \u00e8 stato tradotto in diverse lingue, incluse l'inglese, il tedesco, il francese e il giapponese.\nL'UNESCO ha incluso questo romanzo nella Raccolta delle opere pi\u00f9 rappresentative."}
{"id": "6122699", "revid": "446353", "url": "https://it.wikipedia.org/wiki?curid=6122699", "title": "Matsukaze", "text": "Il , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, quarta unit\u00e0 della classe Kamikaze. Fu varato nell'ottobre 1923 dal cantiere navale dell'arsenale di Maizuru.\nMembro della 5\u00aa Divisione cacciatorpediniere, tra il dicembre 1941 e il marzo 1942 oper\u00f2 in supporto allo sbarco nipponico ad Aparri su Luzon e ad alcune azioni nella campagna delle Indie orientali olandesi. Fu quindi assegnato a compiti di scorta e protezione del traffico navale tra le principali basi a Giava, Celebes, Malaysia fino ai primi del 1943, quando fu trasferito in Giappone per un lungo raddobbo. In estate pass\u00f2 agli ordini diretti dell'8\u00aa Flotta a Rabaul e per il resto dell'anno oper\u00f2 nelle isole Salomone e lungo le coste della Nuova Britannia in numerose missioni di trasporto truppe e materiali. Rafforzata la dotazione contraerea, al principio del 1944 si spost\u00f2 alla base aeronavale di Truk e sopravvisse danneggiato all'operazione Hailstone, quindi da marzo oper\u00f2 sulla rotta Yokosuka-Saipan. Il 9 giugno fu per\u00f2 silurato dal sommergibile e affond\u00f2 a sud-est di Chichi-jima.\nCaratteristiche.\nIl \"Matsukaze\" presentava una lunghezza fuori tutto di 102,56 metri, una larghezza massima di 9,14 metri e un pescaggio di 3,05 metri; il dislocamento era di tonnellate, la stazza a pieno carico raggiungeva le tonnellate. L'impianto propulsore era composto da quattro caldaie Kampon, due turbine a ingranaggi a vapore Parsons, due alberi motore dotati di elica: sviluppava una potenza di \u00a0shp e consentiva una velocit\u00e0 massima di 37,2 nodi. La scorta di carburante era di 420 tonnellate di olio combustibile, che garantiva un'autonomia massima di miglia alla velocit\u00e0 di 14 nodi (circa chilometri a 26,6\u00a0km/h). L'armamento, distribuito lungo l'asse longitudinale dello scafo, era composto da quattro cannoni Type 3 da 120\u00a0mm lunghi 45 calibri (L/45), piazzati su piedistalli e con propria scudatura, e da tre impianti binati di tubi lanciasiluri Type 6 da 533\u00a0mm a brandeggio elettrico. Erano poi disponibili due mitragliatrici leggere Lewis da 7,7\u00a0mm, venti mine e un apparato di sminamento. L'equipaggio contava 148 uomini.\nNel 1939 il \"Matsukaze\" sub\u00ec l'unica modifica prima della guerra: imbarc\u00f2 a poppa quattro apparati lanciatori Type 81 per bombe di profondit\u00e0 (due per lato) assieme a diciotto ordigni.\nServizio operativo.\nCostruzione.\nIl cacciatorpediniere \"Matsukaze\" fu ordinato nell'anno fiscale edito dal governo giapponese nel 1920, inizialmente indicato come \"cacciatorpediniere Numero 7\" (in lingua giapponese \"7-G\u014d kuchikukan\"). La sua chiglia fu impostata nel cantiere navale dell'arsenale di Maizuru il 2 dicembre 1922 e il varo avvenne il 30 ottobre 1923; fu completato il 5 aprile 1924 e il 1\u00ba agosto 1928 assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\n1941-1942.\nTra il 1940 e il 1941 il \"Matsukaze\", allora al comando del tenente di vascello Shinbe Kuwabara, fu assegnato alla 5\u00aa Divisione cacciatorpediniere con i gemelli \"Asakaze\" (nave ammiraglia), e \"Hatakaze\"; la divisione dipendeva dalla 5\u00aa Squadriglia che a sua volta era agli ordini della 3\u00aa Flotta. Il 26 novembre 1941 il \"Matsukaze\" e il resto dello squadrone lasciarono lo Stretto di Terashima, sulla costa settentrionale di Ky\u016bsh\u016b, e tre giorni dopo si fermarono alla base militare di Mako nelle Pescadores in vista delle imminenti operazioni nel Sud-est asiatico. Il 7 dicembre il \"Matsukaze\" e lo \"Asakaze\" furono assegnati come scorta ravvicinata all'incrociatore leggero e vigilarono sugli sbarchi condotti nelle Filippine meridionali tra il 10 e il 14 del mese; il 22 il \"Matsukaze\" e i gemelli furono presenti all'importante sbarco nel Golfo di Lingayen, che riusc\u00ec senza troppe difficolt\u00e0: fu pertanto inviato all'Isola di Formosa e dal 31 dicembre al 18 gennaio 1942 rimase impegnato nella difesa di alcuni convogli carichi di truppe che sbarcavano a Singora. Riunitosi al resto della 5\u00aa Squadriglia, tra il 2 e l'8 febbraio lo segu\u00ec nella scorta a un ennesimo convoglio che si ferm\u00f2 alla baia di Cam Ranh e, dopo la met\u00e0 del mese, il \"Matsukaze\" e la sua divisione furono integrati nello schermo difensivo del gruppo occidentale d'invasione per Giava. Tale assembramento inizi\u00f2 a sbarcare nella notte tra 28 febbraio e il 1\u00ba marzo, ma fu disturbato dalla fuga degli incrociatori e (australiano): scoppi\u00f2 una breve ma violenta battaglia, cui per\u00f2 il \"Matsukaze\" non prese parte; si rese invece protagonista, il 2 marzo, dell'affondamento del dragamine olandese \"Endeh\" assieme al cacciatorpediniere \"Shiokaze\". Giava fu conquistata il 9 marzo e il giorno dopo la 5\u00aa Squadriglia fu sciolta; lo \"Asakaze\" e le unit\u00e0 gregarie passarono sotto il comando dell'appena costituita 1\u00aa Flotta di spedizione del sud, una delle componenti della Flotta dell'Area sud-occidentale. Dopo aver accompagnato un convoglio da Giava a Singapore (10-13 marzo), il \"Matsukaze\" fu assegnato a un ciclo di missioni di difesa a convogli di truppe diretti a Penang e Rangoon, rinforzi alla vittoriosa 15\u00aa Armata che stava occupando la Birmania. Dal 7 maggio fu assegnato alla vigilanza dei movimenti navali tra Singapore e le basi in Indocina e, all'inizio dell'incarico, pass\u00f2 al comando del tenente di vascello K\u014dji Takigawa. Per il resto del 1942 il servizio del \"Matsukaze\" non \u00e8 noto e si sa solo che in settembre operava tra Surabaya e Makassar, sempre di scorta a mercantili e petroliere.\nIn un momento imprecisato dell'anno il \"Matsukaze\" increment\u00f2 la propria dotazione contraerea: il cannone poppiero numero 4 da 120\u00a0mm, l'apparato lanciasiluri pi\u00f9 arretrato e le mitragliatrici da 7,7\u00a0mm furono sbarcati per fare spazio a sei o dieci cannoni Type 96 da 25\u00a0mm L/60, suddivisi in tre/cinque installazioni doppie.\n1943-1944 e l'affondamento.\nIl 25 febbraio 1943 il \"Matsukaze\" fu trasferito all'appena creata 1\u00aa Divisione di scorta, assegnata alla Flotta dell'Area sud-occidentale per la protezione delle rotte marittime. A fine mese fece rotta per il Giappone e il 31 arriv\u00f2 a Yokosuka, dove rimase ormeggiato a lungo per revisione e riequipaggiamento. Il 5 giugno fu trasferito agli ordini dell'8\u00aa Flotta del viceammiraglio Tomoshige Samejima, di base a Rabaul in Nuova Britannia: salp\u00f2 il 23 e, giunto a fine mese a destinazione, condusse alcuni pattugliamenti attorno la rada. Il 9 luglio inizi\u00f2 a essere impiegato come trasporto rapido e la prima missione lo port\u00f2 nelle acque di Kolombangara assieme ai cacciatorpediniere \"Satsuki\", \"Minazuki\" e \"Yunagi\". Le unit\u00e0 sbarcarono soldati e 85 tonnellate di approvvigionamenti a Vila, base giapponese sulla costa meridionale, e rientrarono a Rabaul. Tre giorni pi\u00f9 tardi il \"Matsukaze\" fu aggregato alla 3\u00aa Squadriglia e, mentre questi combatteva una squadra statunitense, nella notte tra il 12 e il 13 fece scendere a terra altre truppe. Una terza missione di trasporto (300 uomini e munizioni) avvenne il 19 e 20 luglio, sotto la protezione della squadra del contrammiraglio Sh\u014dji Nishimura centrata sulla 7\u00aa Divisione incrociatori. Per i mesi seguenti le notizie sono frammentarie: il 25 agosto il \"Matsukaze\" evacu\u00f2 parte del personale dalla baia di Rekata (Santa Isabel settentrionale), poi il 28 settembre e il 2 ottobre complet\u00f2 due sgomberi da Kolombangara. Subito dopo fu unito con il \"Fumizuki\" e lo \"Yunagi\" in un \"gruppo trasporto\" sottoposto alla 3\u00aa Squadriglia del contrammiraglio Matsuji Ij\u016bin, incaricato di salvare la piccola guarnigione di Vella Lavella; tuttavia l'avvistamento di unit\u00e0 statunitensi vicino all'isola indusse il comandante a rimandare indietro tale gruppo, composto da navi obsolete e inadatte a sostenere un combattimento.\nA fine ottobre il \"Matsukaze\" torn\u00f2 a Yokosuka e dal 27 inizi\u00f2 l'opera di raddobbo, passando nel frattempo al comando del capitano di corvetta Hiroshi Horie (2 novembre). Durante i lavori, inoltre, aggiunse altri cannoni Type 96 da 25\u00a0mm (da sette a dieci) e quattro mitragliatrici pesanti Type 93 da 13,2\u00a0mm, tutte armi su supporto singolo. Increment\u00f2 poi a circa quaranta la scorta di bombe di profondit\u00e0. In conseguenza di tali interventi il dislocamento a vuoto aument\u00f2 a tonnellate e la velocit\u00e0 massima pass\u00f2 a 35 nodi. Il 9 dicembre il \"Matsukaze\" pot\u00e9 riprendere il mare per raggiungere l'8\u00aa Flotta e tornare a pattugliare le acque di Rabaul; ma, a fine mese, fu riassegnato a missioni di trasporto. Il 23 rec\u00f2 rinforzi all'Isola di Garove e il 25, 28 e 31 dicembre collabor\u00f2 con altri otto cacciatorpediniere (compresi il \"Satsuki\" e il gemello \"Yunagi\") nello sbarco complessivo di 635 uomini e 380 tonnellate di rifornimenti a Qavuvu. Mitragliato e danneggiato il 14 gennaio 1944 a Rabaul, pass\u00f2 quattro giorni dopo agli ordini del tenente di vascello Tetsuo Kadono e complet\u00f2 altri due viaggi di rinforzo a Qavuvu (22 e 24 gennaio) assieme al \"Fumizuki\". Con il cacciatorpediniere si port\u00f2 poi alla grande base di Truk e rimase coinvolto nel distruttivo bombardamento effettuato il 16 e 17 febbraio dai gruppi imbarcati della Quinta Flotta statunitense: tent\u00f2 senza successo di far arenare il \"Fumizuki\", centrato da un siluro, e accus\u00f2 danni dopo essere stato mitragliato e mancato di misura da diverse bombe. Il \"Matsukaze\" lasci\u00f2 la base devastata il 18, di scorta a una parte del naviglio sopravvissuto, e dopo tappe a Saipan e Hahajima giunse a Yokosuka il 1\u00ba marzo. Fu posto in bacino di carenaggio per le necessarie riparazioni e il 28 aprile, tornato in efficienza, fu assegnato alla scorta dei convogli lungo la rotta Yokosuka-Saipan; il 1\u00ba maggio, pertanto, fu riassegnato alla 30\u00aa Divisione (gi\u00e0 comprendente lo \"Yuzuki\", lo \"Uzuki\", lo \"Akikaze\") e che rispondeva alla 3\u00aa Squadriglia cacciatorpediniere, Flotta del Pacifico centrale (viceammiraglio Ch\u016bichi Nagumo). Il 6 giugno salp\u00f2 da Tateyama per accompagnare un convoglio a Saipan, fulcro della difesa nipponica nelle Marianne meridionali, ma il 9 il gruppo fu attaccato dal sommergibile vicino alle isole Ogasawara. Il \"Matsukaze\" fu gravemente colpito e col\u00f2 a picco 70 miglia a sud-est di Chichi-jima (), portando con s\u00e9 il comandante Kadono e un numero imprecisato di membri dell'equipaggio.\nIl 10 agosto 1944 il \"Matsukaze\" fu cancellato dai registri navali."}
{"id": "6122702", "revid": "298229", "url": "https://it.wikipedia.org/wiki?curid=6122702", "title": "Arena CSKA", "text": "L'Arena CSKA, noto per ragioni di sponsorizzazione come V\u0116B Arena (), \u00e8 un impianto sportivo polifunzionale situato a Mosca, in Russia. \nInaugurato il 17 agosto 2016, lo stadio \u00e8 usato principalmente per le gare casalinghe del e della nazionale russa di calcio e ha una capienza di 30 457 spettatori. Sorge nei pressi del Parco Chodynka.\nStoria.\nI lavori di costruzione dello stadio iniziarono nel 2007, ma furono interrotti e fatti ripartire a pi\u00f9 riprese. La pausa pi\u00f9 lunga dur\u00f2 16 mesi, dal 2009 al 2011. In un angolo dello stadio sorge un grattacielo di 142 metri che, nelle intenzioni dei progettisti, ricorda la Coppa UEFA, primo trofeo internazionale vinto da una squadra russa, il CSKA Mosca nel 2004-2005, dopo la dissoluzione dell'Unione Sovietica. \nL'impianto \u00e8 dotato anche di 1 400 posti auto. \nIl primo match nel nuovo stadio si sarebbe dovuto disputare il 23 luglio 2016, la gara di Supercoppa di Russia tra CSKA e , ma l'incontro fu spostato alla RZD Arena perch\u00e9 non si riusc\u00ec a completare in tempo i lavori. L'inaugurazione dello stadio risale al 17 agosto 2016. Il 4 settembre l'impianto ospit\u00f2 la prima partita, senza spettatori (un'amichevole vinta dal CSKA Mosca per 3-0 contro la ). La prima partita ufficiale nello stadio risale invece al 10 settembre 2016, CSKA Mosca- 3-0; il primo gol nello stadio in gare ufficiali fu messo a segno da Lacina Traor\u00e9.\nIl 27 settembre 2016 si tenne il primo match di una competizioni UEFA per club all'Arena CSKA, la partita dei gironi di UEFA Champions League CSKA Mosca- 0-1. \nIl 28 febbraio 2017, in seguito alla stipula di un contratto di sponsorizzazione, lo stadio cambi\u00f2 nome in \"V\u0116B Arena\", sebbene secondo le regole UEFA, che vietano la ridenominazione degli stadi per ragioni di marketing, l'impianto continui a chiamarsi Arena CSKA. \nIl 4 marzo 2017, in occasione dello 0-0 tra CSKA Mosca e lo Zenit, lo stadio fece registrare un primo primato di affluenza (26 800 spettatori), poi battuto il 7 ottobre seguente dalla partita CSKA Mosca- 1-4, valida per i gironi di UEFA Champions League, seguita da 29 073 spettatori, e, pi\u00f9 di recente, dalla partita CSKA Mosca- 2-2, valida per i quarti di finale di Europa League, con 29 284 spettatori. \nIl 9 giugno 2017 vi esord\u00ec la , nell'amichevole contro il (1-1).\nNel luglio 2017 ospit\u00f2 il Park Live 5, festival musicale che vide la partecipazione di System of a Down e Three Days Grace di fronte a oltre 20 000 persone."}
{"id": "6122704", "revid": "123634470", "url": "https://it.wikipedia.org/wiki?curid=6122704", "title": "Amalie Dideriksen", "text": "Carriera.\nDideriksen comincia a gareggiare nel ciclismo nel 2005. Dopo alcuni titoli giovanili, nella categoria Juniors su strada si aggiudica il titolo mondiale in linea sia nell'edizione iridata 2013 a Firenze che nell'edizione 2014 a Ponferrada. Sempre nel 2014 si aggiudica il titolo nazionale assoluto in linea, guadagnandosi il passaggio tra le Elite nel 2015 con la forte formazione olandese Boels-Dolmans (contratto biennale). Per quanto riguarda l'attivit\u00e0 su pista, nel 2012 vince tre titoli nazionali Open e nel 2014 si laurea campionessa mondiale Juniors nello scratch (aveva gi\u00e0 vinto il bronzo iridato l'anno prima).\nTra fine 2014 e inizio 2015 partecipa, su pista, ad alcuni eventi di Coppa del mondo e alla gara di omnium dei campionati del mondo in Francia. Nella primavera 2015, al debutto su strada tra le Elite, partecipa alle gare in Belgio e Paesi Bassi, mentre tra giugno e luglio corre l'Auensteiner-Radsporttage e il Women's Tour, e si aggiudica il suo secondo titolo nazionale in linea. Nel finale di stagione vince la classifica delle giovani al Tour of Norway e quindi, al Belgium Tour, una tappa, la classifica a punti e quella delle giovani (\u00e8 invece seconda nella graduatoria generale); conclude l'annata con la partecipazione alla prova Elite dei campionati del mondo di Richmond. In luglio conquista anche due titoli europei Under-23 su pista, nell'inseguimento individuale e nello scratch, mentre in ottobre, ai campionati europei Elite su pista, \u00e8 medaglia d'argento nell'omnium, preceduta solo dalla campionessa olimpica Laura Trott.\nApre la stagione 2016 con l'obiettivo di qualificarsi alla gara dell'omnium dei Giochi olimpici di Rio de Janeiro in programma in agosto, riuscendovi dopo il decimo posto di specialit\u00e0 ai Campionati del mondo di Londra. Comincia la stagione su strada solo in aprile, all'Energiewacht Tour, e in maggio prolunga il contratto con Boels-Dolmans fino a tutto il 2018, partecipando poi al Festival Elsy Jacobs, al Women's Tour e al Giro d'Italia. Giunta in forma all'appuntamento dell'omnium olimpico, dopo essersi issata al quarto posto dopo tre prove, compromette la prestazione con gli ultimi posti sia nei 500 metri a cronometro che nel giro lanciato; scivolata al nono posto, riesce a vincere l'ultima prova, la corsa a punti (con 85 punti), risalendo al quinto posto finale. Nella seconda parte di stagione ottiene i primi successi dell'anno su strada: prima una tappa e la cronometro a squadre allo Holland Tour, poi, il 15 ottobre, a sorpresa, il titolo iridato Elite in linea ai campionati del mondo su strada a Doha, riuscendo a battere in volata per solo mezza ruota la velocista olandese Kirsten Wild e le altre favorite."}
{"id": "6122705", "revid": "619191", "url": "https://it.wikipedia.org/wiki?curid=6122705", "title": "Kamiwaza Wanda", "text": " \u00e8 un media franchise giapponese creato da Tomy e TBS. Consiste in vari manga serializzati su diverse riviste di Shogakukan da febbraio 2016, in una serie televisiva anime di TMS Entertainment andata in onda su TBS dal 23 aprile 2016, e in un videogioco per Nintendo 3DS pubblicato il 27 ottobre 2016."}
{"id": "6122706", "revid": "1613450", "url": "https://it.wikipedia.org/wiki?curid=6122706", "title": "Nickelodeon Original Movies", "text": "I Nickelodeon Original Movies sono i film realizzati e trasmessi dall'emitternte televisiva statunitense Nickelodeon."}
{"id": "6122710", "revid": "104458", "url": "https://it.wikipedia.org/wiki?curid=6122710", "title": "Loruens", "text": ""}
{"id": "6122711", "revid": "1888309", "url": "https://it.wikipedia.org/wiki?curid=6122711", "title": "Calloneghe", "text": "Le Calloneghe sono una frazione del comune italiano di Rocca Pietore in provincia di Belluno.\nNon si tratta di un centro abitato compatto, ma \u00e8 composto da un gruppo di otto villaggi distribuiti lungo le pendici del Sasso Bianco, alla destra del torrente Cordevole.\nGeografia fisica.\nIl territorio delle Calloneghe si estende a sudest del capoluogo comunale, delimitato a nord dal torrente Pettorina, a est dal Cordevole e del lago di Alleghe, a sud dal ru delle Donne e a ovest dal massiccio del Sasso Bianco. L'area presenta quindi dei dislivelli molto marcati, che vanno dai 2407 m della cima ai 900 ca. del fondovalle.\nAll'estremit\u00e0 meridionale sussiste il macereto della frana del Piz, che nel 1771 ostru\u00ec il corso del torrente per formare il lago di Alleghe.\nStoria.\nNel 1030 il vescovo di Belluno Ermanno concesse al Capitolo dei Canonici della Cattedrale una vasta area alla destra del torrente Cordevole, affinch\u00e9 ne avviassero la colonizzazione. Furono cos\u00ec fondati i villaggi delle Calloneghe, il cui toponimo deriva appunto da canonico.\nGli abitanti delle Calloneghe erano uomini liberi e l'unico vincolo cui erano sottoposti era il pagamento di un affitto ai canonici in base alla resa del loro lavoro. Si trattava di una situazione anomala in quanto nei centri vicini era in vigore la servit\u00f9 della gleba legata all'autorit\u00e0 di feudatari. Esemplare quanto accaduto nel 1320, quando i coloni riuscirono a sottrarsi alla chiamata alle armi imposta dal Consiglio di Belluno grazie alle loro prerogative di uomini liberi.\nIn realt\u00e0 esistette un obbligo di tributo nei confronti della vicina Rocca di Pietore che garantiva loro protezione militare. Quando il castello venne distrutto, la tassa venne riscossa dal Capitano di Belluno.\nNel 1567 i coloni si rivolsero proprio a quest'ultimo in quanto i Canonici avevano deciso di \"sfrattarli\" dalle loro terre. Probabilmente le propriet\u00e0 non rendevano pi\u00f9 come un tempo e il Capitolo aveva deciso di venderle all'incanto. La controversia fu risolta l'anno successivo concedendo ai coloni stessi di riscattare le loro terre. In questo modo, tuttavia, le Calloneghe perdevano il loro particolare status amministrativo, divenendo una delle tante \"regole\" che componevano il Capitanato di Agordo.\nNel 1771 si verific\u00f2 la disastrosa frana che, ostruendo il corso del Cordevole, port\u00f2 alla graduale formazione del lago di Alleghe. Il villaggio di Riete venne distrutto, mentre Peron e Costa dovettero essere abbandonati nei mesi successivi per l'innalzarsi del livello delle acque. Questo evento fu anche alla base, nel 1774, dell'erezione della parrocchia (con sede a Sdernade, oggi Santa Maria delle Grazie), in quanto si complicarono i collegamenti con la chiesa di Alleghe.\nGeografia antropica.\nLa frazione \u00e8 formata dai seguenti centri abitati (tra parentesi i nomi in ladino):\nMonumenti e luoghi d'interesse.\nArchitetture religiose.\nComplesso del Santuario di Santa Maria delle Grazie.\nA Santa Maria delle Grazie sorge l'omonima chiesa, derivante da un ex-voto fatto dai capifamiglia di Calloneghe nel 1645, in seguito a una grave calamit\u00e0 (di cui non si sa nulla di preciso). Solo nel 1693, tuttavia, tale Simone Rossi si preoccup\u00f2 della costruzione di un sacello in cui colloc\u00f2 un'immagine della Vergine portata da un pellegrinaggio che aveva effettuato presso il Santuario di Innsbruck. Nel 1701 se ne inizi\u00f2 l'ampliamento, che vide anche la costruzione della sagrestia e l'acquisto di arredi sacri. Dal 1722 ebbe tutto il necessario per lo svolgimento delle funzioni sacre e nel 1747 fu dotata di un altare intitolato a san Giovanni Nepomuceno, invocato contro le calamit\u00e0 legate alla forza delle acque. Alluvioni e frane furono sempre molto frequenti a Calloneghe; una delle pi\u00f9 gravi e recenti si verific\u00f2 nel 1966, provocando danni alla chiesa e all'intero abitato.\nNel secondo dopoguerra l'angusto edificio fu affiancato da uno pi\u00f9 grande, consacrato nel 1964. In questo nuovo luogo di culto sono state trasferite varie opere d'arte provenienti dalla vecchia chiesa; tra queste, l'immagine della Madonna delle Grazie donata da Simone Rossi, due tele settecentesche (i \"Santi Giovanni Nepomuceno, Valentino e Nicol\u00f2\" e la \"Madonna delle Grazie con sant'Antonio, san Francesco e Simone Rossi\") e un olio su tela (\"San Giuseppe e Ges\u00f9 Bambino\"). si trovano inoltre lavori pi\u00f9 recenti di Augusto Murer (tra cui il fregio della facciata), Franco Fiabane (rosone) e Toni Benetton. Nella vecchia chiesa si conservano ancora nella vecchia chiesa un battistero ligneo del 1772, due lampade d'argento ottocentesche e un lampadario in cristallo di Murano.\nSempre nella piazzetta della chiesa sorge un edificio costruito nel 1772 dai sopravvissuti della frana del Piz. Su una lunetta della facciata si trova una scultura lignea che rappresenta la \"Deposizione\"."}
{"id": "6122712", "revid": "112265315", "url": "https://it.wikipedia.org/wiki?curid=6122712", "title": "Pesci rossi/Un piccolo raggio di luna", "text": "Pesci rossi/Un piccolo raggio di luna \u00e8 il 22\u00ba singolo di Mina, pubblicato su vinile a 45 giri nel marzo del 1960 dalla casa discografica Italdisc.\nIl disco.\nHa due copertine fotografiche ufficiali diverse. 1\nLe canzoni fanno parte entrambe dell'album ufficiale \"Il cielo in una stanza\" pubblicato 3 mesi dopo.\nSi trovano anche nell'antologia \"\" del 2010.\n\"Pesci rossi\".\nIl brano \u00e8 presente anche sull'EP ufficiale \"Coriandoli/Pesci rossi/Briciole di baci/Serafino campanaro\", cronologicamente successivo a questo singolo.\nTony De Vita, oltre a esserne l'autore, accompagna Mina con la sua orchestra.\nLa canzone, con \"Nessuno\" e \"Coriandoli\", \u00e8 tra quelle scelte da De Vita per la colonna sonora del film \"Madri pericolose\" (1960), il quinto che vede la partecipazione di Mina.\n\"Un piccolo raggio di luna\".\nSi trova anche nell'EP ufficiale \"Folle banderuola/La luna e il cow boy/Un piccolo raggio di luna/Vorrei sapere perch\u00e9\", cronologicamente precedente a questo 45 giri.\nL'orchestra che accompagna \u00e8 quella di Giulio Libano."}
{"id": "6122714", "revid": "287204", "url": "https://it.wikipedia.org/wiki?curid=6122714", "title": "Nuziders", "text": ""}
{"id": "6122715", "revid": "104458", "url": "https://it.wikipedia.org/wiki?curid=6122715", "title": "Nueziders", "text": ""}
{"id": "6122751", "revid": "83819488", "url": "https://it.wikipedia.org/wiki?curid=6122751", "title": "Fotosintesi (disambigua)", "text": ""}
{"id": "6122754", "revid": "1345932", "url": "https://it.wikipedia.org/wiki?curid=6122754", "title": "Bruno Magras", "text": "Biografia.\nNativo di Gustavia, capoluogo dell'isola caribica di Saint-Barth\u00e9lemy, nel 1968 Bruno Magras interrompe gli studi ed emigra in cerca di fortuna a St. Thomas, nelle Isole Vergini Americane. Qui lavora dapprima come benzinaio, poi come aiuto meccanico, infine si iscrive a una scuola di volo: nel 1973 ottiene la licenza di pilota privato e inizia a lavorare, anche con incarichi direzionali, presso l'aeroporto Internazionale di Pointe-\u00e0-Pitre.\nTre anni dopo, nel 1976, \u00e8 eletto per la prima volta nel consiglio territoriale di Saint-Barth\u00e9lemy e nel 1983 ne diviene presidente. Nel 1989 interrompe l'esperienza politica per dedicarsi alle attivit\u00e0 imprenditoriali di famiglia: in particolare nel 1994 fonda una propria compagnia basata all'aeroporto di Saint Jean, la St. Barth Commuter, che poi passer\u00e0 sotto la gestione dei figli. \nForte di un grande prestigio personale, nel 1995 fonda il partito \"Saint Barth First!\", che si colloca nel campo del gollismo, associandosi all'Unione per un Movimento Popolare (UMP): in quell'anno torna alla presidenza del consiglio territoriale, che regge ininterrottamente fino al 15 luglio 2007, quando Saint-Barth\u00e9lemy viene separato dalla Guadalupa e costituito in collettivit\u00e0 d'oltremare. Le elezioni presidenziali per la nuova forma giuridica vedono la vittoria di Magras con il 72% dei voti. Dopo la fine dell'esperienza dell'UMP, Magras prosegue nel solco del gollismo, associandosi a I Repubblicani. \nMagras viene riconfermato a larga maggioranza alla presidenza di Saint-Barth\u00e9lemy alle elezioni del 18 marzo 2012 e poi nuovamente a quelle del 19 marzo 2017. "}
{"id": "6122755", "revid": "83819533", "url": "https://it.wikipedia.org/wiki?curid=6122755", "title": "Cladofora", "text": ""}
{"id": "6122756", "revid": "110157", "url": "https://it.wikipedia.org/wiki?curid=6122756", "title": "Stiftung Warentest", "text": "Stiftung Warentest \u00e8 un'organizzazione e fondazione tedesca per i consumatori che fa ricerche e compara prodotti e servizi senza pregiudizi.\nFu fondata nel 1964 dalla Repubblica Federale Tedesca come fondazione indipendent con sede a Berlino. \nStiftung Warentest \u00e8 autofinanziato, vendendo il suo magazine test (circolazione annuale con una media di 462.000 copie) e Finanztest (234.000 copie), libri magazine speciali, e anche i risultati di ricerca come contenuto pagato nel suo sito. I ricavi nel 2012 sono stati di 39,5 milioni di euro circa.\nCooperazione con altre istituzioni.\nRicerche internazionali sono solitamente portate avanti con membri dell'organizzazione \"ombrello\" International Consumer Research &amp; Testing (ICRT), con sede a Londra\nLe pi\u00f9 importanti organizzazioni partner invece sono:"}
{"id": "6122764", "revid": "1543377", "url": "https://it.wikipedia.org/wiki?curid=6122764", "title": "Carodnia", "text": "Carodnia \u00e8 un genere estinto di mammifero xenungulato vissuto nel Paleocene del Brasile e dell'Argentina, e l'Eocene del Per\u00f9. \"Carodnia\" \u00e8 posto all'interno dell'ordine degli Xenungulata insieme ad \"Etayoa\" e \"Notoetayoa\".\n\"Carodnia\" rappresenta il pi\u00f9 grande mammifero noto dal Paleocene del Sud America. Il corpo dell'animale era pesante e robusto e la bocca dell'animale era dotata di due grandi canini e di molari crestati, come gli uintateri, a cui potrebbero essere imparentati. In vita l'animale raggiungeva le dimensioni di un tapiro. Inoltre aveva molte somiglianze con i Dinocerata, pur non avendo zanne o ossiconi.\nDescrizione.\nSecondo le prime interpretazioni di Simpson, \"Carodnia\" assomigliava al primitivo uintateride \"Probathyopsis\". Paula Couto fece lo stesso confronto, e inser\u00ec \"Carodnia\" nel nuovo ordine degli Xenungulata. Nel 1985, Gingerich concluse che \"Probathyopsis\" avesse caratteristiche dentali differenti da \"Carodnia\", e che in quest'ultimo la dentatura anteriore era ben pi\u00f9 ridotta: il primo premolare e la seconda inferiori e superiori sono ingranditi e appuntiti, e il primo e il secondo molare sono pi\u00f9 lofodonti. Gingerich pens\u00f2 che le differenze avrebbero potuto giustificare una famiglia separata per \"Carodnia\", ma propose che dovesse essere incluso nei Dinocerata. Nel 1983, Cifelli raggrupp\u00f2 \"Carodnia\" nei Pyrotheria, ma in seguito concluse che si trattava di un errore.\n\"Carodnia\" \u00e8 caratterizzato per essere un bilofodonte, con i primi e i secondi molari e i pi\u00f9 lophati nel complesso dei terzi molari, il che suggerisce un possibile collegamento con piroteri, uintateri e arctocionidi. Le ossa del piede sono corte e robuste e le falangi terminano in unghie ampie e piatte, simili a zoccoli, a differenza di qualsiasi altro meridiungulato conosciuto.\nLe specie \"C. feruglioi\" e \"C. cabrerai\" sono conosciute per pochi resti dentali. La specie \"C. vieirai\" \u00e8 invece nota da resti dentali, cranici e postcraniali molto pi\u00f9 completi, compresa una mandibola quasi completa, molte vertebre, e diverse ossa delle gambe.\nQuando Simpson descrisse \"Carodnia\" e \"Ctalecarodnia\", il primo era noto solo da un molare inferiore sinistro che mancava nel secondo, rendendo il confronto molto difficile. Nel 1952, Paula Couto basandosi su resti considerevolmente pi\u00f9 completi, concluse che i molari e premolari di entrambi sono indistinguibili e quindi \"Ctalecarodnia\" \u00e8 un sinonimo di \"Carodnia\". Paula Couto ha anche osservato che le dentature di \"C. cabrerai\" e \"C. feruglioi\" sono simili tranne per le dimensioni, e che \"C. feruglioi\" pu\u00f2 essere un esemplare giovane di \"C. cabrerai\", ma le due specie sono state comunque lasciate distinte."}
{"id": "6122765", "revid": "2012330", "url": "https://it.wikipedia.org/wiki?curid=6122765", "title": "Ninja Warrior Italia", "text": "Ninja Warrior Italia \u00e8 stato un programma televisivo italiano andato in onda nel 2016 su NOVE, adattamento del talent show d'origine giapponese \"Ninja Warrior\".\nIl programma \u00e8 una gara tra persone comuni che devono affrontare un duro percorso a ostacoli che si svolge all'Ippodromo di San Siro a Milano.\nI presentatori del programma sono Carolina Di Domenico, Federico Russo, Gabriele Corsi e Massimiliano Rosolino.\nLe puntate in programma sono dieci, divise in cinque qualificatorie, due quarti di finale, due semifinali e una finale. In ogni puntata qualificatoria, dei 40 concorrenti in gara solo 15 passeranno ai quarti di finale, poi, i migliori 40 si giocheranno la semifinale e solo i migliori 20 si sfideranno per conquistare il tentativo di scalare la fortezza alta 24 metri del Monte Midoriyama.\nIl vincitore del programma si aggiudica un viaggio a Las Vegas per due persone, per assistere come ospite d\u2019onore alla finale di Ninja Warrior USA.\nSvolgimento.\nIn questo programma, partecipano quaranta concorrenti, i quali devono sfidarsi in una serie di prove che compongono un percorso a ostacoli completando quest'ultimo nel minor tempo possibile. A ogni puntata, il percorso cambia (nelle prime fasi elementi comuni sono i Five steps, la rete e il Ninja Wall) e la regola principale \u00e8 non cadere nell'acqua, pena l'eliminazione, inoltre, prima della puntata ogni giocatore non conosce il tipo di prova a cui dovr\u00e0 sottoporsi.\nLa classifica di ogni puntata \u00e8 data dai concorrenti che hanno completato tutto il percorso nel minor tempo possibile, e dagli altri che pur non completando il percorso sono andati pi\u00f9 lontano sempre impiegando meno tempo.\nPuntate.\nPrima puntata.\nData: Domenica 16 ottobre 2016\nPercorso.\nOgni concorrente, per completare il percorso a ostacoli doveva superare queste prove:\nSeconda puntata.\nData: Domenica 23 ottobre 2016\nPercorso.\nOgni concorrente, per completare il percorso a ostacoli doveva superare queste prove:\nTerza puntata.\nData: Domenica 30 ottobre 2016\nPercorso.\nOgni concorrente, per completare il percorso a ostacoli doveva superare queste prove:\nQuarta puntata.\nData: Domenica 6 novembre 2016\nPercorso.\nOgni concorrente, per completare il percorso a ostacoli doveva superare queste prove:\nQuinta puntata.\nData: Domenica 13 novembre 2016\nPercorso.\nOgni concorrente, per completare il percorso a ostacoli doveva superare queste prove:\nSesta e settima puntata.\nData: Domenica 20 e 27 novembre 2016\nPercorso.\nIn questi due quarti di finale, i 75 concorrenti che hanno passato le qualificazioni, per completare il percorso a ostacoli dovevano superare queste prove:\nOttava e nona puntata.\nData: Domenica 4 e 11 dicembre 2016\nPercorso.\nIn queste due semifinali, i 40 concorrenti che hanno passato i quarti di finale, per completare il percorso a ostacoli dovevano superare queste prove:\nDecima puntata.\nData: Domenica 18 dicembre 2016\nPercorso.\nIn questa finale, i 20 concorrenti finalisti, dovevano completare il percorso composto da 20 ostacoli diviso in due manche nel minor tempo possibile. Le prove da superare erano le seguenti:\nIl concorrente che ha superato l'ultimo ostacolo nel minor tempo possibile o che \u00e8 andato pi\u00f9 lontano vince il titolo e un viaggio a Las Vegas.\nIl vincitore di questa prima edizione del programma \u00e8 stato Riccardo Piazza.\nAscolti.\nLa prima puntata ha ottenuto 951.000 spettatori e il 3,7% di share, grazie alla trasmissione in simulcast su tutti i canali free del gruppo Discovery Italia (Real Time, DMAX, Giallo, Focus, K2 e Frisbee). I dati nella tabella indicano il numero di telespettatori e lo share corrispondenti al NOVE."}
{"id": "6122766", "revid": "1272592", "url": "https://it.wikipedia.org/wiki?curid=6122766", "title": "Kapoor", "text": ""}
{"id": "6122770", "revid": "1573940", "url": "https://it.wikipedia.org/wiki?curid=6122770", "title": "Abbazia di Sankt Gerold", "text": "L'abbazia di Sankt Gerold (in tedesco \"Propstei Sankt Gerold\") \u00e8 un complesso religioso benedettino che si trova a Sankt Gerold, comune austriaco nel distretto di Bludenz (Vorarlberg).\nStoria.\nFondata nel 960, divenne prepositura benedettina nel 1097, enclave autonoma all'interno dei domini asburgici insieme alla signoria (poi contea) imperiale di Blumenegg (1396). Assegnata ai conti di Montfort con il titolo di libera contea imperiale, dal 1508 pass\u00f2 sotto la protezione dei conti di Sulz e Klettgau.\nLa chiesa abbaziale fu costruita sulla tomba del santo omonimo verso il 1313, fu ricostruita nel 1580 e con successive integrazioni barocche. Fu amministrata dai principi-abati di Weingarten dal 1614 al 1648, quando passo alle dipendenze dell'abbazia imperiale di Einsiedeln. Nel 1802 fu secolarizzata e ceduta al principe di Orange Nassau, il quale nel 1804 la cedette all'Austria. Tornata attiva come monastero, nel 1958 fu convertita in centro di formazione religiosa."}
{"id": "6122775", "revid": "1699357", "url": "https://it.wikipedia.org/wiki?curid=6122775", "title": "Gran Logia Simb\u00f3lica Espa\u00f1ola", "text": "La Gran Logia Simb\u00f3lica Espa\u00f1ola (in sigla GLSE; in italiano: \"Gran Loggia simbolica spagnola\") \u00e8 una delle principali Obbedienze massoniche (organizzazioni che integrano a varie Logge) esistenti in Spagna. Appartiene al gruppo di Obbedienze integrate in CLIPSAS, e si definisce come Obbedienza mista o ugualitaria, liberale e adogmatica.\nAd oggi si compone di 47 Logge attive in quattro Stati (Spagna, Francia, Belgio e Svezia) nelle quali lavorano circa 800 \"fratelli\" e \"sorelle\".\nStoria.\nNella spagna franchista.\nDopo la dittadura franchista, la Massoneria rientr\u00f2 nella legalit\u00e0 in Spagna il 19 maggio 1979, grazie a una sentenza della Audiencia Nacional. Tale sentenza annullava una risoluzione del Ministero degli Interni (diretto allora da Rodolfo Mart\u00edn Villa) che pretendeva mantenere la Massoneria in clandestinit\u00e0.\nLa Gran Logia Simb\u00f3lica Espa\u00f1ola si fond\u00f2 l\u00b4anno seguente, il 15 maggio 1980 a Barcellona, con sede nella Calle de Aviny\u00f3. Prese il suo nome da quello di un'altra Obbedienza nata in Catalogna nel 1920. La GLSE nacque come federazione di Logge maschili, erede e rappresentante dei segni d\u00b4identit\u00e0 e degli ideali della Muratoria storica spagnola, al raccogliere i princip\u00ee del Grande Oriente Espa\u00f1ol, federazione praticamente estinta sotto la persecuzione che sofferse durante la dittatura di Franco.\nCom'era successo a Londra 263 anni prima, integrarono la GLSE Logge che avevano cominciato a funzionare clandestinamente prima della morte del dittatore. Vari tra i primi promotori provenivano dall'esilio europeo e americano. Alcune delle prime Logge furono \u201cMinerva-Lle\u00efaltat\u201d, di Barcellona, creata in febbraio 1977; pure \u201cJust\u00edcia\u201d, nella medesima citt\u00e0, e molto presto \u201cHermes-Tolerancia\u201d, a Madrid. Il primo Gran Maestro della GLSE fu Rafael Vilaplana Fuentes (1980-1987) . Fin dal principio, il rito massonico ufficiale della GLSE fu il Rito Scozzese Antico ed Accettato (REAA), sebbene anni pi\u00f9 tardi si adott\u00f2 pure il Rito Francese. Nell'agosto del 2018 furono incorporati altri due riti: l'Antico e il Primitivo di Memphis-Mizra\u00efm e il rito dell'Emulazione, di origine inglese.\nPoco dopo la sua fondazione, nel 1983, la GLSE fu ammessa nel Centro di collegamento ed informazione delle potenze massoniche firmanti l'Appello di Strasburgo del 22 di gennaio del 1961 (\"Centre de liaison et d'information des puissances ma\u00e7onniques signataires de l'appel de Strasbourg)\"; \u00e8 CLIPSAS, la grande organizzazione mondiale della Muratoria liberale. Le relazioni internazionali pi\u00f9 strette si mantennero dal principio con il Gran Oriente di Francia, la Federazione belga del Droit Humain, il Gran Oriente del Belgio e la Gran Loggia d\u00b4Italia - ALAM. Oltre che con il Grande Oriente Lusitano (GOL), portoghese, dal 1986 fino a oggi.\nNel 1990 si decise dichiarare la laicit\u00e0 come uno dei valori centrali della Gran Logia Simb\u00f3lica Espa\u00f1ola.\nL'ammissione delle donne.\nUn altro momento decisivo nella storia della GLSE ebbe luogo nel 1992, durante il mandato del secondo Gran Maestro, Roger Leveder Le Pottier. Gi\u00e0 nel 1990 era incominciato il dibattito sul divenire \u201cmisti\u201d, ossia sulla ammissione delle donne. Questo dibattito si concluse con l'Assemblea Generale del 27 di giugno del 1992, tenuta a Barcellona, con l'approvazione di una decisiva riforma dei Regolamenti della organizzazione. La GLSE ammette da allora sorelle come membri di pieno diritto e in regime di totale uguaglianza con i loro fratelli. Ci\u00f2 fu quello che allora si chiam\u00f2 \u201cla triplice opzione\u201d. La prima donna che si inizi\u00f2 in una Loggia della GLSE fu Josefina Sal\u00f3: fu presso la Loggia \u201cJust\u00edcia n\u00ba 7\u201d, di Barcellona, il 14 novembre 1992.\nNel 2000, una donna (Ascensi\u00f3n Tejerina) fu eletta Gran Maestre per la prima volta. Nel 2012 lo fu la aragonese Nieves Bayo. Ambedue furono rielette per un secondo mandato.\nLa consolidazione interna e internazionale.\nNel 1986, tre anni dopo l'ammissione nell'organizzazione, la GLSE organizz\u00f2 a Madrid la Assemblea Generale Annuale di CLIPSAS, e ci\u00f2 signific\u00f2 il riconoscimento della massoneria liberale del mondo per lo sforzo internazionale dei massoni spagnoli. Per\u00f2 l'encomio definitivo a quello sforzo arriv\u00f2 nel 1998 quando CLIPSAS torn\u00f2 a riunirsi in Spagna (questa volta a Barcellona) e si elesse presidente il quarto Gran Maestro della GLSE, l'avvocato e scrittore basco Javier Otaola Bajeneta. Otaola presiedette CLIPSAS dal 1997 al 1999.\nDa allora la GLSE non ha cessato di migliorare le sue relazioni con altre Obbedienze e organizzazioni massoniche di tutto il mondo. Attualmente, la GLSE mantiene relazioni di mutuo riconoscimento con 43 Obbedienze massoniche in Europa, Africa, Asia e America, ed \u00e8 presente in tutti i fori importanti della Massoneria liberale del mondo. In aprile 2005 organizz\u00f2 a Tarragona l'incontro della Unione Massonica del Mediterraneo, cos\u00ec come fece nel 2016 a Toledo. La UMM si compone attualmente di rappresentanti di dieci Paesi affacciati al Mediterraneo e si impegna nel processo di favorire il dialogo, la convivenza e il lavoro in comune tra tutti i Paesi membri.\nIl 9 maggio 2009, durante il mandato del Gran Maestro Jordi Farrerons, la GLSE partecip\u00f2 alla fondazione dello Spazio Massonico di Spagna (Espacio Mas\u00f3nico de Espa\u00f1a - EME), che coordina le quattro Obbedienze liberali pi\u00f9 importanti con presenza in Spagna: la GLSE stessa, la Federazione Spagnola de Le Droit Humain, la Gran Loggia Femminile di Spagna e il Gran Oriente di Francia. Il 1\u00ba ottobre 2016 si inaugur\u00f2 la nuova sede centrale della GLSE, sita presso Calle del Vall\u00e8s di Barcellona, e si disse addio al vecchio tempio della Calle de Aviny\u00f2. Il 29 ottobre 2019, il Gran Maestro Xavier Molina ha presieduto l'inaugurazione della nuova e vasta sede a Madrid, di propriet\u00e0 della GLSE e situata in Calle de Belianes, nei cui templi operano le logge di diverse altre organizzazioni massoniche.\nOggi, 2021, la Gran Loggia Simbolica spagnola integra 57 Logge attive e tre triangoli in quattro paesi (Spagna, Francia, Belgio e Svezia) in cui lavorano quasi 900 uomini e donne.\nDescrizione.\nLa GLSE appartiene alla tradizione francese o continentale della Massoneria mondiale. Differisce dalla tradizione inglese, che si autodefinisce \u201cmassoneria regolare\u201d, nel fatto che quest'ultima obbliga i massoni a credere in un dio rivelato e nell'immortalit\u00e0 dell'anima, e non permette l'accesso alle donne. La GLSE, come molte altre organizzazioni massoniche di tutto il mondo, non condivide nessuna di queste due condizioni. La sua condizione di mista o egalitaria significa che, in nome del principio essenziale della uguaglianza, raccoglie nelle sue Logge tanto uomini come donne senza nessuna differenza n\u00e9 in diritti come in obblighi. Il termine liberale, in questo contesto, significa che nella GLSE non esistono incarichi vitalizi: tutti i suoi rappresentanti sono eletti liberamente da tutti i massoni per un periodo fisso che solo pu\u00f2 essere rinnovato una volta. L'assenza di dogmi, che procede pure dalla tradizione della Massoneria continentale europea, implica che la GLSE non esige che i suoi membri siano teisti n\u00e9 che siano deisti: considera che le credenze religiose, o l'assenza di credenze, appartengono al pensiero pi\u00f9 intimo di ogni massone. Cos\u00ec facendo, condivide il principio del secolarismo secondo il quale nessuno deve imporre le sue credenze agli altri, e considera essenziale la difesa di uno spazio di convivenza civile e comune a tutti in cui tutte le credenze, o mancanza di esse, possano coesistere in un piano di parit\u00e0, in piena libert\u00e0 e senza il pur minimo privilegio per nessuno. La GLSE lascia alla libera interpretazione dei suoi membri la figura del Grande Architetto dell'Universo.\nLa GLSE, oltre ad appartenere a CLIPSAS, fa parte della Unione Massonica del Mediterraneo (UMM), della Alleanza Massonica Europea (AME), di COMALACE (Contribution des Ob\u00e9diences Ma\u00e7onniques Lib\u00e9rales et Adogmatiques \u00e0 la Construction Europ\u00e9enne) ed \u00e8 fondatrice dello Spazio Massonico di Spagna (Espacio Mas\u00f3nico de Espa\u00f1a - EME).\nOrganizzazioni statali ed internazionali.\nLa Gran Loggia Simbolica Spagnola appartiene alle seguenti organizzazioni massoniche:\nTrattati d'Amicizia.\nLa Gran Loggia Simbolica Spagnola ha firmati Trattati di Amicizia e Mutuo Riconoscimento con le seguenti organizzazioni massoniche:\nEuropa.\nAustria:\nBelgio:\nCroazia:\nSpagna:\nFrancia:\nGrecia:\nItalia:\nLussemburgo:\nPortogallo:\nPolonia:\nRegno Unito:\nRomania:\nSlovenia:\nSvizzera:\nTurchia:\nAfrica.\nCongo:\nAmerica.\nArgentina:\nBrasile:\nCanada:\nCile:\nColombia:\nEcuador:\nStati Uniti:\nPer\u00f9:\nUruguay:\nMediterraneo.\nLibano:\nMalta:\nMarocco:"}
{"id": "6122777", "revid": "767487", "url": "https://it.wikipedia.org/wiki?curid=6122777", "title": "Stefania Masala", "text": "Biografia.\nSi \u00e8 diplomata in chitarra classica presso il Conservatorio di Musica \"L. Canepa\" per poi perfezionarsi sotto la guida del Maestro Stefano Grondona. Dal 1996 ha svolto intensa attivit\u00e0 da concertista, sia da solista (Primo premio al concorso \"Franchini\") che in formazioni da camera come il \"Guitar Ensemble\" (Primo premio al concorso di musica \"Citt\u00e0 di Voghera\") e il \"Duo Novecento\" con il pianista Giacomo Saccu. Nel 2002 \u00e8 la chitarrista solista in \"Concerto per Roma\", accanto al Maestro Uto Ughi e ad Anna Proclemer e nel 2005 in \"Cinquecento, secolo carnale\", quinta puntata de \"La storia del teatro in Italia raccontata da Giorgio Albertazzi e Dario Fo\".\nDopo essersi diplomata in Arte Drammatica presso la scuola romana \"TeatroAzione\", diretta da Cristiano Censi e Isabella Del Bianco, debutta nel teatro professionale con lo spettacolo \"Looking for Orpheo\" e, nello stesso anno, \"Amleto e altre storie\" per la regia di Daniele Salvo. Negli anni immediatamente successivi diviene la Prima Attrice di Giorgio Albertazzi, interpretando importanti ruoli del teatro classico come \"Porzia\" nel \"Mercante di Venezia\" diretto da Giancarlo Marinelli e \"Plotina\" nelle \"Memorie di Adriano\", per la regia di Maurizio Scaparro. Tra gli spettacoli teatrali si ricorda la sua interpretazione in \"Lezioni Americane\", regia di Orlando Forioso, in pi\u00f9 occasioni trasmesso da Rai 5, per cui Stefania Masala fu unanimemente definita dalla critica \"Magistrale\". Con oltre 20 ruoli interpretati accanto a Giorgio Albertazzi \u00e8 anche l'ultima attrice ad aver calcato il palcoscenico insieme a lui.\nPer la televisione, oltre ai gi\u00e0 citati \"Storia del teatro in Italia\" e \"Lezioni americane\", si ricorda la sua partecipazione nel docufilm \"Giorgio Albertazzi, vita morte e miracoli\", trasmesso da Rai 5 tra agosto e settembre 2016, nel quale l'attrice racconta l'Albertazzi privato e collega.\n\u00c8 laureata in Musicologia presso la Facolt\u00e0 di Lettere e Filosofia di Bologna con una tesi dal titolo \"Tra letteratura e musica: tre opere di Luciano Chailly su libretto di Dino Buzzati\". Nel 2000 ha vinto il Primo Premio al concorso \"Dess\u00ec\" di Sassari per il racconto \"Storia di uno scrittore\"."}
{"id": "6122778", "revid": "6923", "url": "https://it.wikipedia.org/wiki?curid=6122778", "title": "George Francis Rayner Ellis", "text": ""}
{"id": "6122785", "revid": "715366", "url": "https://it.wikipedia.org/wiki?curid=6122785", "title": "Quartetto per pianoforte e archi (Mahler)", "text": "Il Quartetto per pianoforte in la minore \u00e8 l'unico lavoro cameristico senza canto che ci rimane di Gustav Mahler, nonch\u00e9 la sua prima opera nota, composta quando ancora era studente a Vienna. L'opera \u00e8 incompiuta: ce ne resta il primo tempo completo e uno schizzo del secondo. Il primo movimento, con indicazione \"Nicht zu schnell\", in tedesco \"non troppo veloce\", dura solitamente tra i 10 e i 15 minuti.\nStoria della composizione.\nMahler cominci\u00f2 a lavorare al suo quartetto per pianoforte verso la fine del suo primo anno al Conservatorio di Vienna, quando era attorno ai 15 o 16 anni di et\u00e0. Il pezzo ebbe la sua prima performance il 10 luglio 1876 al Conservatorio, il compositore al pianoforte, ma non \u00e8 chiaro nella documentazione dell'epoca se al tempo il quartetto fosse completo. In diverse lettere Mahler accenna a un quartetto o a un quintetto, ma mai in modo particolare a questo. Dopo la \"premi\u00e8re\" all'istituto, il quartetto fu eseguito a casa del dottor Theodor Billroth, amico stretto di Johannes Brahms. L'ultima esecuzione nota del pezzo nell'Ottocento si tenne a Iglau il 12 settembre 1876, sempre con Mahler al pianoforte, e vedeva in programma anche una sonata per violino di Mahler mai reperita.\nSembra che Mahler abbia deciso di pubblicarla tempo dopo la composizione, perch\u00e9 il manoscritto che ci \u00e8 rimasto, che include anche 24 battute dello scherzo in sol minore, porta il timbro dell'editore Theodor R\u00e4ttig. \u00c8 stato ipotizzato che Mahler gli abbia spedito il lavoro, ma che lui l'abbia rifiutato. A seguito della scoperta del manoscritto negli anni '60 a opera della vedova del compositore, Alma Mahler Schindler,il quartetto fu eseguito per la prima volta negli Stati Uniti il 12 gennaio 1964, a New York, da Peter Serkin e il Galimir Quartet. Quattro anni pi\u00f9 tardi ebbe la prima esecuzione nel Regno Unito, il 1\u00ba giugno 1968 alla Purcell Room di Londra, interprete il Nemet Ensemble."}
{"id": "6122786", "revid": "62004", "url": "https://it.wikipedia.org/wiki?curid=6122786", "title": "Campionati europei di ciclocross - Gara femminile", "text": ""}
{"id": "6122790", "revid": "287204", "url": "https://it.wikipedia.org/wiki?curid=6122790", "title": "Decapentasillabo", "text": "Il decapentasillabo () o verso politico () \u00e8 un verso giambico formato da quindici sillabe, impiegato principalmente nella poesia epica greca di epoca bizantina.\n\u00c8 costituito da due emistichi: un settenario sdrucciolo (o anche un novenario tronco) e un settenario piano.\nQuesto tipo di verso \u00e8 usato nelle \"Mantinades\" cretesi (costituite da distici in rima) e nel poema epico romantico \"Erotokritos\" del poeta veneziano-cretese Vikentios Kornaros."}
{"id": "6122808", "revid": "217591", "url": "https://it.wikipedia.org/wiki?curid=6122808", "title": "Elisabetta della Santissima Trinit\u00e0", "text": ""}
{"id": "6122811", "revid": "124123", "url": "https://it.wikipedia.org/wiki?curid=6122811", "title": "Laura Kivel\u00e4", "text": "Ha rappresentato l' a tre edizioni dei Giochi olimpici estivi: , gareggiando nel concorso dei tuffi dal trampolino 10 metri ed in quello della piattaforma 10 metri."}
{"id": "6122813", "revid": "287204", "url": "https://it.wikipedia.org/wiki?curid=6122813", "title": "Sonntag (disambigua)", "text": ""}
{"id": "6122814", "revid": "287204", "url": "https://it.wikipedia.org/wiki?curid=6122814", "title": "Laura Kivela", "text": ""}
{"id": "6122815", "revid": "287204", "url": "https://it.wikipedia.org/wiki?curid=6122815", "title": "Sontag", "text": ""}
{"id": "6122817", "revid": "122451575", "url": "https://it.wikipedia.org/wiki?curid=6122817", "title": "Macross Delta", "text": " \u00e8 una serie televisiva anime prodotta da Satelight per la regia di Sh\u014dji Kawamori e Kenji Yasuda, andata in onda in Giappone dal 3 aprile al 25 settembre 2016. \u00c8 la quarta serie ambientata nell'universo \"Macross\", preceduta da uno special televisivo anime il 31 dicembre 2015. Quattro adattamenti manga hanno iniziato la serializzazione nel 2016 rispettivamente sulle riviste \"Monthly Sh\u014dnen Sirius\", \"Magazine Special\", \"Comic Rex\" e \"Comic Zero Sum\". Una trasposizione letteraria a cura di Uky\u014d Kodachi, edita da K\u014ddansha, ha avuto inizio il 2 agosto 2016, mentre un videogioco per PlayStation Vita, intitolato \"Macross Delta Scramble\", \u00e8 stato sviluppato da Bandai Namco Entertainment e pubblicato il 20 ottobre 2016."}
{"id": "6122819", "revid": "1566286", "url": "https://it.wikipedia.org/wiki?curid=6122819", "title": "Kwesi Ameyaw", "text": ""}
{"id": "6122821", "revid": "287204", "url": "https://it.wikipedia.org/wiki?curid=6122821", "title": "Staller", "text": ""}
{"id": "6122823", "revid": "124123", "url": "https://it.wikipedia.org/wiki?curid=6122823", "title": "El\u017cbieta Wierniuk", "text": "Ha rappresentato la nazionale della ai Giochi olimpici estivi di e gareggiando nei concorsi dei tuffi dal trampolino 3 metri ed in quelli dalla piattaforma 10 metri."}
{"id": "6122834", "revid": "287204", "url": "https://it.wikipedia.org/wiki?curid=6122834", "title": "Elzbieta Wierniuk", "text": ""}
{"id": "6122836", "revid": "125541055", "url": "https://it.wikipedia.org/wiki?curid=6122836", "title": "Melissa Roxburgh", "text": "Biografia.\nMelissa Roxburgh \u00e8 nata il 10 dicembre 1992 a Vancouver (Canada). Suo padre \u00e8 un pastore protestante nato a Chicago, rendendola sia canadese che americana, mentre sua madre \u00e8 un ex-tennista inglese. Ha due sorelle Kristie e Ashley e un fratello minore Matt.\nCarriera.\nInizia a recitare nel 2011, partecipando al film \"Diario di una schiappa 2 - La legge dei pi\u00f9 grandi\" e, in seguito, prende parte a diversi film e serie televisive.\nNel 2015 \u00e8 protagonista della pellicola \"\" nel ruolo di Olivia Tanis.\nNel 2017 interpreta il ruolo di Thea nella serie televisiva \"Valor\", mentre dal 2018 interpreta il ruolo di Michaela Beth Stone nella serie televisiva statunitense \"Manifest\".\nDoppiatrici italiane.\nNelle versioni in italiano dei suoi film e delle sue serie TV, Melissa Roxburgh \u00e8 stata doppiata da:"}
{"id": "6122839", "revid": "104458", "url": "https://it.wikipedia.org/wiki?curid=6122839", "title": "Marina imperiale tedesca", "text": ""}
{"id": "6122840", "revid": "287204", "url": "https://it.wikipedia.org/wiki?curid=6122840", "title": "Th\u00fcringen (disambigua)", "text": ""}
{"id": "6122841", "revid": "287204", "url": "https://it.wikipedia.org/wiki?curid=6122841", "title": "Thuringen", "text": ""}
{"id": "6122842", "revid": "104458", "url": "https://it.wikipedia.org/wiki?curid=6122842", "title": "Thueringen", "text": ""}
{"id": "6122844", "revid": "619191", "url": "https://it.wikipedia.org/wiki?curid=6122844", "title": "Mah\u014d sh\u014djo nante m\u014d ii desu kara.", "text": ""}
{"id": "6122847", "revid": "104458", "url": "https://it.wikipedia.org/wiki?curid=6122847", "title": "Thueringerberg", "text": ""}
{"id": "6122849", "revid": "29478", "url": "https://it.wikipedia.org/wiki?curid=6122849", "title": "Staro mesto", "text": ""}
{"id": "6122850", "revid": "29478", "url": "https://it.wikipedia.org/wiki?curid=6122850", "title": "Staromesto", "text": ""}
{"id": "6122852", "revid": "1776051", "url": "https://it.wikipedia.org/wiki?curid=6122852", "title": "Conrad Kaminski", "text": "Gioca nel ruolo di centrale nell'.\nCarriera.\nLa carriera di Conrad Kaminski inizia a livello scolastico, giocando per la Marquette University High School, prima di entrare a far parte della Stanford University: partecipa alla NCAA Division I dal 2013 al 2016, raggiungendo la finale durante il suo secondo anno, venendo inoltre inserito nell'All-America First Team durante il suo ultimo anno.\nNella stagione 2016-17 firma il suo primo contratto professionistico, approdando nella Serie A1 italiana con la di Ravenna. In seguito rientra in patria, disputando la NVA 2018 con l'."}
{"id": "6122854", "revid": "1123217", "url": "https://it.wikipedia.org/wiki?curid=6122854", "title": "Giorno dei bambini", "text": ""}
{"id": "6122881", "revid": "838137", "url": "https://it.wikipedia.org/wiki?curid=6122881", "title": "Aiyana Whitney", "text": "Gioca nel ruolo di schiacciatrice e opposto.\nCarriera.\nLa carriera di Aiyana Whitney inizia a livello scolastico, giocando con la Northern Valley Regional High School. Al termine delle scuole superiori entra a far parte della squadra di pallavolo femminile della per la NCAA Division I 2011: dopo aver saltato l'edizione successiva, si aggiudica due volte consecutive il titolo NCAA, ottenendo anche alcuni riconoscimenti individuali, terminando la propria carriera universitaria nel 2015.\nAppena conclusa l'universit\u00e0, firma il suo primo contratto professionistico e partecipa alla Liga de Voleibol Superior Femenino 2016 in Porto Rico con le , classificandosi al terzo posto; partecipa al torneo come giocatrice locale grazie alle origini portoricane della sua famiglia. Nella stagione 2016-17 approda invece in Germania, ingaggiata dal , club della 1. Bundesliga col quale si aggiudica la Supercoppa tedesca, venendo eletta MVP della manifestazione, e la Coppa di Germania; nel 2017 fa il suo esordio nella nazionale statunitense con cui vince la medaglia di bronzo alla Grand Champions Cup. Nella stagione seguente gioca nella Volleyball Super League cinese con lo ; con la nazionale vince la medaglia d'oro alla Coppa panamericana 2018.\nNel campionato 2018-19 approda nella Serie A1 italiana, difendendo i colori del ."}
{"id": "6122884", "revid": "1543377", "url": "https://it.wikipedia.org/wiki?curid=6122884", "title": "Garden City (Missouri)", "text": "Garden City \u00e8 un comune (\"city\") degli Stati Uniti d'America della contea di Cass nello Stato del Missouri. La popolazione era di 1,642 persone al censimento del 2010.\nGeografia fisica.\nGarden City \u00e8 situata a (38.558731, -94.189231).\nSecondo lo United States Census Bureau, ha un'area totale di 2,51 miglia quadrate (6,50\u00a0km\u00b2).\nStoria.\nGarden City \u00e8 stata pianificata nel 1885, e prende questo nome a causa del terreno fertile nei pressi del sito della citt\u00e0. Un ufficio postale chiamato Garden City \u00e8 stato in funzione dal 1875.\nSociet\u00e0.\nEvoluzione demografica.\nSecondo il censimento del 2010, c'erano 1,642 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 97,4% di bianchi, lo 0,2% di afroamericani, lo 0,9% di nativi americani, lo 0,2% di asiatici, lo 0,4% di altre razze, e lo 0,9% di due o pi\u00f9 etnie. Ispanici o latinos di qualunque razza erano l'1,7% della popolazione."}
{"id": "6122906", "revid": "1305772", "url": "https://it.wikipedia.org/wiki?curid=6122906", "title": "Jack and the Beanstalk (videogioco)", "text": "Jack and the Beanstalk \u00e8 un videogioco tratto dal racconto \"Jack e la pianta di fagioli\", pubblicato nel 1984-1985 per Amstrad CPC, Commodore 64 e ZX Spectrum dalla britannica Thor. Ricevette giudizi variabili dalle riviste di settore, che spesso lo descrissero come piuttosto difficile.\nEbbe due seguiti pubblicati a breve distanza, ma solo per Commodore e Spectrum, \"Giant's Revenge\" e \"The House Jack Built\".\nModalit\u00e0 di gioco.\nIl giocatore controlla Jack attraverso cinque livelli a piattaforme a schermata fissa, con sfondi differenti, che rappresentano il racconto dall'arrampicata sulla pianta di fagioli in poi. Nel primo livello Jack risale la base della pianta, poi scala un muro del castello, libera l'oca dalle uova d'oro da una gabbia, si arrampica sul gigante addormentato, e infine ritorna alla prima schermata per ridiscendere la pianta e abbatterla con un'accetta, facendo precipitare il gigante.\nIn ogni livello \u00e8 necessario raccogliere un certo oggetto e seguire un certo percorso per poter passare al successivo. Bisogna scoprire con precisione come va affrontato il livello; le piattaforme e i punti di passaggio spesso non sono direttamente evidenti ma fanno parte dell'immagine colorata di fondo.\nSi pu\u00f2 perdere una vita precipitando o toccando uno dei nemici, che sono ragni, uccelli e altri animali che si muovono con varie modalit\u00e0 seguendo schemi predefiniti.\nJack pu\u00f2 camminare in orizzontale e quando possibile in verticale, saltare lateralmente e sparare in orizzontale. Colpire i nemici li elimina definitivamente solo su Amstrad, mentre nelle altre versioni ricompaiono subito nel proprio punto di partenza.\nLa versione Spectrum supporta la periferica di sintesi vocale Currah \u03bcSpeech, mentre la versione Commodore ha musiche di Fred Gray."}
{"id": "6122908", "revid": "339392", "url": "https://it.wikipedia.org/wiki?curid=6122908", "title": "Girgis Sorial", "text": ""}
{"id": "6122909", "revid": "31886", "url": "https://it.wikipedia.org/wiki?curid=6122909", "title": "Alpha-Aleph", "text": "Alpha-Aleph (\"The Gold at the Starbow's End\") \u00e8 un romanzo breve di fantascienza, edito in lingua inglese, del 1972 scritto da Frederick Pohl e tradotto in Italia nel 1975 per la collana Urania.\nTrama.\nDurante la Guerra Fredda gli Stati Uniti sono in preda ad una serie di tumulti che ne minano la stabilit\u00e0 a livello civile e internazionale. Per rivalersi sull'avversario sovietico il governo commissiona allo scienziato tedesco Knefhausen di organizzare una missione interstellare, a bordo della nave Constitution e formata da otto fra uomini e donne, con lo scopo di trovare e colonizzare il pianeta Alpha-Aleph nei pressi di Alpha Centauri. Per ovviare al problema dei dieci anni di viaggio lo \"svago\" dei cosmonauti sar\u00e0 quello di tentare di risolvere i pi\u00f9 ostici problemi della matematica e della fisica come il Teorema di Fermat o il reattore a fusione. \nSubito le cose sembrano andare per il meglio, ma ad un certo punto i Russi mettono in dubbio l'esistenza del pianeta. Il Presidente e lo scienziato smentiscono queste voci, ma convocano una riunione segreta del governo ammettendo le insunuazioni sovietiche. Il vero scopo della missione non sarebbe quello di scoprire un pianeta che non esiste, ma spingere gli astronauti a indagare sempre di pi\u00f9 nei meandri della Conoscenza affinch\u00e9 il mondo possa beneficiare delle loro scoperte. Dopo un po' di tempo la verit\u00e0 viene a galla e anche l'equipaggio ne \u00e8 a conoscenza, ma oramai la loro mente si trova ad un livello superiore di quella di ogni altro essere umano (dicono di essere in grado di \"convincere\" la materia a condensarsi) e il viaggio prosegue.\nPassano gli anni e gli Stati Uniti sono nel caos, i tumulti nascono ovunque e si avvicendano vari presidenti. Il Presidente di Washington scarcera Knefhausen, condannato per aver mandato a morire le otto persone, e lo mette a lavorare nelle cantine di un'ormai decadente Casa Bianca. Finch\u00e9 un giorno il presidente in persona non recapita un messaggio al malandato scienziato che arriva proprio dall'equipaggio della Constitution. Il messaggio dice che gli astronauti si sono costruiti da soli Alpha-Aleph e stanno tornando sulla Terra. Il Presidente chiede allo scienziato di parlare con loro e di convincerli a far tornare grandi gli USA. Ma Knefhausen un po' per la salute cagionevole e un po' per lo stupore nel vedere a che punto di intelligenza erano arrivati i suoi astronauti, muore. Qualche giorno dopo i superumani invadono la Terra con le loro astronavi dorate."}
{"id": "6122910", "revid": "729019", "url": "https://it.wikipedia.org/wiki?curid=6122910", "title": "AsiaSat 1", "text": "AsiaSat 1 (precedentemente Westar 6) \u00e8 stato il primo satellite artificiale dell'Asia Satellite Telecommunications Co. Ltd. (\"AsiaSat\") e, indirettamente, di Hong Kong: quando \u00e8 stato ri-messo in orbita (ovvero nel 1990), infatti, Hong Kong era ancora sotto il Regno Unito e non sotto la Repubblica Popolare Cinese. Ci\u00f2 nasceva in gran parte dall'esigenza di modernizzare le comunicazioni in un'Asia gi\u00e0 in grande trasformazione, ma ancora profondamente rurale.\nAsiaSat 1 \u00e8 stato \"ri-messo in orbita\" poich\u00e9 recuperato da un'orbita troppo bassa per il corretto funzionamento, dov'era finito a causa del fallimento della sua prima missione. Questa era per conto della Western Union ed era avvenuta nel febbraio 1984 (parte della pi\u00f9 generale missione STS-41-B). Successivamente (novembre 1984), l'equipaggio dello Space Shuttle Discovery recuper\u00f2 Westar 6 (cos\u00ec all'epoca si chiamava) nel corso della missione STS-51-A della NASA. \u00c8 stato quindi acquistato e rilanciato dall'AsiaSat dal Centro spaziale di Xichang sul razzo di fabbricazione cinese Lunga Marcia 3.\nA progettare, costruire (per la W.U.) e riadattare (per l'AsiaSat) il satellite \u00e8 stata l'azienda statunitense Hughes Aircraft. AsiaSat si basa sul modello HS 376.\nCaratteristiche tecniche.\nBasato sul Hughes Aircraft 376, aveva due pannelli solari cilindrici telescopici ed un'antenna pieghevole perch\u00e9 fosse pi\u00f9 compatto durante il lancio. Al lancio pesava 1.442 kg.\nUna volta entrato nell'orbita geostazionaria desiderata, a 36.000km al di sopra dell'equatore, l'antenna si \u00e8 sollevata e il pannello esterno esteso, raddoppiando cos\u00ec altezza e potenza del satellite.\nAsiSat 1 era dotato di 24 transponder in banda C."}
{"id": "6122913", "revid": "22475", "url": "https://it.wikipedia.org/wiki?curid=6122913", "title": "Lo sguardo nel buio", "text": "Lo sguardo nel buio \u00e8 una raccolta di racconti dello scrittore Guglielmo Biraghi, uscita nel 1972. Lo stesso anno il libro \u00e8 entrato nella finale del Premio Strega.\nTrama.\nIl libro raccoglie 18 brevi racconti fantastici, fantascientifici, metafisici, inseriti in una cornice semi-realistica.\nUno scrittore sposato con una attrice le racconta le storie che ha scritto.\nAlla fine del libro l'autore ha posto la scritta:\nStruttura e stile.\nI diciotto racconti sono racchiusi da una cornice formata da un prologo, due intermezzi e un epilogo.\nLo stile \u00e8 quello del narratore onnisciente che scrive in terza persona nel tempo perfetto."}
{"id": "6122924", "revid": "6923", "url": "https://it.wikipedia.org/wiki?curid=6122924", "title": "Central City (Dakota del Sud)", "text": "Central City \u00e8 una citt\u00e0 della contea di Lawrence, Dakota del Sud, Stati Uniti. La popolazione era di 134 abitanti al censimento del 2010.\nGeografia fisica.\nSecondo lo United States Census Bureau, ha un'area totale di .\nStoria.\nCentral City fu fondata nel 1877. Prende il nome dall'omonima citt\u00e0 nel Colorado, da dove proveniva un colono. Inizi\u00f2 ad esistere come citt\u00e0 mineraria durante la corsa all'oro delle Black Hills. C'\u00e8 stata una volta una lite sui confini minerari che provoc\u00f2 un'esplosione deliberata della vicina Comstock Mine e la morte di un uomo. Si verific\u00f2 uno sciopero sul posto di lavoro dei minatori e un'unit\u00e0 della cavalleria di Fort Meade guidata da Seth Bullock venne chiamata per farla finita.\nSociet\u00e0.\nEvoluzione demografica.\nSecondo il censimento del 2010, la popolazione era di 134 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 94,0% di bianchi, lo 0,0% di afroamericani, l'1,5% di nativi americani, lo 0,0% di asiatici, lo 0,0% di oceanici, lo 0,7% di altre razze, e il 3,7% di due o pi\u00f9 etnie. Ispanici o latinos di qualunque razza erano lo 0,7% della popolazione."}
{"id": "6122925", "revid": "729019", "url": "https://it.wikipedia.org/wiki?curid=6122925", "title": "Badr-1", "text": "Badr-1 (Urdu: \u0628\u062f\u0631-\u06f1, ovvero \"Luna Piena-1\") \u00e8 stato il primo satellite artificiale pakstano. Si trattava, com'era gi\u00e0 da anni diventato comune, di un satellite per le telecomunicazioni e non di uno esclusivo per la ricerca, nonostante abbia consentito agli scienziato pakistani di studiare la distribuzione del segnale radio nella ionosfera. Ci\u00f2 nasceva in gran parte dall'esigenza di modernizzare le comunicazioni all'interno di un Paese gi\u00e0 in grande trasformazione, ma ancora profondamente rurale.\nLanciato nel 1990, ha fatto del Pakistan la 24\u00aa Nazione ad avere un satellite in orbita e la settima in Asia. Progettato dalla SUPARCO (Space and Upper Atmosphere Research Commission) e di fabbricazione nazionale, si \u00e8 avvalso dell'aiuto della Cina per la messa in orbita, la quale ha messo a disposizione il proprio razzo Lunga Marcia 2E e il Centro spaziale di Xichang per il lancio.\nIl progetto fu concepito dopo il successo del satellite indiano Aryabhata (1975): Munir Ahmad Khan prima (1979) e Salim Mehmud poi (1981) si rivolsero direttamente al Presidente Muhammad Zia-ul-Haq, il quale infine lo approv\u00f2. Il personale si form\u00f2 presso l'Universit\u00e0 del Surrey, nel Regno Unito, dove si stava progettando il satellite UoSAT-2 (lanciato nel 1984), e rientr\u00f2 in Pakistan nel 1986. Lavor\u00f2 nel pi\u00f9 totale anonimato nazionale - cos\u00ec come sarebbe avvenuto anche il lancio - poich\u00e9 la propaganda temeva un eventuale insuccesso.\nBadr-2 sar\u00e0 poi lanciato solo nel 2001.\nCaratteristiche tecniche.\n\u00c8 stato fabbricato dagli Instrumentation Laboratories. Aveva 26 facet e lo scudo termico era in alluminio-magnesio-titanio. Pesava 52\u00a0kg ed era alimentato a 12,5\u00a0W da pannelli solari.\nAveva un canale radio per la ritrasmissione tipo store and forward. Badr-1 emetteva segnali tra i 145 (transponder downlink) e i 435\u00a0MHz (transponder uplink), gestiti dalla Pakistan Amateur Radio Society.\nI dati provenienti dai 32 canali telemetrici venivano memorizzati in 8k e trasmessi a 1.200, 600, 300 e 150\u00a0baud."}
{"id": "6122927", "revid": "729019", "url": "https://it.wikipedia.org/wiki?curid=6122927", "title": "Kitsat-1", "text": "Kitsat-1 (Coreano: \uc6b0\ub9ac\ubcc4, ovvero \"La nostra stella\") \u00e8 stato il primo satellite artificiale della Corea del Sud. \"Kitsat\" sta per \"Korea Institute of Technology Satellite-1\".\n\u00c8 stato progettato dalla SaTReC, con la collaborazione della britannica Universit\u00e0 del Surrey per la formazione del personale sudcoreano, e si rif\u00e0 al satellite UoSAT-5 realizzato da quest'ultima.\nMesso in orbita nel 1992, ha fatto di essa la 26\u00aa Nazione ad avere un satellite in orbita e l'ottava in Asia."}
{"id": "6122931", "revid": "124729589", "url": "https://it.wikipedia.org/wiki?curid=6122931", "title": "Infiniti Q30", "text": "La Infiniti Q30 \u00e8 una due volumi compatta costruita dalla casa automobilistica giapponese Infiniti dal 2015 al 2019. Il veicolo \u00e8 stato presentato al salone di Francoforte nel settembre 2015. Dal dicembre 2015, viene prodotta nello stabilimento britannico della Nissan a Sunderland.\nProfilo.\nLa Infiniti Q30 \u00e8 una piccola berlina a 5 porte con il portellone costruita e venduta dal marchio di lusso della Nissan, la Infiniti, a partire dal 2016; \u00e8 una cosiddetta \"due volumi premium\", ideata per rivaleggiare con Audi A3, BMW Serie 1\nLa collaborazione tra il gruppo Renault-Nissan con la Mercedes-Benz ha dato vita a questo progetto, che \u00e8 basato sulla medesima piattaforma e meccanica della Mercedes-Benz Classe A (W176) e della Mercedes GLA. I motori benzina e diesel sono forniti sia dalla Renault (il 1.5d), sia dalla Mercedes-Benz (il 2.2d) e sono in comune con la terza generazione della Classe A.\nGli interni, come il cruscotto e la parte inferiore della console sono condivisi in gran parte con la Classe A su cui \u00e8 basata, ma il design di alcuni elementi \u00e8 diverso nel layout e nei materiali. Inoltre la Q30 utilizza il sistema di infotainment proprietario chiamato Infiniti InTouch.\nAl salone di Los Angeles nel novembre 2015 \u00e8 stata presentata la \"Infiniti QX30\" \u00e8 la versione SUV della Q30. Essa \u00e8 una versione rialzata della compatta nipponica con un'altezza totale di 153 cm e con varie protezioni e cordolini in plastica grezza che circondano la parte inferiore della carrozzeria. La produzione \u00e8 stata interrotta nel luglio 2019 per il ritiro da parte della casa automobilistica dal mercato europeo.\nQ30 Concept (2013).\nLa Q30 \u00e8 stata anticipata da una concept car, presentata nel 2013 al salone dell'automobile di Francoforte."}
{"id": "6122932", "revid": "729019", "url": "https://it.wikipedia.org/wiki?curid=6122932", "title": "Thaicom-1", "text": "Thaicom-1 (anche noto come Thaicom 1A) \u00e8 stato il primo satellite artificiale thailandese. Messo in orbita nel 1993, ha reso la Thailandia la 28\u00aa Nazione ad avere un satellite in orbita e la nona in Asia. Ci\u00f2 \u00e8 tuttavia avvenuto indirettamente, dal momento che nessuna agenzia o istituzione scientifica statale aveva progettato la messa in orbita, bens\u00ec la Thaicom Public Company Limited, ovvero un ente privato (come gi\u00e0, ad esempio, nel caso del lussemburghese Astra 1A). Ci\u00f2 nasceva in gran parte dall'esigenza di modernizzare le comunicazioni all'interno di un Paese gi\u00e0 in grande trasformazione, ma ancora profondamente rurale.\n\u00c8 stato fabbricato dall'azienda statunitense Hughes Aircraft, da anni affermatasi nel settore.\nPer il lancio, la Thaicom si rivolse all'azienda francese Arianespace SA, che gi\u00e0 da anni offriva questo servizio (aveva, ad esempio, messo in orbita il saudita Arabsat-1A nel 1985). La messa in orbita fu resa possibile grazie ad un razzo Ariane 4 lanciato dal Centre spatial guyanais."}
{"id": "6122933", "revid": "1543377", "url": "https://it.wikipedia.org/wiki?curid=6122933", "title": "Butler (Dakota del Sud)", "text": "Butler \u00e8 un centro abitato (\"town\") degli Stati Uniti d'America, situato nella contea di Day nello Stato del Dakota del Sud. La popolazione era di 17 persone al censimento del 2010.\nStoria.\nButler \u00e8 stata progettata nel 1887, e prende questo nome in onore di Harrison Butler, il proprietario originale del sito.\nGeografia fisica.\nButler \u00e8 situata a (45.258174, -97.713673).\nSecondo lo United States Census Bureau, ha un'area totale di 0,29 miglia quadrate (0,75\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 17 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 100,0% di bianchi."}
{"id": "6122934", "revid": "1149327", "url": "https://it.wikipedia.org/wiki?curid=6122934", "title": "Galaxy S7", "text": ""}
{"id": "6122935", "revid": "1149327", "url": "https://it.wikipedia.org/wiki?curid=6122935", "title": "Galaxy S6 Edge", "text": ""}
{"id": "6122936", "revid": "1543377", "url": "https://it.wikipedia.org/wiki?curid=6122936", "title": "Bancroft (Dakota del Sud)", "text": "Bancroft \u00e8 un centro abitato (\"town\") degli Stati Uniti d'America, situato nella contea di Kingsbury nello Stato del Dakota del Sud. La popolazione era di 19 persone al censimento del 2010.\nStoria.\nBancroft ha avuto il suo inizio alla fine del 1880 quando la ferrovia \u00e8 stata estesa fino a quel punto. La citt\u00e0 probabilmente prende il nome da L. L. Bancroft, un editore di un giornale locale. Un ufficio postale \u00e8 stato creato a Bancroft nel 1889.\nGeografia fisica.\nBancroft \u00e8 situata a (44.487523, -97.750803).\nSecondo lo United States Census Bureau, ha un'area totale di 0,23 miglia quadrate (0,60\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 19 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 100,0% di bianchi."}
{"id": "6122937", "revid": "1149327", "url": "https://it.wikipedia.org/wiki?curid=6122937", "title": "Samsung Galaxy S7 Edge", "text": ""}
{"id": "6122938", "revid": "1149327", "url": "https://it.wikipedia.org/wiki?curid=6122938", "title": "Galaxy S7 Edge", "text": ""}
{"id": "6122939", "revid": "1543377", "url": "https://it.wikipedia.org/wiki?curid=6122939", "title": "Long Lake (Dakota del Sud)", "text": "Long Lake (in dakota: \"md\u00e9 h\u00e1\u014bska\"; \"lago lungo\") \u00e8 un centro abitato (\"town\") degli Stati Uniti d'America, situato nella contea di McPherson nello Stato del Dakota del Sud. La popolazione era di 31 persone al censimento del 2010.\nLa citt\u00e0 ha preso il nome dal vicino \"Long Lake\".\nGeografia fisica.\nLong Lake \u00e8 situata a (45.856258, -99.206571).\nSecondo lo United States Census Bureau, ha un'area totale di 0,28 miglia quadrate (0,73\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 31 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 100,0% di bianchi."}
{"id": "6122941", "revid": "729019", "url": "https://it.wikipedia.org/wiki?curid=6122941", "title": "Magion 4", "text": "Magion 4 (MAGnetosf\u00e9ra a IONosf\u00e9ra 4) \u00e8 stato il primo satellite artificiale ceco. Messo in orbita nel 1995, ha fatto della Repubblica Ceca la 30\u00aa nazione ad avere un satellite in orbita e la 14\u00aa in Europa. Ha consentito di studiare la magnetopausa.\nCon Magion 1 la Cecoslovacchia, che si era scissa nel 1992, era stata a suo tempo (1978) la 15\u00aa al mondo e l'ottava in Europa. Come i precedenti satelliti Magion (1978, 1989, 1991), anche Magion 4 \u00e8 stato lanciato dal Cosmodromo di Pleseck attraverso un rocket sovietico, in questo caso un Molnija. \u00c8 stato lanciato assieme al satellite Interbol-1.\nCaratteristiche tecniche.\nI Magion dal 2 al 5 sono molto simili. Il 4 per\u00f2 pesava pi\u00f9 dei precedenti, ovvero 59kg, e aveva un fotometro a raggi X e una sonda Langmuir bicomponente.\nIl computer di bordo si basava su un microprocessore NSC-800 e aveva una memoria di 4 Mbit.\nDai pannelli ricavava, nelle condizioni ideali, 36 W."}
{"id": "6122951", "revid": "729019", "url": "https://it.wikipedia.org/wiki?curid=6122951", "title": "Fasat-Alfa", "text": "Il FASat-Alfa \u00e8 stato il primo satellite artificiale cileno, la cui messa in orbita \u00e8 stata per\u00f2 fallimentare. Fu lanciato su vettore russo dal Cosmodromo di Pleseck, dopo due tentativi di lancio falliti, assieme al satellite ucraino Sich 1, dal quale non si separ\u00f2.\nSi trattava di un microsatellite di 50\u00a0kg ed era frutto della collaborazione nella progettazione tra la Fuerza A\u00e9rea de Chile e l'azienda britannica Surrey Satellite Technology Ltd. Come il San Marco 1 31 anni prima, si trattava di un satellite di prova della bravura tecnico-gestionale acquisita dal personale cileno durante la formazione da parte di una nazione (in questo caso un'azienda) pi\u00f9 avanzata.\nIn un primo momento, sembr\u00f2 che la colpa del mancato disaccopiamento da parte dei satelliti fosse dei Russi, i quali, dopo i due tentativi falliti, avrebbero forse dovuto smontare tutto. Tuttavia, l'azienda britannica ha successivamente indagato e riconosciuto un difetto di progettazione. Si procedette dunque alla costruzione del FASat-Bravo, il quale fu poi lanciato nel 1998.\nAvrebbe dovuto essere collocato in un'orbita circolare di 650\u00a0km, ovvero un'orbita bassa, e a 82,5\u00b0 d'inclinazione. Avrebbe dovuto monitorare l'ozonosfera per 8\u201310 anni.\nI pannelli solari, in arseniuro di gallio, producevano nelle condizioni ideali 21\u00a0W di potenza.\nLanciato nel 1995, ha reso il Cile la 31\u00aa nazione ad aver lanciato un satellite in orbita e la terza del Sudamerica, dopo Brasile e Argentina."}
{"id": "6122958", "revid": "2073020", "url": "https://it.wikipedia.org/wiki?curid=6122958", "title": "Kappa Mikey", "text": "Kappa Mikey \u00e8 una serie televisiva a cartoni animati andata in onda su Nicktoons negli Stati Uniti nel 2006.\nTrama.\nLa serie ruota attorno a Mikey Simon, un ragazzo di 19 anni che si \u00e8 appena laureato alla scuola superiore. Vince un viaggio in Giappone per iniziare come attore nel popolare anime LilyMu. Presto diventa la pi\u00f9 grande stella del Giappone.\nEstratti da LilyMu sono mostrati all'inizio e alla fine di ogni episodio, ma gli episodi principalmente ruotano intorno alle attivit\u00e0 al di fuori del set. Mikey deve adattarsi alla cultura giapponese, che non va sempre bene."}
{"id": "6122967", "revid": "767487", "url": "https://it.wikipedia.org/wiki?curid=6122967", "title": "Gheysar", "text": "Gheysar (a volte indicato anche con le grafie \"Qeysar\" e \"Kaisar\u00e8\") un film del 1969 diretto da Masoud Kimiai. \u00c8 considerato una delle opere chiave della nouvelle vague iraniana."}
{"id": "6122968", "revid": "3831", "url": "https://it.wikipedia.org/wiki?curid=6122968", "title": "Qeysar", "text": ""}
{"id": "6122980", "revid": "1543377", "url": "https://it.wikipedia.org/wiki?curid=6122980", "title": "Thomas Juel-Nielsen", "text": "Carriera.\nClub.\nGli inizi in patria.\nJuel-Nielsen \u00e8 cresciuto nelle giovanili del Lyngby. In vista del campionato 2009-2010, si \u00e8 trasferito allo Hvidovre, compagine militante in 1. Division, secondo livello del campionato danese. Ha esordito in squadra il 22 agosto, schierato titolare nella vittoria esterna per 1-2 sul campo del Brabrand. Ha totalizzato 23 presenze in campionato nel corso di quella stagione.\nPer l'annata successiva, Juel-Nielsen \u00e8 passato all'AB, con cui ha firmato un contratto dilettantistico. Ha debuttato con questa casacca il 15 agosto 2010, sostituendo Kenneth Bjergsted nel pareggio interno per 1-1 contro la sua ex squadra dello Hvidovre. In virt\u00f9 delle sue prestazioni, ha successivamente firmato un contratto professionistico con lo stesso club. Il 29 aprile 2011 ha trovato la prima rete con questa maglia, nel successo per 2-3 in casa del Fyn. In seguito, Juel-Nielsen ha ulteriormente rinnovato il suo contratto con l'AB, sino al termine del campionato 2012-2013.\nSandefjord.\nLibero da vincoli contrattuali, i norvegesi del Sandefjord \u2013 militanti in 1. divisjon, secondo livello del campionato locale \u2013 ne hanno annunciato l'ingaggio in data 7 agosto 2013, con Juel-Nielsen che si \u00e8 legato al nuovo club con un accordo valido fino al termine dell'annata. Ha esordito in squadra il 9 agosto, schierato titolare nel pareggio casalingo per 2-2 contro l'Elverum. Il 14 ottobre successivo ha trovato la prima rete, nel successo interno per 4-2 sul Mj\u00f8ndalen. Ha chiuso questa porzione di stagione in squadra con 12 presenze ed una rete.\nIl 12 marzo 2014, Juel-Nielsen ha firmato un rinnovo annuale con il Sandefjord. Il difensore ha disputato 25 partite in campionato, mettendo a referto 2 marcature: ha contribuito con questo \"score\" alla promozione in Eliteserien della sua squadra.\nIl 15 gennaio 2015 ha rinnovato ulteriormente l'accordo che lo legava al Sandefjord, fino al 31 dicembre 2016. Il 6 aprile ha debuttato cos\u00ec nella massima divisione norvegese, sostituendo Jean Alassane Mendy nella vittoria interna per 3-1 sul Bod\u00f8/Glimt. Il 1\u00ba novembre 2015, al termine della 29\u00aa giornata di campionato, il Sandefjord \u00e8 matematicamente retrocesso in 1. divisjon, con un turno d'anticipo sul termine della stagione. Juel-Nielsen ha totalizzato 24 presenze nel corso dell'annata, tra campionato e coppa.\nFalkenberg.\nIl 21 febbraio 2016, il Sandefjord ha ceduto Juel-Nielsen agli svedesi del Falkenberg, militanti in Allsvenskan. Ha disputato la prima partita in squadra il 3 aprile, schierato titolare nella sconfitta casalinga per 0-2 contro l'IFK G\u00f6teborg. Il 22 aprile ha trovato la prima rete nella massima divisione svedese, nella vittoria per 2-1 sull'IFK Norrk\u00f6ping. Al termine di quella stessa stagione, il Falkenberg \u00e8 retrocesso in Superettan e Juel-Nielsen ha rescisso il contratto che lo legava al club.\nAarhus.\nLibero da vincoli contrattuali, in data 29 marzo 2017 ha firmato un contratto valido fino al termine della stagione con l'Aarhus, compagine militante in Superligaen. Ha esordito in squadra il 2 aprile, sostituendo Teddy Bjarnason nel successo esterno per 2-4 sul campo del Viborg. Il 24 aprile ha messo a referto le prime reti, con una doppietta nel 4-0 inflitto all'Aalborg. Si \u00e8 svincolato alla fine dell'annata, dopo aver disputato 11 presenze e 2 reti tra campionato e coppa.\nMaccabi Netanya e Orange County.\nTerminata l'esperienza all'Aarhus, Juel-Nielsen ha firmato un contratto annuale \u2013 con opzione per un'ulteriore stagione \u2013 con gli israeliani del Maccabi Netanya, militanti in Ligat ha'Al. Nel corso di quella stessa estate, ha rescisso l'accordo che lo legava al club.\nIl 14 febbraio 2018 ha quindi firmato un contratto con l'Orange County.\nNazionale.\nJuel-Nielsen ha rappresentato la tra il 2006 ed il 2007, collezionando 7 presenze e 2 reti.\nStatistiche.\nPresenze e reti nei club.\n\"Statistiche aggiornate al 15 febbraio 2018.\""}
{"id": "6122991", "revid": "991694", "url": "https://it.wikipedia.org/wiki?curid=6122991", "title": "Citt\u00e0 di Falconara Calcio a 5", "text": ""}
{"id": "6122992", "revid": "76963", "url": "https://it.wikipedia.org/wiki?curid=6122992", "title": "Jeffrey Price", "text": ""}
{"id": "6122993", "revid": "830939", "url": "https://it.wikipedia.org/wiki?curid=6122993", "title": "Juliet Barker", "text": "\u00c8 l'autrice di libri famosi sulla famiglia Bront\u00eb, su William Wordsworth e sui tornei medievali. \u00c8 stata curatrice e bibliotecaria del Bront\u00eb Parsonage Museum, Haworth, West Yorkshire, dal 1983 al 1989."}
{"id": "6123000", "revid": "287204", "url": "https://it.wikipedia.org/wiki?curid=6123000", "title": "Simin Daneshvar", "text": ""}
{"id": "6123001", "revid": "88740", "url": "https://it.wikipedia.org/wiki?curid=6123001", "title": "Saka (suicidio)", "text": "Nell'India medievale il saka era l'omologo maschile del jauhar.\nStoria.\nQuando in occasione di assedi, le donne si immolavano sui roghi assieme ai loro figli (\"jauhar\"), per non cadere prigioniere dei nemici, il mattino seguente i loro uomini facevano \"saka\". Dopo un bagno purificatore, indossavano delle vesti color zafferano, si spalmavano le ceneri delle loro mogli e figli sulla fronte e si mettevano una foglia di tulas\u012b in bocca. Poi, si lanciavano a cavallo fuori dalla citt\u00e0 per annientare i nemici o per essere annientati, similmente a quanto avveniva nell'antica Roma con la pratica della devotio."}
{"id": "6123043", "revid": "287204", "url": "https://it.wikipedia.org/wiki?curid=6123043", "title": "\u00c8 Natale (singolo)", "text": ""}
{"id": "6123044", "revid": "1305772", "url": "https://it.wikipedia.org/wiki?curid=6123044", "title": "\u00c8 Natale", "text": ""}
{"id": "6123047", "revid": "110157", "url": "https://it.wikipedia.org/wiki?curid=6123047", "title": "Impensa romanorum pontificum", "text": "Impensa romanorum pontificum \u00e8 una bolla di papa Leone XII pubblicata il 26 marzo 1824, con la quale il pontefice riorganizz\u00f2 le circoscrizioni ecclesiastiche del regno di Hannover.\nAppartiene ad un gruppo di documenti pontifici noti in storiografia come Bolle di circoscrizione (in tedesco: \"Zirkumskriptionsbulle\"), ossia un insieme di bolle pubblicate dai papi tra il 1818 e il 1824, con le quali la Santa Sede riorganizz\u00f2 le circoscrizioni ecclesiastiche nella maggior parte degli Stati membri della Confederazione germanica in seguito ai cambiamenti politici decisi dal congresso di Vienna.\nContenuto.\nLe trattative per regolarizzare la situazione dei cattolici nel regno di Hannover erano iniziate gi\u00e0 nel 1817 con papa Pio VII, ma le cose andarono per le lunghe a causa delle difficolt\u00e0 poste dai sovrani; furono portate a termine solo con il successore Leone XII nel 1824.\nNel territorio del regno fu confermata l'esistenza di due diocesi, Hildesheim e Osnabr\u00fcck, i cui confini furono fatti coincidere con quelli dello Stato, separate fra loro dal fiume Weser. Le due diocesi furono rese immediatamente soggette alla Santa Sede per l'opposizione del sovrano ad una loro dipendenza da un metropolita straniero.\nAi capitoli delle cattedrali fu concesso il diritto di eleggere i propri vescovi: appena iniziata la sede vacante, i canonici avevano un mese di tempo per presentare una lista di candidati al sovrano, il quale aveva facolt\u00e0 di espungere gli \"indesiderati\", purch\u00e9 fosse lasciato un numero sufficiente di eleggibili; all'elezione fatta dal capitolo seguiva, come di consueto, la nomina formale e canonica ad opera della Santa Sede.\nLe trattative precedenti alla pubblicazione della bolla non risolsero tuttavia la questione della dotazione dei vescovi, del capitolo e del seminario di Osnabr\u00fcck. La \"Impensa romanorum pontificum\" si limit\u00f2 a confermare la situazione, ossia che \u00abal presente la dotazione della mensa vescovile, del capitolo e del seminario rimane sospesa\u00bb e che non \u00e8 possibile nominare un vescovo per la diocesi di Osnabr\u00fcck, \"a pluribus annis orbata Pastore\". Karl Klemens von Gruben, vescovo titolare di Paro e suffraganeo di Osnabr\u00fcck, fu confermato a vita nei suoi incarichi; alla sua morte il vescovo di Hildesheim nominer\u00e0 un vicario generale residente in Osnabr\u00fcck, al quale la Santa Sede assegner\u00e0 un titolo \"in partibus\". Solo nel 1856, grazie ad una convenzione stabilita l'11 novembre, furono definitivamente risolte le questioni lasciate in sospeso con la \"Impensa romanorum\", e si pot\u00e9 procedere alla nomina di un vescovo per Osnabr\u00fcck dopo quasi un secolo di sede vacante nella persona di Paul Ludolf Melchers.\nFranz Egon von F\u00fcrstenberg, vescovo di Hildesheim, fu incaricato dell'esecuzione della bolla.\nLa nuova organizzazione ecclesiastica.\nIl regno di Hannover comprendeva due diocesi immediatamente soggette alla Santa Sede."}
{"id": "6123050", "revid": "88740", "url": "https://it.wikipedia.org/wiki?curid=6123050", "title": "Stephan Kessler", "text": "Biografia.\nNato in Baviera, figlio del pittore, nativo di Breslavia, Georg Kessler, si trasfer\u00ec a Bressanone nel 1643. Un anno dopo gli fu concessa la cittadinanza, e l'amministrazione cittadina chiese, in luogo della prevista tassa, la realizzazione di una tela per il municipio. Si spos\u00f2 tre volte. Tre dei suoi figli seguirono le orme paterne: Michael, Gabriel e Raphael.\nFu esponente della pittura barocca, e fu attivo, oltre che in Alto Adige, a Graz e Vienna. Numerose sono le opere sacre, in particolare dossali e pale d'altare. Fu autore comunque anche di opere profane, in particolare ritratti.\nNella prima fase della carriera si ispir\u00f2 alle incisioni tedesche ed olandesi dell'epoca, ma si avvicin\u00f2 poi ai modelli di Pieter Paul Rubens."}
{"id": "6123052", "revid": "122713858", "url": "https://it.wikipedia.org/wiki?curid=6123052", "title": "Ercole Nardi", "text": "Biografia.\nErcole Nardi nacque a Poggio Mirteto nel 1819 dai genitori Angelo Nardi e Genoveffa Alvisini. Il fratello Cesare Nardi fu sindaco di Poggio Mirteto per ventisette anni. Sull'infanzia ed adolescenza di Ercole Nardi si sa decisamente poco, ad eccezione della sua carriera scolastica, infatti, studi\u00f2 prima a Roma, e poi a Perugia, dove si laure\u00f2 in medicina. Poco incline alle questioni economiche, si diede allo studio della botanica, della zoologia, nonch\u00e9 della storia e delle tradizioni del proprio paese; si dedic\u00f2 con impegno all'archeologia, tanto da esser nominato Ispettore onorario della Sovrintendenza ai Beni Archeologici. \nI suoi due manoscritti \"Ruderi delle ville romano sabine nei dintorni di Poggio Mirteto\" (1885) e \"Memorie storiche di Poggio Mirteto\" danno l'idea della sua passione per la conoscenza del territorio. Si spos\u00f2 con Lucia Carozza senza per\u00f2 fare alcun figlio, perci\u00f2 nel suo testamento scrisse che non lasciava nulla ai Nardi, bens\u00ec ai nipoti Trincheri: \u201cNulla lascio ai Nardi ma tutto ai nipoti Trincheri, figli di Clara e Teresio Trincheri\". \nIn suo onore, il comune di Poggio Mirteto ha dedicato il museo comunale chiamandolo \u201c\"Museo civico Ercole Nardi\"\". \u00c8 stato poi costituito anche un \"Centro studi Ercole Nardi\", a lui \u00e8 stata dedicata anche una via.\nOpere.\nTra le opere scritte da Ercole Nardi la pi\u00f9 conosciuta e diffusa \u00e8 senza dubbio \u201c\"Ruderi delle ville romano sabine nei dintorni di Poggio Mirteto\"\". \nIl manoscritto originale \u00e8 conservato nella Biblioteca di Archeologia e Storia dell'Arte di Palazzo Venezia, ristampato poi nel 2010 a cura di Dario Scarpati. Tutta l'opera conta ventidue fascicoli, ognuno dei quali descrive accuratamente una delle ville illustrate e descritte dal Nardi, che a sua volta sono risuddivise in tre itinerari con le relative deviazioni (di seguito riportate):"}
{"id": "6123054", "revid": "490715", "url": "https://it.wikipedia.org/wiki?curid=6123054", "title": "Torkom I Koushagian", "text": "Biografia.\nNacque il 27 settembre 1874 a Pardizag, nell'Impero ottomano, con il nome di Mgrdich Koushagian.\nNel 1890 si laure\u00f2 presso il Nerses Shushanyan. Studi\u00f2 nel seminario di Armash.\nDal 1897 insegn\u00f2, come docente di armeno e francese, presso il seminario di Armash del quale fu successivamente nominato fiduciario.\nNel 1907 fu eletto responsabile spirituale di Sebastia.\nIl 19 settembre 1910 a Echmiadzin fu ordinato Vescovo dal Catholicos d'Armenia e di tutti gli armeni, Mateos II. \nNel 1908 e il 1911 partecip\u00f2 all'elezione dei Catholicos di tutti gli Armeni. \nIl 28 agosto 1913 si rec\u00f2 a Costantinopoli, dove per 5 mesi resse la chiesa Makrigyukhi.\nIl 28 giugno 1914 fu eletto al vertice della Diocesi Armena dell'Egitto.\nNel 1916 il Catholicos d'Armenia e di tutti gli armeni Gevorg V Surenyantz lo nomin\u00f2 suo rappresentante in India, Birmania, Yaver, Etiopia e Sudan.\nPer ben 18 mesi percorse queste nazioni, organizzando donazioni per la nazione armena e raccolte di fondi per l'unione armena mondiale.\nCome delegato per l'Europa visit\u00f2 anche alcune comunit\u00e0 della diaspora armena tra cui quella di \"Nor Arax\", a Bari, in Italia, il 24 dicembre 1929. La comunit\u00e0 era retta dal poetaHrand Nazariantz che probabilmente il vescovo conosceva avendo entrambi frequentato l'ambiente del Collegio Berberian di Costantinopoli.\nIl 16 giugno 1930 fu eletto Patriarca del Patriarcato armeno di Gerusalemme, prendendo effettivamente possesso della sede solo l'anno successivo. A Gerusalemme dove diresse la rivista \u00ab\u054d\u056b\u0578\u0576\u00bb (Sion). Suo predecessore era stato il linguista, poeta e giornalista Yeghishe I Turian, fratello del noto scrittore e drammaturgo Bedros Turian.\nMor\u00ec il 10 febbraio 1939 a Gerusalemme.\nFu autore di una serie di opere filologiche la cui maggiore fu la traduzione in francese del \"Libro delle Lamentazioni\" di San Gregorio di Narek."}
{"id": "6123058", "revid": "287204", "url": "https://it.wikipedia.org/wiki?curid=6123058", "title": "BGL Luxembourg Open 2016", "text": "Il BGL Luxembourg Open 2016 \u00e8 stato un torneo di tennis giocato sul cemento indoor. \u00c8 stata la 21\u00aa edizione del BGL Luxembourg Open, che fa parte della categoria WTA International nell'ambito del WTA Tour 2016. Si \u00e8 giocato a Lussemburgo, in Lussemburgo, dal 17 al 22 ottobre 2016.\nPartecipanti WTA.\nAltre partecipanti.\nLe seguenti giocatrici hanno ricevuto una Wildcard per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Monica Niculescu ha sconfitto in finale Petra Kvitov\u00e1 con il punteggio di 6\u20134, 6\u20130.\nDoppio.\n Kiki Bertens / Johanna Larsson hanno sconfitto in finale Monica Niculescu / Patricia Maria Tig con il punteggio di 4\u20136, 7\u20135, [11\u20139]."}
{"id": "6123059", "revid": "1310927", "url": "https://it.wikipedia.org/wiki?curid=6123059", "title": "Daniel Tetour", "text": "Caratteristiche tecniche.\nEsterno destro, pu\u00f2 giocare anche come interno di centrocampo."}
{"id": "6123062", "revid": "267975", "url": "https://it.wikipedia.org/wiki?curid=6123062", "title": "Vicariato apostolico di Anhalt", "text": "Il vicariato apostolico di Anhalt (in latino: \"Vicariatus apostolicus Anhaltini\") \u00e8 una sede soppressa della Chiesa cattolica in Germania.\nNelle fonti la sede \u00e8 nota anche come Missione di Anhalt o Missione del ducato di Anhalt.\nTerritorio.\nIl vicariato apostolico comprendeva tre Stati membri della Confederazione germanica, l'Anhalt-Dessau, l'Anhalt-Bernburg e l'Anhalt-K\u00f6then, dal 1863 riuniti nel ducato di Anhalt. Prima della riforma protestante nel XVI secolo, questi territori appartenevano a tre diocesi cattoliche, Magdeburgo, Brandeburgo e Merseburg.\nIl nunzio di Monaco Flavio Chigi suddivise il vicariato in 4 parrocchie: Dessau, Zerbst, C\u00f6then e Bernburg.\nNel 1866 il vicariato, su una popolazione di circa 181.000 persone, contava poco pi\u00f9 di 3.700 battezzati serviti da 6 sacerdoti provenienti dalle vicine diocesi di Hildesheim e Paderborn. Nel 1905, su una popolazione di 311.999 abitanti, erano censiti 13.493 cattolici.\nStoria.\nLa presenza cattolica nel ducato di Anhalt, territorio a quasi esclusiva maggioranza luterana, si deve a Ferdinando Federico, duca di Anhalt-K\u00f6then, che si convert\u00ec, assieme alla moglie, al cattolicesimo nel 1825. Chiam\u00f2 nel suo principato il gesuita Pierre-Jean Beckx (1795-1887), fece costruire a C\u00f6then l'ospedale dei barnabiti e la chiesa cattolica di Santa Maria Assunta.\nCon la lettera apostolica \"Supremum hoc apostolatus\" del 17 maggio 1826, indirizzata a Ignaz Bernhard Mauermann, vescovo titolare di Pella e vicario apostolico della Sassonia, papa Leone XII eresse la chiesa di Santa Maria Assunta di C\u00f6then in parrocchia immediatamente soggetta alla Santa Sede, e nomin\u00f2 Pierre-Jean Beckx come primo parroco. Contestualmente affid\u00f2 a Mauermann la cura pastorale dei cattolici dell'Anhalt.\nNel 1834 il vicariato apostolico fu affidato ai nunzi di Monaco, e il 17 marzo 1868 ai vescovi di Paderborn, che ottennero il titolo di \"amministratori apostolici delle parrocchie cattoliche del distretto di Anhalt\".\nNel 1830 venne eretta la parrocchia di Dessau, mentre nel 1859 il nunzio Flavio Chigi istitu\u00ec le parrocchie di Zerbst e di Bernburg. Queste ultime due parrocchie ottennero il riconoscimento governativo solo nel 1871, in quanto erette senza il consenso statale.\nIl 29 aprile 1892 il vicariato apostolico fu concesso in amministrazione apostolica ai vescovi di Paderborn.\nCon il breve apostolico \"Commissum Nobis\" del 1\u00ba marzo 1921, papa Benedetto XV soppresse il vicariato apostolico annettendone il territorio alla diocesi di Paderborn."}
{"id": "6123064", "revid": "6923", "url": "https://it.wikipedia.org/wiki?curid=6123064", "title": "MBK Booster", "text": ""}
{"id": "6123068", "revid": "599013", "url": "https://it.wikipedia.org/wiki?curid=6123068", "title": "Tom\u00e1\u0161 Sou\u010dek", "text": "Caratteristiche tecniche.\nNato calcisticamente come un mediano, \u00e8 stato in seguito schierato anche come mezzala, regista e trequartista. Si trova pi\u00f9 a suo agio nel centrocampo a 2 che in quello 3. Di piede destro, \u00e8 un tuttocampista essendo in grado di percorrere molti chilometri durante le partite. Si distingue anche per la bravura negli inserimenti offensivi e nel gioco aereo. In quest'ultimo eccelle sia grazie alla sua stazza che a una lettura delle traiettorie e un tempismo ottimale nel salto. Abile in entrambe le fasi di gioco, sa essere anche un ottimo assist-man. \u00c8 pure in grado sia di aprire gli spazi per i compagni che di comprimere quelli degli avversari. Dispone anche di buona personalit\u00e0 e leadership. Pecca invece nel dinamismo.\nCarriera.\nClub.\nInizi: Slavia Praga e prestiti.\nDopo avere militato nelle giovanili dello Slovan Havl\u00ed\u010dk\u016fv Brod, squadra della sua citt\u00e0, a 10 anni \u00e8 entrato a fare parte del settore giovanile dello . Nel gennaio 2015 viene ceduto in prestito in Serie B al , club con cui esordisce tra i professionisti.\nTerminato il prestito fa ritorno allo Slavia, in cui fa il suo esordio in prima squadra militandovi per un anno e mezzo prima di venire ceduto nuovamente in prestito, questa volta allo .\nA fine prestito torna allo Slavia imponendosi come titolare. Milita nei \"se\u0161\u00edvan\u00ed\" per due anni e mezzo mettendosi in mostra nelle coppa europee.\nWest Ham.\nIl 29 gennaio 2020 viene ceduto in prestito al . Fa il suo esordio tre giorni dopo partendo titolare in occasione del pareggio esterno per 3-3 in casa del . Impostosi sin da subito come titolare della metacampo degli \"hammers\" , il 1\u00ba luglio seguente realizza la sua prima rete in occasione del successo per 3-2 contro il . Contribuisce alla salvezza del club segnando poi contro il (2-2) e nello scontro diretto vinto 3-1 contro il . Il suo rendimento fa s\u00ec che il 24 luglio lui venga riscatto dal club londinese.\nNel 2020-2021 grazie al suo rendimento aiuta il West Ham a raggiungere il 6\u00ba posto in classifica, mettendo a segno 10 gol in stagione (seppur agendo maggiormente in fase difensiva), risultando essere il secondo centrocampista per gol realizzati in campionato dietro a \u0130lkay G\u00fcndo\u011fan, oltre ad avere vinto ben 234 duelli aerei. Nel mentre, il 26 gennaio 2021, ha realizzato la sua prima doppietta in Premier nel successo per 2-3 in casa del , oltre ad avere segnato nella vittoriosa trasferta contro l' (0-1) e nel pareggio interno contro l' (3-3).\nNazionale.\nIl 15 novembre 2016 ha esordito in nazionale maggiore nel pareggio per 1-1 in amichevole contro la .\nL'8 novembre 2017 realizza la sua prima rete con la nel successo per 2-1 in amichevole contro l'.\nDivenuto presto un titolare della sua nazionale, il 24 marzo 2021 realizza una tripletta contro l'; oltretutto la sua \u00e8 stata una \"tripletta perfetta\" in quanto ha segnato sia di destro, che di sinistro che di testa. Tre giorni dopo indossa per la prima volta la fascia di capitano nel pareggio per 1-1 contro il .\nIl 24 maggio 2021 viene incluso nella lista dei convocati per l'europeo. I cechi vanno avanti sino ai quarti di finale, in cui vengono eliminati dalla (2-1).\nAlla fine del torneo, in cui gi\u00e0 aveva indossato la fascia in sua assenza, diventa il nuovo capitano della a seguito del ritiro dalla nazionale di Vladim\u00edr Darida.\nStatistiche.\nPresenze e reti nei club.\n\"Statistiche aggiornate al 5 luglio 2021\""}
{"id": "6123071", "revid": "1086846", "url": "https://it.wikipedia.org/wiki?curid=6123071", "title": "Juventus Italia Football Club 1920-1921", "text": "Questa pagina raccoglie i dati riguardanti la Juventus Italia Football Club nelle competizioni ufficiali della stagione 1920-1921.\nStagione.\nNella stagione 1920-1921 la Juventus Italia ha disputato il girone F della Prima Categoria lombarda. Gli 8 punti ottenuti sul campo non le hanno permesso di accedere al girone di finale."}
{"id": "6123075", "revid": "36426", "url": "https://it.wikipedia.org/wiki?curid=6123075", "title": "Chiesa di Santa Maria (Montecristo)", "text": "La chiesa di Santa Maria era un piccolo edificio sacro che si trovava sull'isola di Montecristo, a 22 metri di altitudine e a 130 metri di distanza dal mare.\nDescrizione.\nGli scarsi ruderi della chiesa, completamente distrutta da una frana avvenuta il 28 settembre 1992 che fece crollare l'unica parte di muratura superstite (la parete destra, lungo la quale si apriva una porta mediana alta 2 metri e larga 70 centimetri, insieme ad una monofora), si trovano in un piccolo altopiano posto tra due corsi d'acqua (il principale \u00e8 il Botro di Santa Maria) che sfociano nell'eponima Cala di Santa Maria. Tale caratteristica si potrebbe collocare nell'ambito della simbologia medievale che prevedeva l'edificazione di edifici religiosi \"inter rivos\", ossia tra due corsi d'acqua.\nLa struttura aveva planimetria rettangolare (lunghezza interna di 8 metri e larghezza di 3) con abside regolarmente orientata ad Est; sino al 1992 erano visibili successive ricostruzioni murarie \u00aba secco\u00bb realizzate forse per uso pastorale. Nei pressi si osservano frammenti delle tegole in argilla che ne costituivano la copertura. Nel 1852 Vincenzo Mellini Ponce de Le\u00f3n scrisse che \u00ab\"altri avanzi di fabbriche si veggono ad un ottavo di miglio dal mare nella vallata di S. Maria. \u00c8 un piccolo edifizio rettangolare, le cui pareti sono tutte di pietre scalpellate.\"\u00bb\nSuccessivamente (1875) Gaetano Chierici la descrisse come un \u00ab...\"edificio diroccato\" (...)\", opera somigliante alle altre de' Camaldolesi...\"\u00bb. Interessante \u00e8 notare che in un atto del 907, riportato negli \"Annales Camaldulenses\", si legge: \u00ab\"\u2026et questi patroni degiano avere vita e vestimento in la dicta Abadia vel in l'altre gexie de Monte Cristo\u2026\"\u00bb. Oltre al monastero di San Mamiliano, quindi, esistevano altre chiese sull'isola: certamente la cappella realizzata dentro la grotta di San Mamiliano e, verosimilmente, la chiesa di Santa Maria.\nSino al 1992, nei pressi dell'edificio si trovava una grande macina scavata in un masso di granodiorite, gi\u00e0 descritta da Vincenzo Mellini nel 1852 e da Antonio Angelelli nel 1903. Secondo alcune ipotesi, tale macina testimonierebbe un riutilizzo della chiesetta in mulino per la macinazione del grano o, pi\u00f9 verosimilmente, delle olive."}
{"id": "6123076", "revid": "1793900", "url": "https://it.wikipedia.org/wiki?curid=6123076", "title": "Megasport Arena", "text": "La Megasport Arena (conosciuta anche come Khodynka Arena o Ice Sport Palace on the Khodynka Field, ), \u00e8 un'arena multifunzionale, situata a Mosca. L'arena ha una capacit\u00e0 massima di 13.926 posti a sedere.\nStoria.\nLa Megasport Arena sorge sul campo di Chodynka e venne completata nel Dicembre 2006.\nNel 2007, la Megasport Arena \u00e8 stata una delle strutture dove venne giocato il campionato mondiale di hockey su ghiaccio maschile, oltre all'incontro valido per il titolo mondiale dei pesi massimi tra Sultan Ibragimov ed Evander Holyfield.\nIl 23 Gennaio 2008, il CSKA Mosca gioca una gara valida per il Gruppo A di Eurolega contro il TAU Cer\u00e1mica, di fronte a quasi 13.000 spettatori.\nNel Novembre dello stesso anno, la Cup of Russia, competizione valida per il Grand Prix ISU di pattinaggio di figura, viene disputata nell'arena.\nUn altro importante evento ad esser stato disputato all'interno della Megasport Arena furono le Final Four della CEV Champions League del 2006-2007, compresa la finale vinta dall'VfB Friedrichshafen contro il Tours VB.\nIl 24 marzo 2011 l'International Skating Union (ISU), riassegn\u00f2 alla Megasport Arena di Mosca i campionati mondiali di pattinaggio di figura del 2011. La decisione venne presa dopo la cancellazione dovuta al terremoto e maremoto del 2011. Il campionato si tenne dal 24 aprile al 1 maggio 2011.\nNel Dicembre 2011, il campionato europeo di curling venne disputato nella Megasport Arena.\nNel 2016, la Megasport Arena diventa la casa ufficiale del CSKA Mosca per tutte le gare di Euroleague."}
{"id": "6123080", "revid": "287204", "url": "https://it.wikipedia.org/wiki?curid=6123080", "title": "BGL Luxembourg Open 2016 - Singolare", "text": "Misaki Doi era la detentrice del titolo ma \u00e8 stata sconfitta al primo turno da Lauren Davis.\nIn finale Monica Niculescu ha sconfitto Petra Kvitov\u00e1 con il punteggio di 6\u20134, 6\u20130."}
{"id": "6123107", "revid": "767487", "url": "https://it.wikipedia.org/wiki?curid=6123107", "title": "Tom\u00e1\u0161 B\u0159e\u010dka", "text": ""}
{"id": "6123108", "revid": "1543377", "url": "https://it.wikipedia.org/wiki?curid=6123108", "title": "Lago Pichola", "text": "Il lago Pichola, situato ad Udaipur nello stato Indiano del Rajasthan, \u00e8 un lago artificiale, realizzato nel 1362, che ha preso il nome dal vicino villaggio di Picholi. Si tratta di uno dei tanti laghi contigui, realizzati negli ultimi secoli attorno alla citt\u00e0 di Udaipur. Sono stati creati principalmente, tramite la costruzione di dighe, per soddisfare le esigenze di acqua potabile e per l'irrigazione della citt\u00e0 e dei suoi dintorni. Nel lago si trovano le isole, Jag Niwas e Jag Mandir, sulle quali sono stati realizzati diversi palazzi che hanno una vista sul lago.\nVi sono quattro isole al centro del lago:\nTre dei numerosi laghi si trovano in prossimit\u00e0 di Udaipur e sono collegati con il lago Pichola e il lago Saroop Sagar da un ponte ad arco costruito dal Maharana Swaroop Singh (1842-1861), che a sua volta si collega al lago Fateh Sagar, il lago di acque cristalline incastonato tra colline alberate e le piccole ville Arsi.\nStoria.\nIl lago Pichola venne realizzato nel 1362 dai Banjara, un gitano banjara che trasportava grano, durante il regno del Maharana Lakha. In seguito, il Maharana Udai Singh, colpito dal fascino di questo lago con lo sfondo delle verdi colline, fond\u00f2 la citt\u00e0 di Udaipur, sulle sue rive ampliando il lago con la costruzione di una diga di pietra nella zona di Badipol sulla riva del lago.\nI dintorni del lago e le diverse isole all'interno dello stesso sono state abbellite nel corso dei secoli, con palazzi, templi di marmo, palazzi di famiglia, Ghat o \"chabutaras\" (piattaforma rialzata, di norma dentro un cortile); fra i pi\u00f9 famosi sono il Lake Palace (ora trasformato in un hotel di lusso) in mezzo al lago, chiamato anche Palazzo Pichola (nella foto) o Jag Nivas situato sull'isola Jag, il Jag Mandir, il Mohan Mandir (nell'angolo nord-est del lago costruito da Jagat Singh tra il 1628 e il 1652), il Palazzo di citt\u00e0 di Udaipur (Bansi Ghat) da dove le barche si dirigono in tutte le altre parti del lago, l'isola Arsi Vilas, che \u00e8 un santuario ornitologico e il \"Sitamata Game Sanctuary\" sulla sponda occidentale del lago.\nIn diverse localit\u00e0 dove il lago si restringe, esistono ponti ad arco ornamentali per attraversare il corso d'acqua tra le sponde.\nIl principe Khurram che si era ribellato contro Jahangir, trov\u00f2 rifugio presso regno Mewar del Maharana Karan Singh II, nel 1623, e venne ospitato nel non ancora completo Jag Mandir. Khurram in seguito usurp\u00f2 l'impero Moghul, prendendo il titolo di Shah Jahan.\n\"Octopussy\", un film del 1983 di James Bond, fu parzialmente girato nel Lake Palace e in altri due palazzi di Udaipur (Shiv Niwas Palace e Monsoon Palace)."}
{"id": "6123109", "revid": "287204", "url": "https://it.wikipedia.org/wiki?curid=6123109", "title": "Llanllyfni", "text": "Llanllyfni \u00e8 un villaggio con \"status\" di comunit\u00e0 (\"community\") del Galles nord-occidentale, facente parte della contea di Gwynedd e situato ai margini del parco nazionale di Snowdonia\nGeografia fisica.\nLlanllyfni si trova nella parte sud-occidentale della contea di Gwynedd, tra Llanwunda e Dolbenmaen (rispettivamente a sud della prima e a nord-ovest della seconda), ad ovest del parco nazionale di Snowdonia e a pochi chilometri ad est della localit\u00e0 costiera di Pontlyfni.\nStoria.\nSecondo la tradizione, San Rhedyw avrebbe fondato qui la prima chiesa cristiana del Paese.\nMonumenti e luoghi d'interesse.\nTra i monumenti d'interesse, figura la chiesa dedicata a San Rhedyw, ampliata nel 1032, ma probabilmente molto pi\u00f9 antica."}
{"id": "6123126", "revid": "88740", "url": "https://it.wikipedia.org/wiki?curid=6123126", "title": "Lombardo Radice", "text": ""}
{"id": "6123129", "revid": "287204", "url": "https://it.wikipedia.org/wiki?curid=6123129", "title": "BGL Luxembourg Open 2016 - Doppio", "text": "Mona Barthel e Laura Siegemund erano le detentrici del titolo ma Barthel ha deciso di non prendere parte alla competizione. Siegemund ha fatto coppia con Antonia Lottner, perdendo al primo turno da Annika Beck e Xenia Knoll.\nIn finale Kiki Bertens e Johanna Larsson hanno sconfitto Monica Niculescu e Patricia Maria Tig con il punteggio di 4\u20136, 7\u20135, [11\u20139]."}
{"id": "6123130", "revid": "767487", "url": "https://it.wikipedia.org/wiki?curid=6123130", "title": "Le verit\u00e0 (film 2017)", "text": "Le verit\u00e0 \u00e8 un film del 2017 diretto da Giuseppe Alessio Nuzzo.\nTrama.\nTornato dall'India dopo un viaggio d'affari, il giovane imprenditore Gabriele Manetti sente che la sua vita sta per prendere una direzione diversa da quella che ha sempre avuto. Il suo mondo, le certezze che la sua condizione sociale gli ha permesso di avere, lo stesso rapporto con la sua fidanzata e con i suoi amici non lo appagano pi\u00f9. Si accorge, per\u00f2, di essere tornato dal viaggio anche con qualcos'altro: scopre, infatti, di aver acquisito la capacit\u00e0 di poter \u201cvedere\u201d oltre le apparenze, di poter prevedere il futuro...\nProduzione.\nRiprese.\nIl film \u00e8 ambientato tra Napoli e le zone circostanti e qui sono state effettuate le riprese. Le scene dell'ultimo esame di Alfredo nella facolt\u00e0 di medicina sono state girate nella clinica neurologica del primo policlinico di Napoli, nel centro storico.\nDistribuzione.\nLa pellicola \u00e8 un thriller psicologico, uscito nelle sale cinematografiche italiane il 27 aprile 2017.\nIl trailer ufficiale \u00e8 stato distribuito a partire da giugno 2016 e il film \u00e8 stato presentato in conferenza stampa presso il Padiglione dell'Istituto Luce Cinecitt\u00e0 durante la 73\u00aa Mostra del cinema di Venezia. La pellicola \u00e8 stata anche presentata in anteprima il 3 dicembre 2016 alle Giornate Professionali di Cinema di Sorrento e il 2 gennaio 2017 al festival di cinema internazionale Capri, Hollywood."}
{"id": "6123131", "revid": "1423087", "url": "https://it.wikipedia.org/wiki?curid=6123131", "title": "Ospedale Maggiore di Milano", "text": ""}
{"id": "6123133", "revid": "1305772", "url": "https://it.wikipedia.org/wiki?curid=6123133", "title": "Nowhere Land", "text": ""}
{"id": "6123136", "revid": "729019", "url": "https://it.wikipedia.org/wiki?curid=6123136", "title": "Nevo melanocitico congenito", "text": "Il nevo melanocitico congenito (NMC) \u00e8 una malformazione cutanea, che si presenta come una \"macchia\" di pigmentazione scura, dal marrone chiaro al nero e che in base alle dimensioni pu\u00f2 avere un aspetto poco gradevole dal punto di vista estetico.\nIl NMC, di dimensioni fino a 1,5\u00a0cm \u00e8 presente in circa 1 neonato ogni 100.\n1 neonato su 1.000 presenta invece nevi di dimensioni da 1,5\u00a0cm a 20\u00a0cm;\n1 neonato ogni 30.000-50.000 presenta un NMC di dimensioni maggiori ai 20\u00a0cm oppure \u00e8 dislocato sul cranio con una dimensione &gt; 5cm. In quest'ultimo caso il NMC definito \"gigante\" (abbreviato in NMCG).\nNevo Melanocitico Congenito Gigante (NMCG).\nPresente sin dalla nascita, il nevo pu\u00f2 localizzarsi in qualsiasi parte del corpo (viso, addome, torace, arti o in una variabile combinazione di essi) \u00e8 accompagnato spesso dalla presenza di altre miriadi di Nevi di dimensioni variabili (i cosiddetti nevi satelliti.) La definizione \"Melanocitico\" deriva da \"melanocita\", una cellula presente nella cute che produce melanina, il pigmento che dona la colorazione all'epidermide e che protegge la pelle dai raggi ultravioletti.\nIl NMCG non \u00e8 altro che un grande e voluminoso neo; va per\u00f2 sottolineato che \u00e8 documentato in letteratura, un rischio di insorgenza di melanoma in et\u00e0 pediatrica tra il 1% e il 3%.\nIn realt\u00e0 il NMCG, a causa del suo importante impatto estetico, \u00e8 gravato anche da potenziali, gravi ripercussioni psico-sociali, sia nella vita del bambino che nei genitori e nei familiari.\nTrattamenti della Patologia.\nSono numerosi gli strumenti che gli specialisti (dermatologo e/o chirurgo plastico) hanno a disposizione per cercare di dare una soluzione alle varie tipologie di presentazione del NMCG. \nPoich\u00e9 il NMCG pu\u00f2 avere dimensioni molto variabili e caratteristiche macroscopiche specifiche, non \u00e8 possibile ipotizzare che un solo tipo di trattamento possa dare sempre una risposta univoca alle diverse modalit\u00e0 con cui si presenta clinicamente un NMCG. Importante affidarsi ad uno o pi\u00f9 specialisti per lo studio della patologia e delle diverse opzioni medico-chirurgiche a disposizione. Tra queste, le principali sono:"}
{"id": "6123137", "revid": "88740", "url": "https://it.wikipedia.org/wiki?curid=6123137", "title": "Lollini", "text": ""}
{"id": "6123139", "revid": "1310927", "url": "https://it.wikipedia.org/wiki?curid=6123139", "title": "Jakub Fulnek", "text": "Caratteristiche tecniche.\nAla destra, pu\u00f2 giocare anche a sinistra."}
{"id": "6123141", "revid": "110157", "url": "https://it.wikipedia.org/wiki?curid=6123141", "title": "Campionato europeo di calcio femminile Under-17 2017", "text": "Il Campionato europeo di calcio femminile Under-17 2017 \u00e8 stato la 10\u00aa edizione del torneo che, organizzato con cadenza annuale dall'Union of European Football Associations (UEFA), \u00e8 riservato alle rappresentative nazionali di calcio femminile dell'Europa le cui squadre sono formate da atlete al di sotto dei 17 anni d'et\u00e0, in questo caso dopo il 1\u00ba gennaio 2000.\nLa fase finale si \u00e8 disputata in Repubblica Ceca dal 2 al 14 maggio 2017, riproponendo la formula della precedente edizione che vedeva ammesse otto squadre, con la nazionale del paese organizzatore qualificata direttamente, e partite in due tempi regolamentari di 40 min intervallati da una pausa di 15 min.\nIl torneo \u00e8 stato vinto dalla Germania, che se lo \u00e8 aggiudicato per la sesta volta, la seconda consecutiva, battendo la Spagna, dopo i tiri di rigore nella finale del 14 maggio 2017.\nQualificazioni.\nLa competizione \u00e8 disputata da 46 nazionali affiliate alla UEFA, compresa Malta, per la prima volta inclusa nel torneo, con la nazionale ceca qualificata automaticamente come paese ospitante e le altre 45 che si affrontano nella fase di qualificazione per la conquista dei sette posti rimanenti per la fase finale.\nLe qualificazioni si svolgeranno in due fasi, la fase di qualificazione, nell'autunno 2016, e la successiva fase \u00e9lite disputata nella primavera 2017.\nSquadre qualificate.\nLa seguente tabella riporta le otto nazionali qualificate per la fase finale del torneo:\nFase a gironi.\nSi qualificano alla fase ad eliminazione diretta le prime due classificate di ciascuno dei due gruppi.\nIn caso di parit\u00e0 di punti tra due o pi\u00f9 squadre di uno stesso gruppo, le posizioni in classifica verranno determinate prendendo in considerazione, nell'ordine, i seguenti criteri:\nFase a eliminazione diretta.\nNella fase ad eliminazione diretta, in caso di parit\u00e0 al termine dei tempi regolamentari, si procede direttamente ai tiri di rigore senza disputare i tempi supplementari."}
{"id": "6123152", "revid": "121177592", "url": "https://it.wikipedia.org/wiki?curid=6123152", "title": "Alessandro Valori", "text": "Biografia.\nAlessandro Valori nacque nel 1965 a Macerata. Frequent\u00f2 la scuola di sceneggiatura di Tonino Guerra a San Marino e lo stage di regia e sceneggiatura di Nikita Michalkov. Inizi\u00f2 la sua attivit\u00e0 nel campo cinematografico nel 1984 come assistente alla regia di noti registi: Lina Wertm\u00fcller, Sergio Corbucci, Paolo e Vittorio Taviani. Nel 1991 fond\u00f2 la societ\u00e0 di produzione \"Notorius\". Dal 1994 diresse diversi cortometraggi, documentari e numerosi videoclip musicali per artisti italiani emergenti e affermati. Nel 2001 realizz\u00f2 il backstage del film di Marco Bellocchio \"L'ora di religione\". Nel 2003 diresse il suo primo lungometraggio, \"Radio West\". Nel 2008 fu la volta del suo secondo film \"Chi nasce tondo...\" con Valerio Mastandrea e Sandra Milo. Dopo otto anni gir\u00f2 \"Come saltano i pesci\". Nel 2017 fece uscire il suo quarto e ultimo film, \"Tiro libero\".\n\u00c8 morto il 9 settembre 2019 per un infarto, mentre cenava in un ristorante a Recanati."}
{"id": "6123156", "revid": "110157", "url": "https://it.wikipedia.org/wiki?curid=6123156", "title": "I piccoli fuochi", "text": "I piccoli fuochi \u00e8 un romanzo della scrittrice italoamericana Ben Pastor, il decimo nel ciclo dedicato al personaggio ricorrente di Martin Bora, ufficiale dell'esercito tedesco durante la Seconda guerra mondiale.\nIn qualit\u00e0 di collaboratore dell\u2019Abwehr Martin Bora, capitano della Wehrmacht, raggiunge la Francia occupata per rintracciare e controllare l\u2019eroe e famoso scrittore Ernst J\u00fcnger. All\u2019incarico ufficiale finiscono per\u00f2 per affiancarsi altre incombenze, tra le quali la difficile indagine su di un omicidio. La storia del romanzo mescola personaggi storici realmente esistiti con personaggi frutto dell\u2019immaginazione dell\u2019autrice.\nTitolo.\nIl titolo del romanzo riprende l\u2019affermazione di uno dei personaggi (Manfred Jacobi) all\u2019interno del Capitolo VIII: \nTrama.\nFrancia occupata, autunno del 1940. Il giovane capitano Martin Bora arriva a Parigi proveniente da Berlino: i Servizi segreti lo hanno incaricato di rintracciare e controllare il famoso capitano Ernst J\u00fcnger, allontanatosi dal proprio reggimento senza motivi apparenti e senza alcun preavviso.All\u2019incarico ufficiale Bora \u00e8 per\u00f2 costretto ad affiancare altre incombenze: per ordine del generale Blaskowitz, attuale governatore militare della Francia del Nord, deve portare avanti la scottante indagine sui crimini di guerra commessi dalle SS: indagine iniziata da tempo, ovviamente in segreto. Inoltre, dietro sollecitazione dell\u2019Ammiraglio Canaris Bora viene coinvolto nell\u2019indagine su di un omicidio \u201ceccellente\u201d. Pochi giorni prima del suo arrivo, nei dintorni di Landerneau, in Bretagna, \u00e8 stato rinvenuto il corpo di Marie Goumelen, moglie di un alto ufficiale della Marina. La donna \u00e8 stata massacrata di botte e annegata, ma forse il luogo del ritrovamento non coincide con l\u2019effettivo luogo del delitto. Ci sono inoltre numerose complicazioni legate al possibile movente del crimine: una rapina finita in violenza, dato che i gioielli di Marie sono scomparsi; oppure motivazioni economiche originate dalla ricca eredit\u00e0 che la donna lascia dietro di s\u00e9; o ancora ragioni personali con radici nell\u2019odio o in un ipotetico ricatto di cui la vittima poteva essere stata oggetto. Sullo sfondo si agitano persino le ombre dei movimenti indipendentisti bretoni. Lasciata momentaneamente Parigi, Bora trova alloggio in un rudere della campagna bretone, presso un ex sacerdote raccomandatogli dall\u2019Abwehr. Da l\u00ec si muover\u00e0 per cercare di portare a termine tutte le sue missioni, e in gran parte vi riuscir\u00e0. Il contatto con J\u00fcnger viene stabilito senza difficolt\u00e0, e il capitano finisce addirittura per affiancare Bora nel corso della sua indagine per omicidio; la ricerca delle prove richieste dal generale Blaskowitz fa grandi passi avanti, peggiorando per\u00f2 i gi\u00e0 tesi rapporti di Bora con le SS. Infine le tristi circostanze che hanno portato alla morte di Marie Goumelen vengono accertate, rivelandosi piuttosto diverse da ci\u00f2 che era stato inizialmente ipotizzato. Il colpevole verr\u00e0 processato e finir\u00e0 sulla ghigliottina, ma per allora Bora avr\u00e0 gi\u00e0 da tempo lasciato la Francia.\nEpilogo.\nL\u2019ultimo capitolo del romanzo racconta, attraverso brevi annotazioni, cosa accadr\u00e0 nel futuro ai vari personaggi, reali e immaginari.\nCronologia.\nDopo il prologo, costituito da una lettera privata datata \u201cParigi, 24 ottobre 1940\u201d, l\u2019azione principale del romanzo si estende tra varie localit\u00e0 della Francia da gioved\u00ec 24 ottobre a gioved\u00ec 7 novembre del 1940. Una brevissima parte finale ha luogo invece presso Berlino il giorno successivo, venerd\u00ec 8 novembre. Lo si evince chiaramente dalle date poste in esergo ai vari capitoli.\nNell\u2019ambito del ciclo dedicato al personaggio ricorrente di Martin Bora, la storia narrata \u00e8 precedente rispetto a quella di altri romanzi gi\u00e0 pubblicati: cronologicamente, \"I piccoli fuochi\", che riguarda il periodo dell\u2019occupazione nazista della Francia, si colloca dopo \"Lumen\" (campagna polacca) e prima de \"La strada per Itaca\" (campagna greca).\nEdizioni.\nEdizione italiana.\ndisponibile anche in e-book, versione Kindle"}
{"id": "6123157", "revid": "123536886", "url": "https://it.wikipedia.org/wiki?curid=6123157", "title": "Niccol\u00f2 Gabburri", "text": "Biografia.\nPersonalit\u00e0 importante della Firenze del XVIII secolo, nacque da un\u2019agiata e illustre famiglia fiorentina. Entrato fin da giovane nella corte medicea rivest\u00ec numerose cariche diplomatiche divenendo uomo di fiducia del granduca Cosimo III. \nFu cavaliere dell'Ordine di Santo Stefano, principe dell'Accademia della Crusca e luogotenente del granduca presso l\u2019Accademia delle arti del disegno.\n\u00c8 conosciuto per aver scritto le \"Vite di pittori\" un dizionario enciclopedico che raccoglie le biografie di artisti dal duecento fino agli anni trenta del settecento, con aneddoti ed elenchi delle opere principali."}
{"id": "6123158", "revid": "287204", "url": "https://it.wikipedia.org/wiki?curid=6123158", "title": "Zly chlopiec", "text": ""}
{"id": "6123191", "revid": "889336", "url": "https://it.wikipedia.org/wiki?curid=6123191", "title": "Michael Oliver (arbitro)", "text": "Biografia.\nOriginario di Ashington, nel Northumberland, nord-est inglese, \u00e8 figlio di Clive Oliver, arbitro ritiratosi nel 2009, arrivato fino alla Championship, e marito di Lucy May, anche lei arbitro, sposata nel 2015.\nCarriera.\nInizia ad arbitrare a 14 anni, su spinta del padre. \nNel 2007 dirige la finale play-off di Football Conference vinta dal per 2-1 sull' nell'appena riaperto Wembley. Due anni dopo, il 24 maggio 2009, nello stesso stadio, arbitra - 2-3, finale dei playoff della Football League One 2008-2009. Un giorno prima, sempre a Wembley, il padre aveva diretto invece la finale di Football League Two, - 1-0.\nNel 2010 passa in Premier League, esordendo il 21 agosto, alla seconda di campionato, in - 2-1, diventando il pi\u00f9 giovane arbitro di sempre nella massima serie inglese, con i suoi 25 anni.\nNel 2012 viene promosso internazionale, debuttando in campo europeo il 25 luglio, in Polonia, nella gara di ritorno del 2\u00ba turno di qualificazione di Champions League tra i padroni di casa dello e i montenegrini del , vittoriosi per 1-0, ma eliminati in virt\u00f9 della sconfitta per 2-0 dell'andata. Nello stesso anno esordisce anche in Europa League, prima in - 0-2 del 9 agosto, 3\u00ba turno di qualificazione, e poi il 4 ottobre, nella gara del girone K tra i norvegesi del e i tedeschi del , vincitori per 1-0.\nArbitra per la prima volta una sfida tra nazionali maggiori il 6 febbraio 2013, dirigendo l'amichevole - 0-4, giocata a Londra. La prima ufficiale \u00e8 invece - 1-1 del 22 marzo, valida per il girone G delle qualificazioni al Mondiale 2014 in Brasile.\nNel 2013 \u00e8 designato per l'Europeo Under-19 in Lituania, dove arbitra 3 partite.\nL'anno successivo arbitra il Community Shield del 10 agosto 2014 vinto per 3-0 dall' sul . \nNella stagione 2015-2016 arbitra due finali: prima, l'8 novembre 2015, quella tutta africana del Mondiale Under-17 in Cile tra Mali e Nigeria, vittoriosa per 2-0, poi quella di Coppa di Lega inglese del 28 febbraio 2016, con il successo del per 4-2 d.c.r. sul .\nIl 27 settembre 2016 arriva il debutto nei gironi di Champions League, in - 2-0, gara del gruppo F.\nL'11 aprile 2018 \u00e8 di scena nel quarto di finale di ritorno di Champions League tra e , con la vittoria dei bianconeri per 3-1. Nell'occasione espelle per proteste il capitano della Juventus Gianluigi Buffon, che dopo la gara lo criticher\u00e0 apertamente.\nIl mese successivo, il 19 maggio, ha arbitrato la finale di FA Cup vinta per 1-0 dal sul .\nIl 21 aprile 2021 viene selezionato dalla UEFA per il campionato europeo dove dirige tre partite, tra cui il quarto di finale tra Svizzera e Spagna."}
{"id": "6123196", "revid": "585241", "url": "https://it.wikipedia.org/wiki?curid=6123196", "title": "Biostufa", "text": ""}
{"id": "6123200", "revid": "599013", "url": "https://it.wikipedia.org/wiki?curid=6123200", "title": "Delphine Cascarino", "text": "\u00c8 sorella gemella di Estelle, anch'essa calciatrice di ruolo difensore, che condivide con lei il titolo di campione d'Europa U-19 conquistato nell'edizione di Slovacchia 2016 e il secondo posto nel Mondiale Under-20 di Papua Nuova Guinea 2016.\nBiografia.\n\u00c8 nata da padre italo-francese e madre originaria della Guadalupa.\nCarriera.\nNazionale.\nCascarino inizia ad essere convocata dalla federazione calcistica della Francia (\"F\u00e9d\u00e9ration Fran\u00e7aise de Football\" - FFF) dal 2012, inizialmente per indossare la maglia della formazione Under-16 impegnata alla Nordic Cup, per passare quella stesso anno alla Under-17, con la quale debutta nella doppia amichevole con la dell'11 e 13 settembre, per poi disputare, chiamata da Guy Ferrier, il Mondiale di Azerbaigian 2012, dove la Francia conquista il suo primo titolo di campione del mondo di categoria. In quell'occasione Ferrier la impiega in tutti i sei incontri disputati, ed \u00e8 tra le rigoriste designate nella finale decisa ai tiri di rigore con le avversarie della dopo che i tempi regolamentari si erano fermati sul risultato di 1-1.\nRimane con la formazione U-17 anche l'anno seguente, disputando due incontri del secondo turno di qualificazione all'Europeo 2013, dove la Francia, classificatasi al secondo posto del gruppo 3 dietro alla non riesce ad accedere alla fase finale, oltre a tre alle qualificazioni e, ottenuto l'accesso alla fase finale, tre nella fase a gironi dell'Europeo di Inghilterra 2014, in realt\u00e0 disputato a fine 2013, prima di essere eliminate dalla competizione. In due anni, tra partite ufficiali e amichevoli, Cascarino totalizza con questa giovanile 17 presenze.\nDel 2015 \u00e8 il suo passaggio alla Under-19, con la quale debutta il 6 marzo nell'amichevole vinta per 6-0 con la formazione dell', incontro dove va a segno per la prima volta in carriera con la maglia delle \"Bleues\". Debutta in un torneo ufficiale UEFA in occasione della fase \u00e9lite di qualificazione all'Europeo di Israele 2015. In quell'occasione il CT Gilles Eyquem la impiega in tutti i tre incontri delle qualificazioni, dove il 4 aprile Cascarino sigla anche la rete che fissa il risultato sul 5-0 sulle avversarie dell', e, ottenuto l'accesso alla fase finale, il solo incontro inaugurale del gruppo A, il 15 luglio, vinto dalla Francia 1-0 sulla , in quanto uno strappo muscolare al polpaccio la costringe ad abbandonare il terreno di gioco al 33', sostituita da Clara Mat\u00e9o, e il resto del torneo, assistendo alla progressione della sua nazionale che viene eliminata ai rigori alle semifinali dalla .\nRisolto il problema fisico, Cascarino torna disponibile fin dalla prima fase di qualificazione all'Europeo di Slovacchia 2016. Eyquem, che nel frattempo la convoca anche per l'edizione 2016 del Torneo di La Manga, la impiega in tutta la fase di qualificazione e, nuovamente ottenuto l'accesso alla fase finale, in tutti i cinque incontri disputati dalla Francia che va a conquistare, vincendo la finale per 2-1 sulle avversarie della Spagna, il quarto titolo continentale di categoria. La centrocampista, che gi\u00e0 era andata a segno con e durante le qualificazioni, sigla la rete del definitivo 6-0 sulla durante la fase a gironi, portando a cinque le reti realizzate con la maglia dell'Under-19 che, con la finale del 31 luglio, vede la sua 23\u00aa e ultima presenza.\nGrazie alla vittoria a Slovacchia 2016, la Francia ottiene, con la formazione Under-20, l'accesso al Mondiale di Papua Nuova Guinea 2016. Dopo due incontri amichevoli, Eyquem conferma Cascarino inserendola tra le giocatrici in rosa per il torneo oceaniano e impiegandola in tutti i sei incontri disputati dalla Francia fino alla finale del 3 dicembre, persa per 3-1 con la .\nSempre nel 2016 arriva la sua prima convocazione nella nazionale maggiore, chiamata dal Commissario tecnico Olivier Echouafni nell'amichevole del 21 ottobre pareggiata 0-0 con l'. Corinne Diacre, che rileva l'incarico di CT della nazionale da fine agosto 2017, continua a convocare Renard nelle amichevoli in preparazione al Mondiale di Francia 2019. Diacre decide in seguito di inserirla nella lista delle 23 giocatrici convocate per il Mondiale casalingo annunciata dalla federazione francese il 2 maggio 2019."}
{"id": "6123202", "revid": "6923", "url": "https://it.wikipedia.org/wiki?curid=6123202", "title": "Castellania di Lilla", "text": "La castellania di Lilla era, nel medioevo, la divisione amministrativa intorno alla citt\u00e0 di Lilla nella contea di Fiandra.\nLa castellania aveva come capoluogo la \"Salle de Lille\" (o Castello di Lilla), sede della corte feudale del conte. Vi era insediato un castellano, che teneva in feudo la \"Salle de Lille\", il suo stato, titolo e ufficio con le terre, le rendite e i diritti connessi.\nLa castellania di Lilla viene citata per la prima volta nel 1309. Essa si divideva in sette \"quartieri\" (\"quartiers\"):"}
{"id": "6123208", "revid": "121251372", "url": "https://it.wikipedia.org/wiki?curid=6123208", "title": "Kremlin Cup 2016 - Doppio femminile", "text": "Dar'ja Kasatkina e Elena Vesnina erano le detentrici del titolo, ma hanno deciso di partecipare al torneo con compagne diverse. Kasatkina ha fatto coppia con Dar'ja Gavrilova, mentre Vesnina ha fatto coppia con Ekaterina Makarova; le due coppie si sono affrontate al primo turno con la vittoria di Kasatkina e Gavrilova.\nIn finale Andrea Sestini Hlav\u00e1\u010dkov\u00e1 e Lucie Hradeck\u00e1 hanno sconfitto Kasatkina e Gavrilova con il punteggio di 4-6, 6-0, [10-7]."}
{"id": "6123209", "revid": "92723", "url": "https://it.wikipedia.org/wiki?curid=6123209", "title": "Controtelaio", "text": "Un controtelaio (detto anche cassamatta, cassonetto, cassero oppure impropriamente scrigno a seconda delle zone geografiche) \u00e8 un'intelaiatura, generalmente in legno o metallo, che consente il montaggio di un qualsiasi infisso (porta o finestra). Con il termine controtelaio si fa riferimento nella maggior parte dei casi allo specifico controtelaio per porte scorrevoli a scomparsa.\nDescrizione.\nLa struttura si compone di una cassa metallica, da un sistema di scorrimento a binario posto sulla traversa superiore su cui viene fissato il pannello porta e da un montante di battuta. Un controtelaio viene installato prima della posa del pavimento a meno che non si tratti di una posa in opera all'interno di un intervento di ristrutturazione. \nDopo la posa, la struttura metallica viene integrata nella muratura di materiali inerti costituendo una porzione di parete nel caso di pareti intonacate, oppure fissata alle orditure nel caso di pareti in cartongesso. \nTipologie.\nEsistono in commercio controtelai per pareti in intonaco (muratura) o cartongesso, per una o due ante scorrevoli a scomparsa, per porte interne o serramenti esterni. La porte che si possono collocare all'interno di un controtelaio possono essere in legno oppure vetro. Per quest'ultime sono necessarie apposite staffe o pinze. A seconda del modello, i controtelai permettono l'installazione di porte con stipiti (ovvero cornici esterne sporgenti rispetto alla parete), porte senza stipiti (ovvero senza finiture esterne, dette anche porte filo muro) oppure con stipiti complanari alla parete."}
{"id": "6123210", "revid": "114615873", "url": "https://it.wikipedia.org/wiki?curid=6123210", "title": "Noches en los jardines de Espana", "text": "Noches en los Jardines de Espa\u00f1a \u00e8 un'opera per pianoforte e orchestra del compositore andaluso Manuel de Falla ultimata nel 1915. L'opera venne concepita come una serie di \"impressioni sinfoniche\", e dimostra la grande forza evocativa dell'orchestra con cui de Falla riesce ad esprimersi, una \"festa di timbri e di ritmi che riproducono mirabilmente tre tipici quadri spagnoli.\"\nLa composizione rievoca un gusto timbrico tipico dell'impressionismo musicale, vario ed esuberante. Il pianoforte non viene trattato come uno strumento solistico nel senso del concerto per pianoforte e orchestra tradizionale, ma come elemento di primaria importanza per l'intera orchestra, arricchendola dal punto di vista coloristico.\nI temi e le melodie popolari che risuonano a tratti, affidati al pianoforte principalmente, vengono integrati nel tessuto sinfonico restituendo all'ascoltatore immagini molto suggestive e folkloristiche senza mai diventare volgari n\u00e9 banalmente descrittive."}
{"id": "6123212", "revid": "767487", "url": "https://it.wikipedia.org/wiki?curid=6123212", "title": "Torre dell'orologio di Sighi\u0219oara", "text": "La torre dell'orologio di Sighi\u0219oara (in rumeno: \"Turnul cu Ceas\") \u00e8 il principale punto d'accesso al centro antico della citt\u00e0, opposta alla Torre dei Sarti. Con i suoi 64 metri di altezza, la torre \u00e8 visibile praticamente da ogni punto della citt\u00e0, situata nel distretto di Mure\u0219. Il suo scopo principale era quello di difendere l'ingresso principale alla cittadella, oltre a fungere da municipio fino al 1556. Oggi \u00e8 considerato uno dei monumenti pi\u00f9 rappresentativi nel suo genere in Transilvania.\nLa storia.\nLa costruzione della torre \u00e8 cominciata alla fine del XIII secolo. Nel XIV secolo svolse la funzione di semplice torretta che dava accesso alla citt\u00e0 e si sviluppava su soli due piani: il pianoterra e i primi due piani della torre furono costruiti in arenaria e roccia, negli gli angoli sono state impiegate delle piastrelle in basalto. La prima fase di costruzione della torre \u00e8 probabilmente affine a quella della Torre dei Sarti. Lo spessore delle mura alle fondamenta della torre era di 2.35 metri, mentre quelle del secondo piano 1.30 metri. Nel XVI secolo fu demolito il vecchio tetto e aggiunti altri due piani in laterizio insieme alla balconata e un nuovo tetto. Non si sa come fosse fatto il tetto prima dell'incendio del 1676. Le attuali cinque torrette in stile barocco presenti sul tetto rappresentano il risultato dello straordinario lavoro dei tre maestri Pellegrini: Veit Gruber del Tirolo, Philip Bong da Salisburgo e il carpentiere Valentinus Auslander che ricostruirono l'edificio dopo l'incendio del 1676 dal marzo al settembre del 1677 per 650 fiorini. Ci\u00f2 che rende unica la torre nella regione sono le marionette poste all'interno dell'orologio.\n\u00c8 uno dei simboli di Sighi\u0219oara e, sebbene tutte le altre torri fossero di propriet\u00e0 e sotto la custodia delle diverse corporazioni della citt\u00e0, la torre dell'orologio \u00e8 sempre stata di patrimonio pubblico. Era sede infatti della pubblica amministrazione locale e, durante i giorni di festa, dell'orchestra cittadina. Dalla fine del XIX secolo ospita il museo di storia di Sighi\u0219oara. Altra importante caratteristica della torre \u00e8 la balconata, che rappresenta il miglior punto di osservazione della citt\u00e0: l'ampio colpo d'occhio permetteva infatti di individuare per tempo eventuali incendi e accorrere a uno dei nove punti da cui era possibile attingere dell'acqua, ci\u00f2 fu di vitale importanza per evitare che le fiamme si propagassero. Al tempo del completamento della costruzione dell'edificio, infatti, la citt\u00e0 non disponeva di grosse risorse d'acqua, fu necessario scavare per 35 metri affinch\u00e9 vi si trovasse una fonte.\nRistrutturazioni.\nLa torre \u00e8 stata modernizzata nel 1964 grazie all'installazione di un motore elettrico che per\u00f2 non ha intaccato il fascino antico dell'orologio. Dal 1898 la torre \u00e8 adibita a museo, un titolo che le conferisce lo status di simbolo della Cittadella e la principale attrazione turistica.\nCaratteristiche architettoniche.\nLa torre si presenta come un prisma rettangolare dalle mura spesse e una base lunga 12 e larga 8,66 metri, ha quattro piani e una galleria d'osservazione. Attualmente la distanza fra la base della torre e la base del tetto \u00e8 di 30 metri mentre quella fra la base del tetto e la cima \u00e8 di 34 metri. Ci\u00f2 significa che il tetto da solo misura pi\u00f9 del corpo della torre. La base della torre \u00e8 attraversata da due passaggi paralleli semi cilindrici a volta risalenti al XIII secolo, in passato era provvista di solide porte in legno di quercia e griglie di metallo, le cui tracce sono ancor oggi visibili. La torre reca molti segni della passata autorit\u00e0 locale: le quattro torrette poste agli angoli del tetto, alte 12.5 metri, sono i simboli dell'autonomia dello Stato, che poteva pronunciare ed eseguire le sentenze fino alla pena capitale. Anche l'orologio e le statuette al suo interno possono essere considerate simboli dell'autorit\u00e0 pubblica, come ad esempio il raggio d'oro avente il diametro di un metro in cima al tetto.\nL'orologio della torre ha due meccanismi, uno in legno e l'altro in metallo corrispondenti a due diverse epoche. Due delle quattro facciate della torre (quella rivolta al centro antico e quella rivolta alla parte bassa della citt\u00e0) sono occupate da un orologio dal diametro di 2.3 metri e avente i numeri dipinti in nero e oro. Due nicchie alla sinistra del quadrante custodiscono delle figure simboliche.\nNella nicchia rivolta alla Cittadella sono sistemate su tre livelli queste figure:\nLa nicchia rivolta alla parte bassa della citt\u00e0 ha solo due settori:\nUn personaggio al giorno.\nA una prima occhiata si potrebbe pensare che le sette figure rappresentino i giorni della settimana, ma in realt\u00e0 incarnano sette divinit\u00e0 del passato, sette pianeti e sette metalli."}
{"id": "6123216", "revid": "1342067", "url": "https://it.wikipedia.org/wiki?curid=6123216", "title": "Gabriele De Vecchi", "text": ""}
{"id": "6123218", "revid": "121239771", "url": "https://it.wikipedia.org/wiki?curid=6123218", "title": "Kremlin Cup 2016 - Singolare femminile", "text": "Svetlana Kuznecova era la detentrice del titolo e lo ha difeso superando in finale Dar'ja Gavrilova con il punteggio di 6\u20132, 6\u20131.\nTeste di serie.\nLe prime quattro teste di serie ricevono un bye per il secondo turno."}
{"id": "6123220", "revid": "92723", "url": "https://it.wikipedia.org/wiki?curid=6123220", "title": "Magic-kyun! Renaissance", "text": " \u00e8 un media franchise giapponese prodotto da Sunrise, Pony Canyon e Broccoli. Un videogioco per PlayStation Vita, sviluppato da HuneX, \u00e8 stato pubblicato il 21 settembre 2016, mentre una serie televisiva anime, realizzata da Sunrise, \u00e8 stata trasmessa tra il 2 ottobre e il 25 dicembre 2016.\nTrama.\nIn un mondo in cui l'arte si trasforma in magia, individui particolarmente dotati, chiamati Artistas, muovono le coscienze della gente ispirando passione attraverso le proprie forme d'arte d'elezione. Lavorando per lo pi\u00f9 nello show business, gli Artistas, per affinare le proprie abilit\u00e0, da giovani frequentano l'accademia privata Hoshinomori. La storia comincia con l'arrivo di una nuova studentessa, Kohana, la quale viene subito incaricata di far parte del comitato organizzatore del festival culturale estivo. La giovane attira le attenzioni di sei artisti, ciascuno focalizzato su una diversa forma d'arte e caratterizzato da una certa personalit\u00e0. Il loro obiettivo non solo sar\u00e0 rendere il festival un successo, ma anche essere nominati insieme a Kohana principe e principessa dell'evento, puntando sia a conquistare il cuore della ragazza sia a spiccare artisticamente sugli altri.\nAnime.\nAnnunciata il 14 maggio 2016 su Niconico, la serie televisiva anime, prodotta da Sunrise e diretta da Mitsue Yamazaki, \u00e8 andata in onda dal 2 ottobre al 25 dicembre 2016. Le sigle di apertura e chiusura, entrambe interpretate da ArtiSTARs (gruppo formato dai doppiatori Y\u016bichir\u014d Umehara, Kenn, Wataru Hatano, Y\u016bki Ono, Sh\u014dta Aoi e Takuya Eguchi), sono rispettivamente e \"Please kiss my heart\". In Italia e nel resto del mondo, ad eccezione dell'Asia, gli episodi sono stati trasmessi in streaming, in contemporanea col Giappone, da Crunchyroll."}
{"id": "6123223", "revid": "1543377", "url": "https://it.wikipedia.org/wiki?curid=6123223", "title": "Flor\u00f8 Sportsklubb", "text": "Il Flor\u00f8 Sportsklubb, solitamente abbreviato in Flor\u00f8 SK, \u00e8 una societ\u00e0 polisportiva norvegese con sede a Flor\u00f8, nella contea di Vestland."}
{"id": "6123227", "revid": "1431409", "url": "https://it.wikipedia.org/wiki?curid=6123227", "title": "Fab Filippo", "text": "Biografia.\nFabrizio Filippo, detto \u201cFab\u201d, \u00e8 nato a Toronto, Canada, da genitori italiani. \u00c8 sposato dal 2006 con Robin Payne, con cui ha un figlio.\nCarriera.\nI ruoli televisivi per cui \u00e8 pi\u00f9 noto sono quelli di Scott Hope in \"Buffy l'ammazzavampiri\", del violinista Ethan Gold in \"Queer as Folk\", di Dom Ramone in \"Siete pronti?\"e dell\u2019avvocato Sam Caponelli in \"Billable Hours\". Ha inoltre interpretato il ruolo di Tom nel film \"waydowntown\", di Michael in \"The Life Before This\" e di Vittorio Innocente nella miniserie TV \"La terra del ritorno\". \u00c8 stato anche Roland Travis, protagonista della serie TV \"Level 9\" e Johnny, un fantasma, in un episodio della serie \"Hai paura del buio?\" di Nickelodeon.\nFilippo \u00e8 presente anche sulla scena teatrale di Toronto come autore di testi. "}
{"id": "6123233", "revid": "901389", "url": "https://it.wikipedia.org/wiki?curid=6123233", "title": "Niccol\u00f2 Gaburri", "text": ""}
{"id": "6123266", "revid": "287204", "url": "https://it.wikipedia.org/wiki?curid=6123266", "title": "Flor\u00f8 Fotball", "text": "Il Flor\u00f8 Fotball \u00e8 una societ\u00e0 calcistica norvegese con sede nella citt\u00e0 di Flor\u00f8. Milita nella w. divisjon, terzo livello del campionato norvegese. Fa parte della polisportiva Flor\u00f8 Sportsklubb.\nStoria.\nLa societ\u00e0 \u00e8 nata dalla fusione tra Flor\u00f8 Sportsklubb e Tempo, nel 2011. Militante in 2. divisjon nel campionato 2016, in data 15 ottobre il Flor\u00f8 si \u00e8 aggiudicato la promozione in 1. divisjon grazie al successo per 2-0 maturato contro il Nest-Sotra, che ha garantito la vittoria finale del proprio girone."}
{"id": "6123282", "revid": "123604265", "url": "https://it.wikipedia.org/wiki?curid=6123282", "title": "Lake Palace", "text": "Il Lake Palace (un tempo noto come Jag Niwas) \u00e8 un hotel con 83 camere e suite decorate con pareti di marmo. Si trova sull'isola di Jag Niwas nel lago Pichola, ad Udaipur in India. L'hotel \u00e8 collegato alla terraferma da barche veloci che lo collegano al City Palace. \nStoria.\nFu costruito tra il 1743 e il 1746 dal \"Maharana\" Jagat Singh II (62\u00ba successore della dinastia reale del regno Mewar) di Udaipur, come palazzo d'inverno. Inizialmente fu denominato \"Jagniwas\" o \"Jan Niwas\" dal nome del suo fondatore.\nIl palazzo fu costruito verso oriente, per consentire ai suoi abitanti di pregare S\u016brya, il dio del Sole Hindu, alle prime luci dell'alba. I regnanti che seguirono lo adibirono a residenza estiva, tenendovi le riunioni formali (\"Durbar\") nel chiostro, contornato da colonne, terrazze su pilastri, fontane e giardini.La sala superiore ha forme circolare con un diametro di 7 metri. Il pavimento \u00e8 intarsiato con marmo bianco e nero, le pareti sono dotate di nicchie e decorate con arabeschi di pietre colorate, la cupola \u00e8 squisitamente di bella fattura.\nDurante il famoso ammutinamento indiano Sepoy, nel 1857, molte famiglie europee fuggirono da Nimach e utilizzarono l'isola come asilo, offerto loro dal Maharana Swaroop Singh. Per proteggere i suoi ospiti, il Rana fece distruggere tutte le barche della citt\u00e0 in modo che i ribelli non potessero raggiungere l'isola.\nDalla seconda met\u00e0 del XIX secolo, il tempo e il clima hanno deteriorato gli straordinari palazzi d'acqua di Udaipur. Pierre Loti, uno scrittore francese, descrisse Jag Niwas come \"ammuffito lentamente dalle emanazioni umide del lago.\" Circa nello stesso periodo, la ciclista Fanny Bullock-Workman e suo marito William Hunter Workman sono stati afflitto dallo \"stile a buon mercato e di cattivo gusto\" degli interni dei palazzi d'acqua con \"un assortimento di mobili europei danneggiati, orologi di legno, ornamenti in vetro colorato, giocattoli, che apparivano al visitatore del tutto fuori luogo, aspettandosi naturalmente di trovare oggetti in stile orientale.\"\nDurante il regno di Maharana Sir Bhopal Singh (1930\u201355) venne costruito un nuovo padiglione, Chandra Prakash, ma il Jag Niwas rimase inalterato e decadente. Geoffrey Kendal, uomo di teatro, descrisse il palazzo, nel corso della sua visita negli anni 1950, come \"totalmente deserto, con il silenzio rotto solo dal ronzio delle nuvole di zanzare.\"\nBhagwat Singh decise di convertire il Jag Niwas Palace nel primo hotel di lusso di Udaipur. Didi Contractor, un artista americano, fu il consigliere artistico per questa trasformazione. \nNel 1971, l'hotel pass\u00f2 sotto il controllo delTaj Hotels Resorts and Palaces che aggiunse al 75 camere. Jamshyd D. F. Lam del Taj Group fu una delle persone chiave nella ristrutturazione, portando la struttura ad un elevato livello. Fu il primo direttore dell'albergo e il pi\u00f9 giovane, all'epoca, in India.\nNel 2000, ha subito una nuova ristrutturazione."}
{"id": "6123288", "revid": "287204", "url": "https://it.wikipedia.org/wiki?curid=6123288", "title": "Armancon", "text": ""}
{"id": "6123291", "revid": "2067139", "url": "https://it.wikipedia.org/wiki?curid=6123291", "title": "Gran Premio motociclistico di San Marino e della Riviera di Rimini 2016", "text": "Il Gran Premio motociclistico di San Marino e della Riviera di Rimini 2016 \u00e8 stato la tredicesima prova del motomondiale del 2016; si \u00e8 disputato l'11 settembre sul Misano World Circuit Marco Simoncelli.\nNelle tre classi i vincitori sono stati: Daniel Pedrosa in MotoGP, Lorenzo Baldassarri in Moto2 e Brad Binder in Moto3.\nIn occasione di questo fine settimana di gare, gli organizzatori del motomondiale hanno deciso di ritirare il numero di gara di Marco Simoncelli, in segno di rispetto verso il pilota deceduto a seguito di un incidente avvenuto al GP della Malesia del 2011."}
{"id": "6123299", "revid": "1369234", "url": "https://it.wikipedia.org/wiki?curid=6123299", "title": "Achraf Hakimi", "text": "Considerato tra i terzini destri pi\u00f9 forti della sua generazione, \u00e8 cresciuto nel settore giovanile del Real Madrid, con cui ha debuttato tra i professionisti. Con i \"Blancos\" ha vinto una Supercoppa di Spagna (2017), una UEFA Champions League (2017-18), una Supercoppa UEFA (2017) e una Coppa del mondo per club FIFA (2017). Dal 2018 al 2020 ha giocato per i tedeschi del Borussia Dortmund, conquistando una Supercoppa di Germania (2019). Dal 2020 al 2021 ha giocato all'Inter, con cui ha vinto un campionato italiano (2020-21) e nel 2021 si \u00e8 trasferito al Paris Saint Germain.\nBiografia.\nNato a Madrid da genitori marocchini, Hakimi \u00e8 sposato con l'attrice spagnola, di origini libiche e tunisine, Hiba Abouk, dalla quale il 12 febbraio 2020 ha avuto un figlio. \u00c8 di fede musulmana.\nCaratteristiche tecniche.\nNato come terzino destro ed impiegato spesso anche da esterno di centrocampo e da terzino sinistro, e talvolta da ala su entrambe le fasce, \u00e8 un calciatore molto versatile grazie alla sua abilit\u00e0 nel possesso palla e alla sua tecnica e estrema velocit\u00e0 palla al piede. \u00c8 in possesso di un tiro molto potente e preciso che lo rende un ottimo tiratore di punizioni. Molto abile in fase offensiva, si distingue anche per come imposta l'azione anche tramite lanci lunghi. Bravo in fase di rifinitura, \u00e8 pericoloso negli inserimenti. In fase difensiva \u00e8 bravo nelle situazioni dinamiche. Inarrestabile quando viene lanciato in velocit\u00e0 negli spazi lasciati dalle difese avversarie.\nCarriera.\nClub.\nEsordi e Real Madrid Castilla.\nDopo aver mosso i primi passi nell'Ofigevi, a 8 anni entra nel settore giovanile del . Compiuta la trafila delle giovanili, nel 2016 viene inserito dall'allenatore Santiago Solari nella rosa del , militante in Segunda Divisi\u00f3n B. L'esordio tra i professionisti arriva il 20 agosto 2016, in occasione della vittoria casalinga contro la per 3-2. Il 25 settembre successivo mette a segno la sua prima rete, in occasione del pareggio esterno contro il per 1-1. Conclude la sua prima stagione tra i professionisti con un bottino di 28 presenze e una rete.\nReal Madrid.\nNel corso della stagione 2016-2017 riceve la sua prima convocazione in prima squadra in gennaio in vista della sfida in Copa del Rey contro il Celta Vigo. Il 1\u00ba ottobre 2017 fa il suo esordio con la maglia della prima squadra in occasione della vittoria casalinga contro l' per 2-0, disputando tutta la partita. Il 17 ottobre successivo disputa la sua prima partita di UEFA Champions League in occasione del pareggio contro gli inglesi del per 1-1. Il 9 dicembre mette a segno la sua prima rete nel massimo campionato spagnolo, in occasione della vittoria contro il per 5-0.\nIl 16 dicembre successivo vince la Coppa del mondo per club in virt\u00f9 della vittoria sui brasiliani del per 1-0. Il 26 maggio 2018, seppur non disputando la finale, vince la sua prima UEFA Champions League grazie al successo del Real Madrid sugli inglesi del per 3-1. Chiude la sua prima stagione in prima squadra con un bottino di due trofei vinti, 17 presenze e 2 reti messe a segno.\nBorussia Dortmund.\nL'11 luglio 2018 viene ufficializzato il suo trasferimento, in prestito biennale, ai tedeschi del . L'esordio arriva il 26 settembre successivo, in occasione della vittoria casalinga contro il ; nella stessa partita mette a segno anche il primo gol con la nuova maglia.\nInizia la stagione successiva conquistando la Supercoppa di Germania nella finale vinta per 2-0 contro il . Il 2 ottobre 2019 realizza la sua prima doppietta in carriera, nella vittoria esterna in Champions League contro lo per 2-0, ripetendosi il 5 novembre, in occasione della vittoria casalinga in Champions League contro l' per 3-2. Conclude l'annata con 46 presenze e 9 gol, che portano il totale della sua esperienza con il Borussia Dortmund a 74 presenze e 12 reti in tutte le competizioni.\nInter.\nIl 2 luglio 2020 viene ufficializzato il suo passaggio all', a titolo definitivo, per 40 milioni di euro pi\u00f9 5 milioni di bonus. Debutta in Serie A il 26 settembre successivo nella vittoria per 4-3 contro la , servendo anche un assist. Quattro giorni dopo realizza il suo primo gol con la maglia dell'Inter, nella vittoria esterna per 5-2 contro il . Debutta in UEFA Champions League coi nerazzurri il 27 ottobre, nella gara pareggiata per 0-0 contro lo Shakhtar. Segna la sua prima doppietta con i nerazzurri il 5 dicembre 2020, nel 3-1 contro il . Nella sua prima stagione all\u2019Inter vince lo scudetto collezionando 37 presenze, segnando 7 gol e fornendo 8 assist, contribuendo alla vittoria dello scudetto da parte dei nerazzurri.\nParis Saint-Germain.\nIl 6 luglio 2021 passa a titolo definitivo al , con cui firma un contratto quinquennale, per 60 milioni di euro pi\u00f9 11 milioni di bonus. Debutta nella finale di Supercoppa francese, persa contro il . Titolare all'esordio di campionato, segna il gol del momentaneo 1-1, nella vittoria contro il .\nNazionale.\nL'11 ottobre 2016, a soli 17 anni, fa il suo esordio con la maglia della nazionale marocchina in occasione dell'amichevole vinta contro il Canada per 4-0. Il 1\u00ba settembre 2017 mette a segno la sua prima rete in occasione della partita valida per le qualificazioni al campionato mondiale 2018 vinta contro il Mali per 6-0. Da quella partita in avanti diventa un punto fermo della nazionale.\nIl 17 maggio 2018 viene selezionato dal commissario tecnico Herv\u00e9 Renard nella lista dei 23 calciatori che partecipano al campionato mondiale in Russia. L'esordio in tale competizione arriva il 15 giugno successivo, in occasione della partita d'esordio persa contro l'Iran per 0-1. Chiude la competizione con un'eliminazione al primo turno, disputando tutte e tre le partite giocate dalla sua nazionale. L'anno successivo viene convocato per la Coppa d'Africa, in cui il Marocco esce agli ottavi contro il Benin per 1-4 ai tiri di rigore dopo l'1-1 dei tempi supplementari.\nStatistiche.\nPresenze e reti nei club.\n\"Statistiche aggiornate al 16 febbraio 2022.\""}
{"id": "6123305", "revid": "72396", "url": "https://it.wikipedia.org/wiki?curid=6123305", "title": "Jeanne Labourbe", "text": "Agli inizi del 900 fu governante ed istitutrice presso una famiglia in Polonia, qui conobbe esponenti del movimento socialdemocratico russo, allora fuorilegge, ed ader\u00ec ad esso svolgendo mansioni come la staffetta. In seguito venne scoperta ed espulsa dalla Polonia nel 1905; continu\u00f2 la sua opera rivoluzionaria in Russia.\nIl 1\u00ba marzo 1919 venne arrestata ad Odessa, dove era stata inviata dal comitato centrale col compito di divulgare tra i soldati occupanti (in particolare alle truppe francesi) il pensiero comunista nell'ottica della fraternizzazione tra combattenti. Fu tratta in arresto da cinque ufficiali dell'armata bianca insieme ai tre figli, all'anziana padrona di casa Leifmann, e ad alcuni uomini tra cui un serbo di nome Radkov e, pare, due soldati francesi. Furono interrogati, torturati, e fucilati la notte stessa, pare peraltro che le donne siano state sottoposte a violenza carnale. Radkov riusc\u00ec a salvarsi fuggendo dal luogo dell'esecuzione ed in seguito rilasci\u00f2 deposizione scritta degli eventi. \nL'annuncio del ritrovamento degli 11 cadaveri (10 nella versione ufficiale) fu dato il giorno 2 Marzo dal giornale del luogo, \"La nouvells d'Odessa\", e fu attribuito ad un'azione di banditismo.\nIn Francia la notizia della morte della Labourbe suscit\u00f2 un'interrogazione parlamentare a cui il capo del gabinetto civile rispose come segue: \u201c (...) Nel febbraio 1919, una delegazione bolscevica fu mandata ad Odessa da parte del governo dei Soviet, con lo scopo di provocare degli ammutinamenti fra le truppe francesi (...). La polizia russa, che allora operava ad Odessa, era particolarmente agli ordini del generale russo, governatore della citt\u00e0; essa fece arrestare (...) i membri del comitato. Alcuni di loro spararono sugli agenti e il gruppo venne passato, seduta stante, per le armi (...). Questi i fatti, i quali del resto sono anteriori al 13 marzo 1919, data nella quale lo stato d'assedio venne proclamato e in cui la polizia russa trasmise tutti i poteri nelle mani dell'autorit\u00e0 militare francese.\u201d\nAlle esequie funebri gli operai di Odessa, organizzati dal partito comunista, sfilarono in manifestazione nonostante le precauzioni adottate dall'esercito bianco per evitare la dimostrazione popolare."}
{"id": "6123334", "revid": "834", "url": "https://it.wikipedia.org/wiki?curid=6123334", "title": "Lord luogotenente del Cambridgeshire", "text": "La carica di lord luogotenente del Cambridgeshire \u00e8 un ufficio di luogotenenza tradizionale dell'Inghilterra. Dal 1715, tutti i lords luogotenente sono divenuti custos rotulorum del Cambridgeshire.\nLord Luogotenenti del Cambridgeshire e dell'Isola di Ely.\nLa luogotenenza ottenne anche il territorio dell'Isola di Ely divenendo la nuova contea amministrativa del Cambridgeshire e Isola di Ely dal 1 aprile 1965. Per Huntingdon e Peterborough, si veda il titolo separato di Lord Luogotenente di Huntingdon e Peterborough.\nLord luogotenenti del Cambridgeshire dal 1974.\nDal 1 aprile 1974, venne creata la nuova contea non metropolitana del Cambridgeshire unendo il Cambridgeshire, l'Isola di Ely, Huntingdon e Peterborough. Dal 1 aprile 1998, la citt\u00e0 di Peterborough \u00e8 stata sciolta dal Cambridgeshire come autorit\u00e0 unitaria, ma continua ad essere rappresentata dalla contea a livello cerimoniale."}
{"id": "6123338", "revid": "144796", "url": "https://it.wikipedia.org/wiki?curid=6123338", "title": "Lord Luogotenente del Cambridgeshire", "text": ""}
{"id": "6123342", "revid": "1543377", "url": "https://it.wikipedia.org/wiki?curid=6123342", "title": "Custos rotulorum del Cambridgeshire", "text": "Quella che segue \u00e8 una lista dei custos rotulorum del Cambridgeshire.\nDal 1715 la carica di custos rotulorum del Cambridgeshire coincise con quella di lord luogotenente del Cambridgeshire. Per vedere gli altri custos rotulorum del Cambridgeshire vedi la pagina lord luogotenente del Cambridgeshire."}
{"id": "6123343", "revid": "47767", "url": "https://it.wikipedia.org/wiki?curid=6123343", "title": "Risultati del plebiscito del Veneto del 1866", "text": "Il risultato complessivo.\nLe operazioni di voto del plebiscito delle province venete e di quella di Mantova per l'annessione al Regno d'Italia si conclusero il 22 ottobre 1866.\nIl 27 ottobre a Venezia, nella Sala dello Scrutinio del Palazzo Ducale, si svolsero le operazioni di spoglio dei voti. Dopo un breve discorso di Sebastiano Tecchio, presidente del Tribunale di Appello, i consiglieri del Tribunale annunciarono i risultati delle nove province.\nL'annuncio dei risultati fu dato prima nella Sala dello Scrutinio e fu poi ripetuto dal balcone di Palazzo Ducale.\nA causa del mancato conteggio dei voti di alcuni comuni del distretto di Rovigo (5.339 voti per il \"s\u00ec\", nessun \"no\" e una scheda nulla) e di 149 voti di emigrati (tutti positivi), nella seduta del 31 ottobre 1866 il Tribunale di Appello si vide costretto a correggere i risultati:\nI primi dati frammentari.\nIl 24 e il 25 ottobre la \"Gazzetta Ufficiale del Regno d'Italia\" pubblic\u00f2 alcuni telegrammi con risultati parziali.\nIl 27 ottobre \"La Nazione\" di Firenze pubblic\u00f2 la seguente tabella non ufficiale, con dati ricavati dai telegrammi inviati dal Veneto, spesso contenenti errori o privi del numero delle schede nulle.\nErano indicati anche i voti raccolti in alcune province del Regno d'Italia (tutti per il \"S\u00ec\"): Caserta 143 - Bergamo 38 - Salerno 29 - Brescia 133 - Siena 13 - Milano 443 - Porto Maurizio 44 - Torino 757 - Foggia 32 - Teramo 13 - Palermo 85 - Cesena 99.\nA Firenze ci furono 410 votanti, con 409 voti favorevoli e uno contrario.\nProvincia di Belluno.\nOltre ai dati ufficiali, si riportano i dati dal prospetto redatto dal commissario reale Zanardelli con i dati dei singoli comuni.\nNei dati ufficiali non appaiono i dati dei distretti di Fonzaso e Longarone, apparentemente accorpati rispettivamente ai dati dei distretti di Feltre e di Belluno.\nProvincia di Rovigo.\nI dati ufficiali in tabella includono la correzione stabilita dal Tribunale d'Appello il 31 ottobre 1866.\nProvincia di Udine.\nSi riportano, oltre ai dati ufficiali, i dati pubblicati sul \"Giornale di Udine\" del 26 ottobre 1866.\nNei dati ufficiali i risultati dei distretti di Ampezzo e di San Pietro degli Schiavi appaiono aggregati rispettivamente a quelli dei distretti di Tolmezzo e di Cividale.\nNei dati del \"Giornale di Udine\" i risultati del distretto di Aviano appaiono aggregati a quelli del distretto di Pordenone."}
{"id": "6123344", "revid": "339392", "url": "https://it.wikipedia.org/wiki?curid=6123344", "title": "Giacomo di Osroene", "text": ""}
{"id": "6123345", "revid": "339392", "url": "https://it.wikipedia.org/wiki?curid=6123345", "title": "Giacomo di Batne", "text": ""}
{"id": "6123349", "revid": "144796", "url": "https://it.wikipedia.org/wiki?curid=6123349", "title": "Custos Rotulorum del Cambridgeshire", "text": ""}
{"id": "6123354", "revid": "1214201", "url": "https://it.wikipedia.org/wiki?curid=6123354", "title": "Dzenis Kozica", "text": "Caratteristiche tecniche.\nSi tratta di un centrocampista esterno con attitudini offensive, capace di ricoprire pi\u00f9 ruoli d'attacco.\nCarriera.\nKozica ha debuttato nell'IFK V\u00e4rnamo all'et\u00e0 di 16 anni in occasione dell'ultima giornata del campionato di Division 1 del 2009, durante la quale ha anche segnato un gol. Nel 2010 i biancoblu hanno vinto il campionato e sono stati promossi in Superettan, in una stagione in cui Kozica ha contribuito con cinque reti. Dal 2011 al 2015 ha disputato il campionato di seconda serie sempre con la maglia dell'IFK V\u00e4rnamo, saltando solo una partita negli ultimi tre anni di permanenza e imponendosi come miglior uomo assist della Superettan 2015 (con 11 assistenze, oltre a 9 gol).\nAl termine della stagione 2015, in scadenza di contratto con l'IFK V\u00e4rnamo, ha dichiarato di voler proseguire altrove la propria carriera. Il 4 novembre 2015 \u00e8 stato ufficializzato che a partire dal 2016 Kozica sarebbe diventato un giocatore dello J\u00f6nk\u00f6pings S\u00f6dra, formazione appena promossa nella massima serie svedese. Il 2 aprile 2016 ha debuttato in Allsvenskan partendo titolare in Kalmar-J\u00f6nk\u00f6pings S\u00f6dra (0-1), incontro valido per la prima giornata. Il suo primo gol in Allsvenskan lo ha realizzato invece alla diciassettesima giornata, con il gol del definitivo 5-0 esterno sul campo del Falkenberg. A fine campionato la squadra ha ottenuto la salvezza, ma al termine dell'Allsvenskan 2017 \u00e8 invece retrocessa nonostante le sue 8 reti stagionali (miglior marcatore in rosa). Nei due anni trascorsi a J\u00f6nk\u00f6ping non ha mai saltato una partita di campionato.\nKozica, ventiquattrenne, \u00e8 passato al Djurg\u00e5rden a partire dalla stagione 2018, firmando un contratto quadriennale. Durante la prima stagione al Djurg\u00e5rden ha collezionato 27 presenze in campionato, ma 15 di esse sono giunte partendo dalla panchina. Nella prima met\u00e0 dell'Allsvenskan 2019 ha giocato 8 partite, tutte da subentrante, poi a luglio \u00e8 stato ceduto in prestito all'AFC Eskilstuna \u2013 che in quel momento occupava la zona retrocessione \u2013 fino al termine della stagione.\nIn cerca di minutaggio, nel febbraio 2020 ha accettato di tornare allo J\u00f6nk\u00f6pings S\u00f6dra nonostante il club militasse in Superettan. L'accordo prevedeva un prestito valido per l'intera stagione 2020, durante la quale ha messo a referto 9 reti e 7 assist in 29 partite di campionato.\nCon il passaggio al Trelleborg, avvenuto nel precampionato della stagione 2021 a titolo definitivo, Kozica ha continuato a giocare nella seconda serie nazionale. \u00c8 rimasto in Superettan anche nella sua successiva parentesi all'\u00d6ster, iniziata nel gennaio 2022."}
{"id": "6123355", "revid": "1494169", "url": "https://it.wikipedia.org/wiki?curid=6123355", "title": "L. J. Rogers", "text": ""}
{"id": "6123356", "revid": "158913", "url": "https://it.wikipedia.org/wiki?curid=6123356", "title": "L.J. Rogers", "text": ""}
{"id": "6123358", "revid": "599013", "url": "https://it.wikipedia.org/wiki?curid=6123358", "title": "D\u017eenis Kozica", "text": ""}
{"id": "6123359", "revid": "63756", "url": "https://it.wikipedia.org/wiki?curid=6123359", "title": "La marijuana della mamma \u00e8 sempre pi\u00f9 bella", "text": ""}
{"id": "6123361", "revid": "599013", "url": "https://it.wikipedia.org/wiki?curid=6123361", "title": "Estelle Cascarino", "text": "Con la nazionale francese Under-19 ha vinto il campionato europeo 2016 di categoria.\n\u00c8 sorella gemella di Delphine, anch'essa calciatrice di ruolo centrocampista, che condivide con lei il titolo di campione d'Europa U-19 di Slovacchia 2016."}
{"id": "6123363", "revid": "1340213", "url": "https://it.wikipedia.org/wiki?curid=6123363", "title": "Brianna Hildebrand", "text": "Biografia.\nBrianna Caitlin Hildebrand, nasce a College Station in Texas, da Caleb Hildebrand e Veronica Bocanegra, il 14 agosto 1996.\nDi origini tedesche, inglesi e irlandesi da parte di padre e messicane dalla parte materna, suo nonno paterno era Caleb Hubert Hildebrand (figlio di Caleb Gilbert Hildebrandt e Mary Eunice Jeffcoates o Jeffcoat), nato in Texas. \nIl bisnonno di Brianna, Caleb, era figlio di George William Hildebrandt, originario di Hannover, in Germania, e di Martha Jane Milburn. \nMary Eunice era la figlia di Ira Dee Jeffcoat e Mary Paralee Garner.\nLa nonna paterna Patsy Lynn Gorman era figlia di Horace Van Gorman e Margaret Louise \"Lou\" Rogers ed anch'ella \u00e8 nata in Texas. \nHorace era il figlio di Cristoforo Colombo \"Lum\" Gorman e Dora Adelia \"Delia\" M. McCauley, mentre Margaret era la figlia di William D. Rogers e Cecil V. Woods.\nIl nonno materno di Brianna \u00e8 Pete Trujillo Bocanegra, figlio di Pedro o Pete Rivas Bocanegra, nato in Texas, e Elena o Helen Luna Trujillo. \nIl padre di Pete, Pedro, era figlio di Eusebio C. Bocanegra, che era messicano, e di Elena o Elana Rivas.\nLa nonna materna di Brianna si chiama Jane Reyna.\nCarriera.\nHildebrand appare nella webserie \"Annie Undocumented,\" nominata miglior web series al New York Television Festival. La serie \u00e8 stata creata da Daniel Hsia, Elaine Low e Brian Yang.\nHildebrand ha fatto parte del cast come Testata Mutante Negasonica nel film \"Deadpool\" il 20 marzo 2015. Il film fu girato a Vancouver nell'aprile 2015 e distribuito il 12 febbraio 2016.\nVita privata.\nA partire dal maggio 2016, \u00e8 stato riportato che Hildebrand si identifica come queer e ha una fidanzata.\nDoppiatrici italiane.\nNelle versioni in italiano delle opere in cui ha recitato, Brianna Hildebrand \u00e8 stata doppiata da:"}
{"id": "6123364", "revid": "688552", "url": "https://it.wikipedia.org/wiki?curid=6123364", "title": "Ahmed Hamoudi", "text": "Caratteristiche tecniche.\nTrova la sua collocazione ideale nel ruolo di ala destra \n- in modo da poter rientrare con il mancino - o dietro le punte a supportare la manovra. In possesso di un'ottima progressione palla al piede, tra le sue doti spiccano velocit\u00e0, controllo di palla e visione di gioco. Pecca di resistenza nell'arco dei 90 minuti di gioco.\nCarriera.\nClub.\nIl 29 luglio 2014 - dopo aver trascorso quattro stagioni tra le file dello Smouha - viene acquistato dal Basilea, con cui firma un contratto valido per quattro anni. L'esborso economico effettuato dalla societ\u00e0 svizzera \u00e8 stato di 800.000 euro.\nIl 1\u00ba ottobre 2014 esordisce da titolare nelle competizioni europee, in occasione di Basilea-Liverpool (1-0), partita valida per la fase a gironi di Champions League. Lascia il terreno di gioco nei minuti finali per far spazio a Luca Zuffi. Il 17 maggio 2015 la squadra si laurea campione di Svizzera.\nIl 5 agosto 2015 passa in prestito oneroso con diritto di riscatto allo Zamalek.\nRescisso il contratto con il Basilea, l'8 settembre 2016 viene tesserato dall'Al Batin, in Arabia Saudita. Svincolatosi dalla societ\u00e0 saudita, il 30 gennaio 2017 torna in Egitto, legandosi a parametro zero all'Al-Ahly. Il 16 settembre 2019 si accorda con il .\nNazionale.\nEsordisce con la selezione dei \"Faraoni\" il 7 marzo 2013 - sotto la guida tecnica di Bob Bradley - contro il Qatar, in un'amichevole persa per 3-1. Schierato in campo dal primo minuto, viene sostituito al 36' della ripresa da Ahmed Daouda, altro esordiente di giornata.\nIn precedenza aveva disputato alcuni incontri con la nazionale Under-23.\nStatistiche.\nPresenze e reti nei club.\n\"Statistiche aggiornate al 28 agosto 2021.\""}
{"id": "6123390", "revid": "71433", "url": "https://it.wikipedia.org/wiki?curid=6123390", "title": "Dancin' Fool", "text": "Dancin' Fool \u00e8 un brano musicale composto ed interpretato dal musicista statunitense Frank Zappa. Il brano venne inserito nell'album \"Sheik Yerbouti\" (1979), e pubblicato come primo singolo estratto da esso.\nIl singolo arriv\u00f2 alla posizione numero 45 negli Stati Uniti, miglior risultato di sempre per Zappa dopo \"Valley Girl\" del 1982. La canzone ricevette una nomination ai Grammy Awards nella categoria \"Best Male Vocal\", ma non vinse il premio.\nIl brano.\nCome nella traccia conclusiva dell'album \"Zoot Allures\", \"Disco Boy\", la tematica della canzone \u00e8 la satira verso la cultura disco degli anni settanta, ma a differenza di \"Disco Boy\", il brano si concentra nello specifico sui \"patiti del ballo\" in discoteca. Il protagonista della canzone, ammette consapevolmente di sapere di essere ridicolo ed orribile, ma ciononostante di non riuscire a smettere di ballare. Definisce la sua abitudine di danzare in disco un \"suicidio sociale\" ed afferma perentorio: \"\u00abThe beat goes on and I'm so wrong\u00bb\" (\"Il ritmo sale, e io sono cos\u00ec sbagliato\"). Menziona di avere una gamba pi\u00f9 corta dell'altra (\"\u00abOne of my legs is shorter than the other\u00bb\"), riferimento al serio infortunio patito da Zappa durante un concerto al Rainbow Theatre nel 1971, e di sentirsi totalmente inadeguato ma comunque \"schiavo del ritmo\".\nSaturday Night Live.\nIl 21 ottobre 1978, Frank Zappa era ospite del Saturday Night Live. Nel programma esegu\u00ec \"Dancin' Fool\", \"Meek\", e \"Rollo\"."}
{"id": "6123391", "revid": "599013", "url": "https://it.wikipedia.org/wiki?curid=6123391", "title": "Giochi europei indoor 1968", "text": "I III Giochi europei indoor si sono svolti presso il Palacio de Deportes de la Comunidad de Madrid in Spagna dal 9 al 10 marzo 1968. \nSi disputarono ventitr\u00e9 gare, delle quali quattordici maschili e nove femminili. Rispetto all'edizione precedente le uniche differenze riguardarono le staffette: gli uomini corsero una singolare staffetta 4\u00d7364, mentre la lunghezza complessiva della staffetta svedese fu di 1820 metri. Rimase invece inalterata la staffetta 3\u00d71000 metri. In questa edizione le donne corsero le staffette sulle stesse distanze di quelle maschili, con l'eccezione della 3\u00d71000, non in programma per le donne."}
{"id": "6123392", "revid": "599013", "url": "https://it.wikipedia.org/wiki?curid=6123392", "title": "Hawa Cissoko", "text": "Con la nazionale francese Under-19 si \u00e8 laureata campione d'Europa nell'edizione di Slovacchia 2016.\nCarriera.\nNazionale.\nNel 2015 il selezionatore della nazionale francese Under-19 Gilles Eyquem decide di inserirla in rosa nell'amichevole del 6 marzo, dove le \"Blues\" superano con un netto 6-0 le pari et\u00e0 dell'Ungheria. Le prestazioni offerte convincono Eyquem a utilizzarla durante dalle qualificazioni all'europeo di Slovacchia 2016 dove, superato il turno, riesce a vincere il torneo battendo in finale per 2-1 le avversarie della Spagna. Dato che non ha ancora disputato una partita ufficiale per la nazionale francese senior, Cissoko \u00e8 ancora idonea a giocare per il Mali (facendo prima il cambio di federazione)."}
{"id": "6123393", "revid": "6923", "url": "https://it.wikipedia.org/wiki?curid=6123393", "title": "Chlo\u00e9 Delaume", "text": " \u00c8 inoltre performance artist, musicista e cantante.\nLa sua produzione letteraria, principalmente autobiografica, \u00e8 centrata sulla sperimentazione di nuove tecniche poetiche (letteratura sperimentale) e sull'uso del genere letterario conosciuto come \"autofiction\", ossia la narrazione della vita dell'autore sotto forma pi\u00f9 o meno romanzata.\nBiografia.\nVita e studi.\nChlo\u00e9 Delaume trascorre la sua infanzia a Beirut. Nel 1983, quando non ha ancora 10 anni, il padre dopo anni di violenze uccide la madre davanti ai suoi occhi per poi togliersi la vita. Questo \u00e8 uno dei traumi che pervaderanno l'intera produzione della scrittrice.\nRimasta orfana, Chlo\u00e9 va a vivere con i nonni e successivamente con gli zii. Desiderando diventare insegnante come la madre, si iscrive alla facolt\u00e0 di Lettere moderne dell'universit\u00e0 Paris Ouest Nanterre La D\u00e9fense, dove studia fino all'ottenimento della licenza per l'insegnamento.\nDelusa dal sistema universitario, abbandona l'universit\u00e0 e comincia a dedicarsi alla scrittura. Per mantenersi, lavora come cameriera in un hostess bar, dove doveva servire da bere ai clienti e fare loro compagnia, e tale esperienza la spinge a scrivere il suo primo romanzo, \"Le mocciose di Atropo\".\nNel 1999 Chlo\u00e9 Delaume si sposa con il filosofo Mehdi Belhaj Kacem da cui si separa nel 2002, e nel 2006 si risposa con Thomas Scotto d'Abusco. Dopo il secondo divorzio avvenuto nel 2013, inizia a convivere con Daniel Schneidermann.\nVita letteraria.\nTra il 1999 e il 2002 lavora per la rivista letteraria \"EvidenZ,\" fondata da Mehdi Belhaj Kacem, nella quale pubblica tre testi, firmandosi per la prima volta con il nome \"Chlo\u00e9 Delaume\". Per \"Chlo\u00e9\" si \u00e8 ispirata al nome dell'eroina del romanzo \"La Schiuma dei giorni\" di Boris Vian, mentre \"Delaume\" proviene dall'opera di Antoin Artaud, \"L'Arve et l'Aume\".\nDopo la pubblicazione del secondo ed ultimo numero Chlo\u00e9 abbandona la rivista.\nNel 2000 pubblica il suo primo romanzo, \"Le mocciose di Atropo\" e in seguito, utilizzando il suo vero nome, collabora con la rivista letteraria \"Le matricule des anges.\"\nTra gennaio 2005 e giugno 2007 conduce la trasmissione \"Arr\u00eat sur images\" su France 5, presentata da Daniel Schneidermann, occupandosi delle critiche e delle osservazioni che una volta al mese venivano inviate alla trasmissione.\nNel 2007, su commissione della casa discografica Na\u00efve Records, dedica un breve racconto al gruppo rock francese \"Indochine\" che l'autrice ammira molto, e nel 2009, in occasione dell'uscita del loro nuovo album, scrive il testo di una delle canzoni, \"Les aubes sont mortes.\"\nNel 2008 crea la rivista di letteratura contemporanea \"Tina\" (con la collaborazione di \u00c9ric Arlix, Hugues Jallon, Dominiq Jenvrey, Emily King, Jean-Charles Massera, \u00c9milie Not\u00e9ris, Jean Perrier, Guy Tournaye).\nNel 2010 d\u00e0 il via alla manifestazione \u00ab\"\u00c0 vous de lire\"\u00bb, guidata dalla stessa Delaume insieme a Fr\u00e9d\u00e9ric Mitterrand. Sempre in quell'anno diventa direttrice di \u00ab\"Extraction\"\u00bb, una collezione dedita alla ricerca letteraria nelle sue forme pi\u00f9 varie (letteratura sperimentale). Distaccata dai canoni tradizionali, questa collezione si pone l'obbiettivo di dare voce a chi vuole sperimentare, di scoprire giovani autori e di permettere ad altri autori gi\u00e0 affermati di pubblicare i loro lavori pi\u00f9 singolari.\nNel 2013 con Daniel Schneidermann pubblica \"O\u00f9 le sang nous appelle\", romanzo dedicato allo zio dell'autrice Georges Ibrahim Abdallah, presunto capo della LARF (Fazione Rivoluzionaria Armata Libanese). Accusato dell'omicidio di diplomatici israeliani e americani venne condannato all'ergastolo al termine del processo tenutosi nel 1987 in Francia\".\"\nProduzione e Poetica.\nChlo\u00e9 Delaume ha scritto molti romanzi nei quali persegue una poetica sperimentale, trattando tematiche quali l'autofiction e il gioco.\nLei stessa definisce la sua produzione letteraria come una \"politique de r\u00e9volution du Je\" (politica di rivoluzione dell'Io), consistente nel \"rifiutare una realt\u00e0 satura di favole, le finzioni collettive, famigliari, culturali, religiose, istituzionali, sociali, economiche, politiche e mediatiche\".\nLa letteratura \u00e8 entrata nella vita dell'autrice grazie alla lettura di \"La Schiuma dei giorni\" di Boris Vian. L'influenza di Boris Vain sulle opere di Chlo\u00e9 Delaume \u00e8 diventata oggetto del saggio dell'autrice \"Tutti i giugno hanno la stessa pelle,\" il cui titolo \u00e8 ispirato al romanzo \"Tutti i morti hanno la stessa pelle\" di Vain. Chlo\u00e9 Delaume \u00e8 stata influenzata anche dai membri dell'Oulipo, in particolare da Raymond Queneau.\nHa collaborato con Julien Locquet alla composizione di testi interpretati negli album discografici del gruppo musicale \"Dorine Muraille\" e ha partecipato alla stesura di opere radiofoniche per France Culture, tra cui \"Transumanze,\" che fu anche pubblicata.\n\"L'urlo della clessidra,\" che le \u00e8 valso il Prix D\u00e9cembre nel 2001, viene considerato come il secondo volume della trilogia di autofiction iniziata con \"Le mocciose di Atropo\" e conclusa con \"La Vanit\u00e0 dei Sonnambuli.\"\nNel 2007 pubblica un libro-game, \"Di notte sono Buffy Summers,\" basandosi sulla serie televisiva \"Buffy l'ammazzavampiri.\" Leggendo questo tipo di libri il lettore si immedesima nel personaggio principale proprio come farebbe con un gioco di ruolo; un'altra caratteristica, rappresentativa della produzione contemporanea del libro-game \u00e8 che alla linearit\u00e0 del racconto tipica dei romanzi realisti viene sostituita la frammentariet\u00e0 del testo. Un altro esempio di questo tipo di produzione \u00e8 \"Sicuramlente no,\" pubblicato nel 2004 che si ispira al gioco da tavolo Cluedo.\nNel 2012 pubblica \"Una donna con nessuno dentro\", in cui esprime la sua idea di scrittura, ovvero \u00abun lento suicidio\u00bb. Per Chlo\u00e9 Delaume la letteratura non \u00e8 finalizzata alla salvezza, ma all'estetica: \u00abfare dell'opera d'arte la propria vita e della propria vita un'opera d'arte\u00bb.\nNel 2015 con la collaborazione dell'illustratore Franck Dion pubblica \"Alienaire,\" che si presenta come un libro che unisce al suo interno testo, film e musica. Questo \u00e8 un esempio degli \"objets hybrides\" (oggetti ibridi), come li definisce l'autrice, nati dalla sperimentazione della scrittura numerica. In occasione della sua pubblicazione Chlo\u00e9 Delaume dichiara che attraverso l'uso di varie tecniche (ibridismo) si pu\u00f2 sfiorare qualcosa che \u00e8 una forma d'arte totale."}
{"id": "6123395", "revid": "436907", "url": "https://it.wikipedia.org/wiki?curid=6123395", "title": "Fan Car-aoke", "text": "Fan Car-aoke \u00e8 uno spettacolo di variet\u00e0 italiano prodotto da Nonpanic. La prima edizione del programma, condotta da Giampaolo Morelli e Giulia Valentina, \u00e8 andata in onda in seconda serata tra l'autunno 2016 e l'inverno 2017 su Rai 1.\nLa seconda edizione \u00e8 prevista per il 2018, si sposta su Rai 2 con la conduzione di Andrea Perroni, Brenda Lodigiani e Giorgia Palmas.\nIl programma.\nIl programma prevede che a ogni puntata due personaggi del mondo della musica viaggino su un'auto e vengano portati in giro ripercorrendone la carriera tra esibizioni lampo e aneddoti. Nel frattempo, nell'auto che viaggia dietro, tre estimatori dei cantanti intervistati si sfidano in una minicompetizione basata sull'interpretazione di alcune canzoni dell'intervistato per guadagnarsi l'incontro con gli ospiti della puntata.\nPrima edizione.\nCollocazione in palinsesto.\nIl programma \u00e8 stato originariamente collocato nel palinsesto serale della domenica di Rai 1, a un orario anticipato rispetto agli orari classici della fascia di seconda serata in Italia, alle 22.30, in binomio con la terza stagione della serie televisiva \"Braccialetti rossi\". A causa dei risultati d'ascolto notevolmente bassi rispetto alla media della rete (un milione e mezzo di telespettatori, pari al 7,90% di share), la societ\u00e0 produttrice del formato, insieme con la direzione dell'emittente, hanno posticipato la trasmissione dei restanti episodi gi\u00e0 registrati al mese di dicembre.\nLa seconda puntata, avente come protagonista il cantante Nek, \u00e8 stata cos\u00ec trasmessa il 25 dicembre successivo, sempre di domenica in seconda serata, ma pi\u00f9 tardi rispetto al primo appuntamento, intorno alle 23.30."}
{"id": "6123402", "revid": "767487", "url": "https://it.wikipedia.org/wiki?curid=6123402", "title": "Frenship", "text": "FRENSHIP sono un duo di musica elettronica statunitense, composto da James Sunderland e da Brett Hite. Sono noti per il singolo, \"Capsize\".\nSunderland e Hite si sono incontrati al lavoro in un negozio di fitness Lululemon, si appassionarono di musica e questo ha portato loro alla creazione del duo."}
{"id": "6123407", "revid": "1424514", "url": "https://it.wikipedia.org/wiki?curid=6123407", "title": "Controtelai", "text": ""}
{"id": "6123408", "revid": "54193", "url": "https://it.wikipedia.org/wiki?curid=6123408", "title": "International Safe Harbor Privacy Principles", "text": ""}
{"id": "6123410", "revid": "54193", "url": "https://it.wikipedia.org/wiki?curid=6123410", "title": "EU-US Privacy Shield", "text": ""}
{"id": "6123421", "revid": "122246", "url": "https://it.wikipedia.org/wiki?curid=6123421", "title": "Supercoppa francese 2016 (pallavolo femminile)", "text": "La Supercoppa francese 2016 si \u00e8 svolta il 15 ottobre 2016: al torneo hanno partecipato due squadre di club francesi e la vittoria finale \u00e8 andata per la prima volta al Association Sportive Saint-Rapha\u00ebl Volley-Ball.\nRegolamento.\nLe squadre hanno disputato una gara unica."}
{"id": "6123425", "revid": "943256", "url": "https://it.wikipedia.org/wiki?curid=6123425", "title": "Analisi di durata", "text": ""}
{"id": "6123428", "revid": "446353", "url": "https://it.wikipedia.org/wiki?curid=6123428", "title": "Hatakaze", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, quinta unit\u00e0 della classe Kamikaze. Fu varato nel marzo 1924 dal cantiere navale dell'arsenale di Maizuru.\nMembro della 5\u00aa Divisione cacciatorpediniere, tra il dicembre 1941 e il marzo 1942 oper\u00f2 in supporto allo sbarco nipponico ad Aparri su Luzon e ad alcune azioni nella campagna delle Indie orientali olandesi, compresa la battaglia dello Stretto della Sonda. A partire dalla primavera stessa pass\u00f2 a compiti di scorta, vigilanza e pattugliamento dapprima nell'Oceano Indiano, poi nelle acque della baia di Tokyo e dell'arsenale di Yokosuka; fu anche assegnato alla difesa di alcuni convogli diretti alla grande base di Truk o a quella avanzata di Rabaul. All'inizio del 1943 rimase per\u00f2 gravemente danneggiato per un'esplosione accidentale e pot\u00e9 riprendere servizio solo in settembre con dotazione contraerea e antisommergibile aumentata. Al principio del 1945 condusse un convoglio a Takao (Formosa) e l\u00ec fu sorpreso, il 15 gennaio, da una pesante incursione aeronavale statunitense che ne caus\u00f2 l'affondamento.\nCaratteristiche.\nLo \"Hatakaze\" presentava una lunghezza fuori tutto di 102,56 metri, una larghezza massima di 9,14 metri e un pescaggio di 3,05 metri; il dislocamento era di tonnellate, la stazza a pieno carico raggiungeva le tonnellate. L'impianto propulsore era composto da quattro caldaie Kampon, due turbine a ingranaggi a vapore Parsons, due alberi motore dotati di elica: sviluppava una potenza di \u00a0shp e consentiva una velocit\u00e0 massima di 37,2 nodi. La scorta di carburante era di 420 tonnellate di olio combustibile, che garantiva un'autonomia massima di miglia alla velocit\u00e0 di 14 nodi (circa chilometri a 26,6\u00a0km/h). L'armamento, distribuito lungo l'asse longitudinale dello scafo, era composto da quattro cannoni Type 3 da 120\u00a0mm lunghi 45 calibri (L/45), piazzati su piedistalli e con propria scudatura, e da tre impianti binati di tubi lanciasiluri Type 6 da 533\u00a0mm a brandeggio elettrico. Erano poi disponibili due mitragliatrici leggere Lewis da 7,7\u00a0mm, venti mine e un apparato di sminamento. L'equipaggio contava 148 uomini.\nNel 1939 lo \"Hatakaze\" sub\u00ec l'unica modifica prima della guerra: imbarc\u00f2 a poppa quattro apparati lanciatori Type 81 per bombe di profondit\u00e0 (due per lato) assieme a diciotto ordigni.\nServizio operativo.\nCostruzione.\nIl cacciatorpediniere \"Hatakaze\" fu ordinato nell'anno fiscale edito dal governo giapponese nel 1920, inizialmente indicato come \"cacciatorpediniere Numero 9\" (in lingua giapponese \"9-G\u014d kuchikukan\"). La sua chiglia fu impostata nel cantiere navale dell'arsenale di Maizuru il 3 luglio 1923 e il varo avvenne il 15 marzo 1924; fu completato il 30 agosto dello stesso anno e il 1\u00ba agosto 1928 assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\n1941-1942.\nTra il 1940 e il 1941 lo \"Hatakaze\", allora al comando del capitano di corvetta Atsuo Iritono, fu assegnato alla 5\u00aa Divisione cacciatorpediniere con i gemelli \"Asakaze\" (nave ammiraglia), e \"Matsukaze\"; la divisione dipendeva dalla 5\u00aa Squadriglia che a sua volta era agli ordini della 3\u00aa Flotta. Il 26 novembre 1941 il \"Matsukaze\" e il resto dello squadrone lasciarono lo Stretto di Terashima, sulla costa settentrionale di Ky\u016bsh\u016b, e tre giorni dopo si fermarono alla base militare di Mako nelle Pescadores in vista delle imminenti operazioni nel Sud-est asiatico. Il 7 dicembre salp\u00f2 con il gruppo di invasione incaricato di sbarcare ad Aparri: l'operazione avvenne con successo il 10 dicembre. Il 22 lo \"Hatakaze\" e i gemelli furono presenti all'importante sbarco nel Golfo di Lingayen, che riusc\u00ec senza troppe difficolt\u00e0; fu pertanto inviato all'Isola di Formosa e dal 31 dicembre al 18 gennaio 1942 rimase impegnato nella difesa di alcuni convogli carichi di truppe che sbarcavano a Singora; il 10 gennaio collabor\u00f2 con il \"Fubuki\" e lo \"Asakaze\" nel recuperare i naufraghi dello \"Akita Maru\", colato a picco da un sommergibile. Riunitosi al resto della 5\u00aa Squadriglia, tra il 2 e l'8 febbraio lo segu\u00ec nella scorta a un ennesimo convoglio che si ferm\u00f2 alla baia di Cam Ranh e, dopo la met\u00e0 del mese, lo \"Hatakaze\" e il resto della divisione furono integrati nello schermo difensivo del gruppo occidentale d'invasione per Giava. Tale assembramento inizi\u00f2 a sbarcare nella notte tra 28 febbraio e il 1\u00ba marzo, ma fu disturbato dalla fuga degli incrociatori e australiano: scoppi\u00f2 una breve ma violenta battaglia, durante la quale lo \"Hatakaze\" lanci\u00f2 alcuni siluri che contribuirono a fermare e affondare le due navi. Giava fu conquistata il 9 marzo e il giorno dopo la 5\u00aa Squadriglia fu sciolta; lo \"Harukaze\" e le unit\u00e0 gregarie passarono sotto il comando dell'appena costituita 1\u00aa Flotta di spedizione del sud, una delle componenti della Flotta dell'Area sud-occidentale. Dopo aver accompagnato un convoglio da Giava a Singapore (10-13 marzo), lo \"Hatakaze\" fu assegnato a un ciclo di missioni di difesa a convogli di truppe diretti a Penang e Rangoon, rinforzi alla vittoriosa 15\u00aa Armata che stava occupando la Birmania, conclusosi il 28 aprile.\nIl 5 maggio fu riassegnato al 1\u00ba Distretto navale con quartier generale a Yokosuka e, quindi, il giorno seguente part\u00ec di scorta a una petroliera: le due unit\u00e0 arrivarono il 15 e lo \"Hatakaze\" fu sottoposto a manutenzione per alcune settimane. Da giugno a settembre rimase di pattuglia nella baia di Tokyo, contribuendo inoltre alla difesa delle navi in entrata e uscita. Verso la fine di settembre si port\u00f2 a Kure e ne part\u00ec il 25 assieme alla portaerei di scorta \"Unyo\", diretta all'importante base di Truk; la lasci\u00f2 l\u00ec il 1\u00ba ottobre per continuare subito la navigazione verso Rabaul, di scorta a un convoglio, e poi in direzione delle isole Palau, alle quali accompagn\u00f2 un altro gruppo di mercantili. In novembre torn\u00f2 a Yokosuka e dal 24 rimase di guardia nelle acque prospicienti l'arsenale, passando tre giorni dopo al comando del capitano di corvetta Shir\u014d Kohara. In un momento imprecisato dell'anno lo \"Hatakaze\" aveva incrementato la propria dotazione contraerea: il cannone poppiero numero 4 da 120\u00a0mm, l'apparato lanciasiluri pi\u00f9 arretrato e le mitragliatrici da 7,7\u00a0mm furono sbarcati per fare spazio a sei o dieci cannoni Type 96 da 25\u00a0mm L/60, suddivisi in tre/cinque installazioni doppie.\n1943-1944.\nIl 2 marzo 1943 lo \"Hatakaze\" fu squarciato da un'esplosione accidentale a proravia e fu costretto a un lungo periodo di inattivit\u00e0, durante il quale pass\u00f2 al comando del capitano di corvetta Seiichi Okada. Probabilmente, nel corso delle riparazioni, aggiunse altri cannoni Type 96 da 25\u00a0mm (da sette a dieci) e quattro mitragliatrici pesanti Type 93 da 13,2\u00a0mm, tutte armi su supporto singolo. Increment\u00f2 poi a circa quaranta la scorta di bombe di profondit\u00e0. In conseguenza di tali interventi il dislocamento a vuoto aument\u00f2 a tonnellate e la velocit\u00e0 massima pass\u00f2 a 35 nodi. Lo \"Hatakaze\" riprese servizio il 22 settembre nella zona delle isole Ogasawara, dove esplet\u00f2 compiti di difesa ai convogli in transito. Il 1\u00ba marzo 1944 ebbe un nuovo comandante nella persona del tenente di vascello Chikamitsu Takayanagi e tra il 22 e il 30 accompagn\u00f2 il convoglio Matsu Numero 3 da Tokyo a Saipan; il servizio reso ad aprile e nella prima met\u00e0 di maggio, per\u00f2, non \u00e8 noto. In primavera ed estate lo \"Hatakaze\" fu intensivamente utilizzato nelle scorte a gruppi di trasporti, cargo e simili: protesse il convoglio 3515 da Tateyama a Saipan (17-25 maggio) e il 4530 dall'isola a Yokosuka (31 maggio-8 giugno), poi a cavallo tra luglio e agosto difese il convoglio 4804 che da Tateyama rec\u00f2 rinforzi all'isola di Chichi-jima. Il 4 agosto, poco dopo aver preso il mare per fare ritorno a Tateyama, il convoglio fu attaccato da velivoli imbarcati statunitensi della Terza Flotta e lo \"Hatakaze\" fu avariato al timone da un paio di bombe scoppiate vicino allo scafo, oltre a contare qualche vittima a bordo. Non si conosce la carriera dello \"Hatakaze\" dopo essere stato rimesso in efficienza sino al 20 dicembre, quando fu riassegnato alla 31\u00aa Squadriglia di scorta, rispondente alla 5\u00aa Flotta. Cinque giorni pi\u00f9 tardi, per\u00f2, fu trasferito alle dirette dipendenze della Flotta Combinata che lo spost\u00f2 a Moji.\n1945: l'affondamento.\nIl 31 dicembre 1944 lo \"Hatakaze\" salp\u00f2 dalla cittadina assieme alla vecchia portaerei \"Ryuho\" e al convoglio HI-87, destinato alla base militare di Takao a Formosa. Il viaggio non fu disturbato da attacchi aerei o sottomarini e si concluse con successo il 9 gennaio 1945. La settimana successiva, per\u00f2, Takao fu bombardata da gruppi di velivoli lanciati dalle portaerei statunitensi nell'ambito della pi\u00f9 ampia operazione Gratitude, e lo \"Hatakaze\" fu sorpreso in porto: incass\u00f2 pi\u00f9 ordigni e affond\u00f2 in rada (). Non \u00e8 noto quante vittime ci furono tra l'equipaggio, ma il comandante Takayanagi sopravvisse e in seguito fu riassegnato al comando della nave scuola \"Sumire\".\nLo \"Hatakaze\" fu rimosso dai registri della Marina imperiale giapponese il 10 marzo 1945."}
{"id": "6123434", "revid": "38120", "url": "https://it.wikipedia.org/wiki?curid=6123434", "title": "Roche vive", "text": ""}
{"id": "6123439", "revid": "125839683", "url": "https://it.wikipedia.org/wiki?curid=6123439", "title": "RomaNatura", "text": "RomaNatura, \u00e8 un ente pubblico italiano preposto alla tutela e valorizzazione del patrimonio naturale e paesaggistico presente nel territorio comunale di Roma. Ha sede a Roma, via Gomenizza, 81, il Presidente di RomaNatura \u00e8 Maurizio Gubbiotti, direttore \u00e8 Emiliano Manari.\nOrganizzazione.\nRomaNatura \u00e8 una struttura periferica del ministero dell'ambiente e gode della massima autonomia in ambito amministrativo e contabile dagli anni 2001/2003.\nLa Soprintendenza \u00e8 dotata di tre organi amministrativi, che prevedono la figura del Soprintendente, del Consiglio di Amministrazione e del Collegio dei revisori dei conti. Il Soprintendente presiede il consiglio di amministrazione.\nCompiti e servizi.\nObiettivi recenti dell'ente:"}
{"id": "6123445", "revid": "16758", "url": "https://it.wikipedia.org/wiki?curid=6123445", "title": "Stefan Kessler", "text": ""}
{"id": "6123446", "revid": "122246", "url": "https://it.wikipedia.org/wiki?curid=6123446", "title": "Supercoppa francese 2016 (pallavolo maschile)", "text": "La Supercoppa francese 2016 si \u00e8 svolta il 15 ottobre 2016: al torneo hanno partecipato due squadre di club francesi e la vittoria finale \u00e8 andata per la prima volta al Gaz\u00e9lec Football Club Ajaccio Volley-Ball.\nRegolamento.\nLe squadre hanno disputato una gara unica."}
{"id": "6123476", "revid": "767487", "url": "https://it.wikipedia.org/wiki?curid=6123476", "title": "Next of Kin (film 1984)", "text": "Next of Kin \u00e8 un film del 1984 diretto da Atom Egoyan.\nIl regista Egoyan, al suo debutto in un lungometraggio, \u00e8 anche soggettista, sceneggiatore, produttore, montatore, e ha collaborato alla colonna sonora.\nTrama.\nPeter Foster \u00e8 un giovane canadese che vive con i litigiosi genitori. Un giorno scopre per caso una videocassetta in cui una coppia di immigrati armeni, George e Sonya Deryan, d\u00e0 in adozione il proprio bambino. Decide cos\u00ec di far visita alla famiglia Deryan fingendo di essere il loro figlio Bedros. Accolto a braccia aperte, cercher\u00e0 di ricucire i rapporti tra George e sua figlia Azah.\nDistribuzione.\nIl film \u00e8 stato distribuito nelle sale cinematografiche canadesi a partire dal 30 novembre 1984, dopo l'anteprima dell'11 settembre e la proiezione al Mannheim-Heidelberg International Filmfestival avvenuta nel mese di ottobre.\nCritica.\nFernando F. Croce di \"CinePassion\" ha giudicato \"straordinariamente lucido\" il film di debutto del regista, aggiungendo che \u00abanche se il suo stile brillante \u00e8 nel migliore dei casi embrionale, la complessit\u00e0 dei temi di Egoyan \u00e8 gi\u00e0 in mostra\u00bb. Ben Nicholson ha scritto su \"CineVue\": \u00ab\"Next of Kin\" \u00e8 sicuramente un film che annunciava Egoyan come un eccitante nuovo talento e poneva le basi per gran parte della sua produzione cinematografica futura\u00bb."}
{"id": "6123485", "revid": "71155", "url": "https://it.wikipedia.org/wiki?curid=6123485", "title": "Palazzo Bortolazzi (Trento)", "text": ""}
{"id": "6123486", "revid": "71155", "url": "https://it.wikipedia.org/wiki?curid=6123486", "title": "Palazzo Bortolazzi (Vattaro)", "text": ""}
{"id": "6123487", "revid": "101768", "url": "https://it.wikipedia.org/wiki?curid=6123487", "title": "Case Cazuffi", "text": ""}
{"id": "6123489", "revid": "287204", "url": "https://it.wikipedia.org/wiki?curid=6123489", "title": "Petange", "text": ""}
{"id": "6123491", "revid": "71155", "url": "https://it.wikipedia.org/wiki?curid=6123491", "title": "Dino Piero Giarda", "text": ""}
{"id": "6123498", "revid": "247222", "url": "https://it.wikipedia.org/wiki?curid=6123498", "title": "Il gioco dei nomi", "text": ""}
{"id": "6123500", "revid": "767487", "url": "https://it.wikipedia.org/wiki?curid=6123500", "title": "7 minuti", "text": "7 minuti \u00e8 un film del 2016 diretto da Michele Placido.\n\u00c8 ispirato a una storia realmente accaduta in Francia a Yssingeaux ed \u00e8 tratto dall'omonimo testo teatrale di Stefano Massini.\nTrama.\nUn\u2019azienda tessile viene acquisita da una multinazionale estera. La nuova propriet\u00e0 sembra intenzionata a non effettuare licenziamenti ma chiede alle operaie di firmare una particolare clausola che prevede la riduzione di 7 minuti dell'orario di pranzo. Lo sviluppo del dibattito fra le operaie porter\u00e0 ognuna di essa a una fase di profonda riflessione, arrivando fino a mettere l\u2019una contro l\u2019altra durante la fase di approvazione della nuova clausola del contratto di lavoro.\nLe vite delle protagoniste, con le proprie travagliate vicende personali, simboleggiano le difficolt\u00e0 verosimili e riscontrabili nell\u2019ambiente lavorativo contemporaneo, quali la mancata denuncia di molestie sessuali sul posto di lavoro (ad opera del datore), la disabilit\u00e0, la maternit\u00e0, il mantenimento della famiglia con uno stipendio da operaio e la difficolt\u00e0 di rifiutare restrizioni a quelle libert\u00e0 che spettano di diritto sul posto di lavoro a causa della paura del licenziamento.\nIl film si svolge nell\u2019arco di un\u2019intera giornata, partendo dalla routine mattutina delle protagoniste e arrivando alla sera, quando finalmente le operaie arrivano ad una decisione non senza difficolt\u00e0.\nDistribuzione.\nIl film \u00e8 uscito il 3 novembre 2016 con distribuzione Koch Media\nAccoglienza.\nLa pellicola ha incassato \n$593,966"}
{"id": "6123503", "revid": "88740", "url": "https://it.wikipedia.org/wiki?curid=6123503", "title": "The Liberation Day Tour", "text": "Il The Liberation Day Tour \u00e8 stato un breve tour di due date del gruppo industrial sloveno dei Laibach in Corea del Nord.\nI Laibach sono stati il primo gruppo straniero a esibirsi dalla nascita della Corea del Nord.\nIl \"The Liberation Day Tour\" era chiamato cos\u00ec per ricordare il 70\u00ba anniversario della fine dell'occupazione giapponese della Corea nel 1945. \nOrganizzazione.\nIl breve tour \u00e8 stato organizzato dai tour operator specializzati in viaggi in Corea del Nord \"Young Pioneer Tours\" che ha sede a Xi'an in Cina e da \"Koryo Tours\" che ha sede a Pechino.\nLocation.\nCome location \u00e8 stata scelta la sala principale del Conservatorio di Pyongyang \"Kim Won Gyun\", il pubblico era per entrambe le date di 1.000 persone tra cui alcuni stranieri.\nDocumentario.\nNel 2016 \u00e8 uscito il documentario \"Liberation Tour\" diretto dall'artista norvegese Morten Traavik che ha anche fatto da regista per un recente video di un singolo del gruppo, \"The Whistleblowers\".\nScaletta del tour.\nLa scaletta del tour \u00e8 stata la seguente:"}
{"id": "6123508", "revid": "3732", "url": "https://it.wikipedia.org/wiki?curid=6123508", "title": "L'Idea Nazionale", "text": "L'Idea Nazionale fu un periodico italiano fondato a Roma nel 1911. Fu pubblicato fino al dicembre 1925.\nStoria.\nNato come settimanale vicino alle posizioni dell'Associazione Nazionalista Italiana, fu fondato da Enrico Corradini insieme con Luigi Federzoni, Roberto Forges Davanzati, Francesco Coppola e Maurizio Maraviglia. Come data d'inizio delle pubblicazioni fu scelto l'anniversario della Battaglia di Adua (1\u00ba marzo 1896). Nel 1911 l'Associazione sostenne l'intervento italiano contro l'Impero ottomano in Libia e nelle isole dell'Egeo; il giornale intraprese una campagna di stampa a favore dell'entrata in guerra. \nPer i primi tre anni \u00abL'Idea Nazionale\u00bb ebbe periodicit\u00e0 settimanale. Nel 1914 si decise di trasformarla in quotidiano. A tale fine, il giornale cerc\u00f2 finanziamenti presso gli industriali di orientamento nazionalista e protezionista. Il 14 maggio 1914 si costitu\u00ec la nuova societ\u00e0 editrice, \u00abL'Italiana\u00bb (capitale sociale di 700.000 lire suddivise in 140 quote). A condurre le trattative fu un industriale vicino all'Associazione nazionalista: Dante Ferraris, industriale metallurgico e vicepresidente della Fiat. Le sovvenzioni provennero dai settori siderurgico, meccanico e zuccheriero: Max Bondi, Emilio Bruzzone (Societ\u00e0 siderurgica di Savona e Societ\u00e0 italiana per l'industria dello zucchero indigeno), Emanuele Vittorio Parodi, Ernesto Breda, Carlo Esterle (Edison (azienda)). Dante Ferraris fu presidente del primo consiglio d'amministrazione, affiancato da un comitato politico presieduto da Pier Ludovico Occhini.\nDal 2 ottobre 1914 il giornale usc\u00ec con cadenza quotidiana. \u00abL'Idea Nazionale\u00bb sostenne l'intervento italiano nella Prima guerra mondiale. Nel marzo del 1915, quando la campagna interventista si fece pi\u00f9 accesa, il quotidiano pubblic\u00f2 numerosi articoli dei suoi opinionisti che invitavano il governo a entrare senz'altro in guerra. Nella campagna interventista si distinsero tutti i dirigenti dell'Associazione nazionalista, e in particolare Corradini, Rocco, Coppola. Il 20 ottobre 1915, a causa del rapporto sempre pi\u00f9 stretto di Corradini con i fratelli Perrone, proprietari dell'Ansaldo (tramite il loro cognato Pier Lorenzo Parisi, banchiere), Ferraris lasci\u00f2 la societ\u00e0. Di fatto i fratelli Perrone divennero i principali finanziatori del giornale, pur senza poterlo controllare in maniera completa.\nNel 1918, quando l'Associazione Nazionalista firm\u00f2 il Patto di Roma accettando l'emancipazione delle nazionalit\u00e0 dell'Impero asburgico, dirigenti come Francesco Coppola e alcuni intellettuali vicini all'associazione, come Piero Foscari, abbandonarono \u00abL'Idea Nazionale\u00bb per protesta. Nel febbraio 1920 la societ\u00e0 editrice venne messa in liquidazione; fu rilevata da Alfredo Rocco (dietro di lui c'erano i fratelli Perrone, che da alcuni mesi non accettavano pi\u00f9 la linea politica di Corradini e, cos\u00ec, strinsero ancora di pi\u00f9 il controllo sul quotidiano). Rocco divenne presidente e amministratore delegato della nuova societ\u00e0 editrice, denominata semplicemente \u00abSociet\u00e0 editrice de \"L'Idea Nazionale\"\u00bb. Il giornale assunse Attilio Tamaro come nuovo redattore capo; Corradini e altri dirigenti lasciarono la testata. Nel 1922, quando l'Ansaldo fall\u00ec e i Perrone interruppero i finanziamenti, il giornale riusc\u00ec a sopravvivere grazie ai finanziamenti di altri industriali, ma Rocco lasci\u00f2 la direzione, che torn\u00f2 a Roberto Forges Davanzati. Nel giornale, inoltre, rientr\u00f2 Corradini.\nDal 1924 usc\u00ec il supplemento illustrato \u00abL'Idea coloniale\u00bb, rivista di 6-8 pagine diretta da Ferdinando Nobili Massuero, con Guido Cortese redattore responsabile.\nIl 28 dicembre 1925 il quotidiano fu assorbito dalla \u00abTribuna\u00bb. Da allora \"L'Idea nazionale\" apparve sotto la testata. Roberto Forges Davanzati, direttore dell'Idea Nazionale, pass\u00f2 a dirigere \u00abLa Tribuna\u00bb."}
{"id": "6123509", "revid": "124869386", "url": "https://it.wikipedia.org/wiki?curid=6123509", "title": "J. R. Ramirez", "text": "Biografia.\nNato a Cuba, si trasferisce appena neonato con la famiglia a Tampa, in Florida. Conosciuto per il ruolo di Julio in \"Power\", ricorrente nella prima stagione, ne diventa membro fisso a partire dalla seconda.\nDoppiatori italiani.\nNelle versioni in italiano dei suoi film, J.R. Ramirez \u00e8 stato doppiato da:"}
{"id": "6123513", "revid": "599013", "url": "https://it.wikipedia.org/wiki?curid=6123513", "title": "Cathy Couturier", "text": "Carriera.\nClub.\nCathy Couturier si appassiona al calcio fin da giovanissima, decidendo di tesserarsi con il Saint-Cloud nel 2005, societ\u00e0 con la quale rimane fino al 2010 prima di passare al Rueil-Malmaison, dove rimane per due stagioni.\nLe prestazioni offerte nei campionati giovanili attirano l'attenzione del Paris Saint-Germain che nel luglio 2012 le offre l'opportunit\u00e0 di tesserarsi in un grande club. Gioca al suo primo anno nella formazione Under-16 per passare velocemente alla Under-19. Inserita in rosa con la prima squadra fin dalla stagione 2013-2014, non riesce a trovare spazio venendo impiegata in sole due occasioni nella stagione successiva, facendo il suo debutto in Division 1 F\u00e9minine il 30 novembre 2014, nell'incontro dove il PSG supera per 3-1 le avversarie del Rodez. Date le difficolt\u00e0 a trovare impiego con continuit\u00e0 Couturier decide di lasciare la societ\u00e0 parigina al termine della stagione 2015-2016\nDurante il calciomercato estivo 2016 sottoscrive un accordo con il Rodez per giocare con i colori giallorossi la stagione entrante. Al termine della stagione si \u00e8 trasferita al Soyaux.\nNazionale.\nNel marzo 2013 la federazione calcistica della Francia (\"F\u00e9d\u00e9ration Fran\u00e7aise de Football\" - FFF) la chiama per indossare la maglia della nazionale francese Under-16, con la quale fa il suo debutto in occasione dell'amichevole dell'8 marzo con la Turchia.\nNel 2015 il selezionatore della formazione Under-19 Gilles Eyquem decide di inserirla in rosa nell'amichevole del 6 marzo, dove le \"Blues\" superano con un netto 6-0 le pari et\u00e0 dell'Ungheria. Le prestazioni offerte convincono Eyquem a utilizzarla durante le qualificazioni all'europeo di Slovacchia 2016 dove, superato il turno, riesce a vincere il torneo battendo in finale per 2-1 le avversarie della .\nIn previsione della selezione al mondiale di Papua Nuova Guinea 2016, l'8 novembre 2016 Couturier indossa per la prima volta la maglia della rappresentativa Under-20 scendendo in campo nell'amichevole dell'8 novembre contro le pari et\u00e0 del , incontro terminato 2-0 per le francesi. Durante il torneo verr\u00e0 impiegata una sola volta, il 21 novembre 2016 al Bava Park di Port Moresby, quando le \"Blues\" superano per 2-0 le padrone di casa della ."}
{"id": "6123517", "revid": "1846281", "url": "https://it.wikipedia.org/wiki?curid=6123517", "title": "Finale della Coppa dei Campioni 1984-1985", "text": "La finale della 30\u00aa edizione di Coppa dei Campioni si disput\u00f2 il 29 maggio 1985 presso lo stadio Heysel di Bruxelles tra gli inglesi del e gli italiani della . All'incontro assistettero circa spettatori.\nL'incontro, arbitrato dallo svizzero Andr\u00e9 Daina, vide la vittoria della squadra bianconera per 1-0 sancendo il primo trionfo juventino in Coppa dei Campioni, e contestualmente la fine del dominio inglese nella competizione, le cui squadre avevano vinto sette delle otto precedenti edizioni.\nL'attesa sugli spalti venne funestata dalla cosiddetta strage dell'Heysel nella quale morirono 39 spettatori e oltre 600 rimasero feriti: ci\u00f2 nonostante Juventus e Liverpool furono obbligate da autorit\u00e0 e organizzatori a giocare ugualmente la finale per motivi di ordine pubblico, dopo che venne dichiarato lo stato d'assedio in citt\u00e0.\nIl cammino verso la finale.\nLa di Giovanni Trapattoni esord\u00ec contro i finlandesi dell' che sconfisse con un risultato aggregato di 6-1. Agli ottavi di finale gli svizzeri del furono travolti da un complessivo 6-2. Ai quarti la squadra torinese ebbe la meglio sui cecoslovacchi dello , centrando la qualificazione con un 3-0 in casa che di fatto rese ininfluente la sconfitta per 0-1 rimediata a Praga. In semifinale i \"Bianconeri\" affrontarono i francesi del , ipotecando di fatto l'accesso alla finale con il 3-0 maturato all'andata al Comunale, nonostante nel \"retour match\" al Parc Lescure i girondini avessero tenuto in bilico l'esito della qualificazione fino all'ultimo con un'ininfluente vittoria 2-0.\nIl di Joe Fagan, campione in carica, inizi\u00f2 il cammino nel torneo contro i polacchi del , battendoli con un risultato complessivo di 5-0. Agli ottavi i lusitani del furono battuti 3-1 in Inghilterra, rendendo ininfluente la sconfitta per 0-1 nella gara di ritorno in Portogallo. Ai quarti di finale i \"Reds\" incontrarono gli austriaci dell', battendoli con un risultato aggregato di 5-2. In semifinale i greci del persero sia l'andata ad Anfield sia il ritorno all'Alexandras coi risultati di 4-0 e 1-0.\nLa partita.\nLa finale dell'Heysel, che mise a fronte i campioni in carica di Coppa dei Campioni e quelli di Coppa delle Coppe \u2014 peraltro al tempo nelle prime due posizioni del ranking UEFA e gi\u00e0 affrontatisi pochi mesi prima nella Supercoppa UEFA \u2014, ebbe luogo con un'ora e mezza in ritardo come conseguenza degli incidenti sugli spalti provocati nel prepartita dagli \"hooligan\" britannici: nonostante il tragico contesto in cui persero la vita 39 persone, e che port\u00f2 il governo belga a dichiarare lo stato d'assedio a Bruxelles, la finale si svolse ugualmente per disposizione congiunta tra l'UEFA, le associazioni nazionali italiana, inglese e belga \u2014 quest'ultima incaricata dell'organizzazione dell'evento \u2014 oltrech\u00e9 il connazionale Ministero dell'Interno, il sindaco e la polizia della citt\u00e0 (nonostante la richiesta esplicita della societ\u00e0 bianconera di non disputarla); questo poich\u00e9 si arriv\u00f2 alla conclusione che un sgombero prematuro dello stadio avrebbe potuto aumentare il numero di vittime.\nRitenuta dal punto di vista strettamente sportivo una delle migliori finali disputatasi nelle competizioni europee fino a quel tempo, le due squadre scesero in campo con le formazioni-tipo. Intorno al quarto d'ora del secondo tempo il bianconero Zbigniew Boniek, su un lancio da 50 metri di Michel Platini, s'invol\u00f2 verso la porta avversaria ma venne atterrato da Gary Gillespie: nonostante il fallo fosse avvenuto circa un metro fuori dall'area di rigore, l'arbitro svizzero Andr\u00e9 Daina, rimasto a circa 25 metri dallo sviluppo dell'azione, assegn\u00f2 un calcio di rigore per la Juventus, trasformato da Platini il quale spiazz\u00f2 Bruce Grobbelaar dal dischetto. Il risultato non cambi\u00f2 fino alla fine dell'incontro e il presidente dell'UEFA Jacques Georges consegn\u00f2 per la prima volta la coppa ai \"Bianconeri\", che divennero anche la prima squadra nella storia del calcio europeo a mettere in bacheca tutti i tre maggiori trofei confederali per club; a completare il trionfo juventino, con il \"penalty\" realizzato Platini emerse quale capocannoniere dell'edizione (assieme a Nilsson dell').\nDeterminante per la vittoria della Juventus fu l'atteggiamento tattico messo in atto da Trapattoni, il quale sacrific\u00f2 gli inserimenti del libero Scirea e, in misura minore, del terzino fluidificante Cabrini \u2014 caratteristici del sistema di gioco allora usato dalla formazione bianconera \u2014 evitando cos\u00ec le veloci ripartenze del Liverpool, ridimensionando l'azione antagonista a tiri da fuori area, alcuni di essi contenuti con sicurezza dal portiere bianconero Tacconi e altri deviati pressoch\u00e9 stabilmente in angolo, ed escludendo di fatto dal gioco i giocatori pi\u00f9 pericolosi della compagine britannica attraverso la marcatura a zona messa in atto dalla prima punta juventina Rossi \u2014 partendo del centro dell'attacco e allargandosi sul fianco destro \u2014 ai danni del terzino Neal; ci\u00f2 fece emergere spazi sia sul fianco destro che al centro della difesa \"Reds\" per gli inserimenti sul fronte offensivo di Boniek e Briaschi, i quali s'intercambiarono di posizione per mettere in difficolt\u00e0 la fase difensiva della squadra avversaria, quella a uomo di Bonini sul regista Dalglish, tamponandolo della creazione di manovre offensive oltrech\u00e9 le prestazioni di Platini, il quale prevalse sul proprio marcatore fisso Wark \u2014 il pi\u00f9 veloce dei centrocampisti inglesi \u2014 e dello stopper Brio, altrettanto efficace sul centravanti Rush nel corso dell'intera partita, non concedendoli spazi sia nel gioco a terra sia nei duelli aerei.\nNei giorni successivi, come sanzione per i succitati incidenti prepartita, a tutte le squadre della First Division venne preclusa la partecipazione a qualsiasi competizione confederale per i successivi cinque anni \u2014 sei per il Liverpool finalista, per \u00abresponsabilit\u00e0 oggettiva\u00bb."}
{"id": "6123518", "revid": "767487", "url": "https://it.wikipedia.org/wiki?curid=6123518", "title": "William Bagot, II barone Bagot", "text": "Biografia.\nEra il figlio di William Bagot, I barone Bagot, e di sua moglie, Elizabeth St John, figlia di John St John, II visconte St John. Frequent\u00f2 il Christ Church.\n\u00c8 stato un membro della Society of Antiquaries e poi nel 1834 insignito della laurea honoris causa di dottore di legge civile alla Oxford University.\nHa scritto un libro, nel 1823, \"Memorials of the Bagot Family\", una genealogia dettagliata della famiglia Bagot.\nMatrimoni.\nPrimo Matrimonio.\nSpos\u00f2, il 30 maggio 1799 a Londra, Emily Fitzroy (26 dicembre 1770-8 giugno 1800), figlia di Charles Fitzroy, I barone Southampton. Ebbero una figlia:\nSecondo Matrimonio.\nSpos\u00f2, il 17 febbraio 1807 a Londra, Lady Louisa Legge (8 marzo 1787-13 agosto 1816), figlia di George Legge, III conte di Dartmouth. Ebbero quattro figli:\nMorte.\nMor\u00ec il 12 febbraio 1856 a Blithfield."}
{"id": "6123519", "revid": "1543377", "url": "https://it.wikipedia.org/wiki?curid=6123519", "title": "Roller Hockey Premier League 2016-2017", "text": "La Roller Hockey Premier League 2016-2017 \u00e8 stata la 43\u00aa edizione del torneo di primo livello del campionato inglese di hockey su pista. Esso \u00e8 organizzato dalla federazione di pattinaggio dell'Inghilterra. La competizione \u00e8 iniziata il 17 settembre 2016 e si \u00e8 conclusa il 17 giugno 2017.\nIl torneo \u00e8 stato vinto dal per la 2\u00aa volta nella sua storia."}
{"id": "6123548", "revid": "380453", "url": "https://it.wikipedia.org/wiki?curid=6123548", "title": "Conference Carolinas 2016 (pallavolo maschile)", "text": "La Conference Carolinas 2016 si \u00e8 svolta dal 12 gennaio al 23 aprile 2016: al torneo hanno partecipato 10 squadre universitarie statunitensi e la vittoria finale \u00e8 andata per la seconda volta allo .\nRegolamento.\n\u00c8 prevista una stagione regolare che vede le dieci formazioni impegnate nella conference affrontarsi due volte tra loro, per un totale di ventidue incontri ciascuna; parallelamente vengono disputati anche degli incontri extra-conference contro formazioni appartenenti ad altre conference o non affiliate ad alcuna di esse, dando vita a due classifiche separate una relativa alla Conference Carolinas ed una totale."}
{"id": "6123557", "revid": "287204", "url": "https://it.wikipedia.org/wiki?curid=6123557", "title": "Kremlin Cup 2016 - Singolare maschile", "text": "Marin \u010cili\u0107 era il detentore del titolo da due anni, ma ha deciso di non partecipare a questa edizione.\nIn finale Pablo Carre\u00f1o Busta ha sconfitto Fabio Fognini con il punteggio di 4-6, 6-3, 6-2.\nTeste di serie.\nLe prime quattro teste di serie ricevono un bye per il secondo turno."}
{"id": "6123561", "revid": "1305772", "url": "https://it.wikipedia.org/wiki?curid=6123561", "title": "Yahhh!", "text": "Yahhh! \u00e8 il terzo singolo del rapper statunitense Soulja Boy, realizzato con la collaborazione di Arab ed estratto dall'album in studio S\"ouljaboytellem.com\". La traccia \u00e8 stata rilasciata il 31 dicembre 2007.\nVideoclip.\nIl videoclip, parodia le persone che cercano di ottenere l'autografo di Soulja Boy, tra cui Duane Chapman di \"Dog The Bounty Hunter\", un'imitazione di Hilary Clinton e un'imitazione di Britney Spears, che sembra essere ubriaca. Il video mostra anche un fantoccio animato stop-motion che interagisce con il cast. Il video \u00e8 stato presentato su BET il 7 gennaio 2008 e si \u00e8 classificato al 92\u00ba posto su \"BET's Notarized: Top 100 Videos of 2008 countdown\". Terminato il videoclip, se ne sussegue un altro di breve durata, della traccia \"Report Card\", anch'esso inserito nell'album S\"ouljaboytellem.com\"\".\" Il videoclip, vede Soulja Boy, Arab e altre persone ballare dentro una scuola. Il video termina con lo stesso Soulja Boy che invita gli alunni a restare a scuola.\nCritica.\nLa canzone ha ricevuto recensioni estremamente negative da parte della critica. Alex Fletcher di \"Digital Spy\" ha dato alla canzone una stella su cinque e ha scritto: \"La canzone \u00e8 irritante e la base musicale sembra una vecchia suoneria Nokia.\" Jeff Weiss di \"LA Weekly\", invece, ha scritto: \"\u00c8 semplicemente la canzone pi\u00f9 stupida mai registrata fino a ora.\""}
{"id": "6123564", "revid": "767487", "url": "https://it.wikipedia.org/wiki?curid=6123564", "title": "Convergenza culturale", "text": "Per convergenza culturale si intende il termine che fa riferimento all'estensione di un marchio in tutti i mezzi di comunicazione. La definizione viene data da Henry Jenkins, riferendosi al modo in cui interagiscono media e utenti tra loro. Questo \u00e8 reso possibile grazie alla tecnologia digitale che permette all'utente di poter ampliare l\u2019universo del medium che si sta guardando in altri mezzi di comunicazione. Questo favorisce l\u2019interazione tra l\u2019utente e la narrazione transmediale. In pi\u00f9 Jenkins aggiunge che non si tratta solo di tecnologia ma anche di cultura. Questo spiega il nome convergenza culturale: l\u2019utente utilizza molti media e il medium stesso mette a disposizione una vasta quantit\u00e0 di prodotti da consumare.\nNarrazione transmediale.\nNel testo \"Cultura Convergente\" di Jenkins del 2006, si spiega come agisce la cultura di oggi grazie alla rivoluzione digitale, ovvero una storia, una narrazione, si pu\u00f2 espandere su tutti i media contribuendo ad un\u2019esperienza a 360 gradi. Questo \u00e8 dovuto grazie alla proliferazione dei nuovi media, come ad esempio Internet, che ha permesso di unire i mezzi di comunicazione. Un esempio pu\u00f2 essere la serie televisiva Lost, prima serie innovativa da questo punto di vista, e la \"Lost Experience\", gioco di realt\u00e0 alternativa (il cosiddetto Alternate reality game) in cui gli utenti possono calarsi totalmente nella storia vivendo questa specie di seconda realt\u00e1.\nFan service.\nCon la cultura convergente, assistiamo alla partecipazione attiva degli utenti, che vogliono contribuire all'espansione di questo mondo attraverso prodotti creati esclusivamente da loro stessi. Infatti gli utenti possono essere produttori di fanfiction, webisodio, fanart, creare parodie, tutto questo per potersi sentire partecipi della storia e per ampliarne l'universo. Ad esempio, con le \"fanfiction\" ci si pu\u00f2 concentrare su un personaggio secondario, oppure costruire un finale alternativo. Solitamente questi utenti fanno parte di un fandom, ovvero un gruppo di fan che di solito ha un nome specifico (ad esempio Potterhead per la saga di Harry Potter), il quale contribuisce ad ampliare l'universo del medium per contribuire al miglioramento della storia. Anche il \"fandom\" nasce grazie alla rivoluzione digitale perch\u00e9 ci\u00f2 ha permesso la creazione di forum dove discutere di ci\u00f2 che si sta guardando o leggendo."}
{"id": "6123565", "revid": "8660", "url": "https://it.wikipedia.org/wiki?curid=6123565", "title": "Towers Football", "text": "I Towers Football sono la squadra di football americano di A Coru\u00f1a, in Spagna.\nStoria.\nFondati nel 2009 come Coru\u00f1a Towers, si fusero nel 2010 coi Teo Black Thunder per formare i Galicia Black Towers. Le sezioni flag delle due societ\u00e0 continuarono per\u00f2 a giocare autonomamente, e nel 2013 i Black Towers si sciolsero; hanno vinto 1 titolo gallego."}
{"id": "6123566", "revid": "121247670", "url": "https://it.wikipedia.org/wiki?curid=6123566", "title": "Kremlin Cup 2016 - Doppio maschile", "text": "Andrej Rubl\u00ebv e Dmitrij Tursunov erano i detentori del titolo, ma Tursunov ha deciso di non partecipare. Rubl\u00ebv ha fatto coppia con Daniil Medvedev, perdendo in semifinale contro Julian Knowle e J\u00fcrgen Melzer.\nIn finale Juan Sebasti\u00e1n Cabal e Robert Farah Maksoud hanno sconfitto Knowle e Melzer con il punteggio di 7-5, 4-6, [10-5]."}
{"id": "6123567", "revid": "228587", "url": "https://it.wikipedia.org/wiki?curid=6123567", "title": "William R. Stoeger", "text": "\u00c8 stato membro del Vatican Observatory Research Group della Specola Vaticana a Tucson, specializzato in cosmologia teorica, astrofisica delle alte energie, e studi interdisciplinari in materia di scienza, filosofia e teologia. \nBiografia.\nWilliam R. Stoeger si \u00e8 laureato con lode in filosofia presso lo Spring Hill College a Mobile in Alabama. Nel 1969 ha conseguito un M.Sc. in fisica presso l'Universit\u00e0 della California, Los Angeles. Dopo aver insegnato brevemente nel dipartimento di fisica presso l'Universit\u00e0 di San Francisco, ha iniziato gli studi teologici presso la Scuola di Teologia dei Gesuiti a Berkeley, California, dove ha conseguito un Master of Sacred Theology nel 1972. Stoeger \u00e8 stato ordinato sacerdote gesuita nel 1972. Ha poi proseguito gli studi di dottorato in astrofisica presso l'Universit\u00e0 di Cambridge, dove \u00e8 stato allievo dell'astronomo reale Sir Martin Rees. Ha conseguito il dottorato di ricerca nel 1976. Per i successivi tre anni \u00e8 stato ricercatore associato con il gruppo di fisica gravitazionale teorica presso l'Universit\u00e0 del Maryland. Si \u00e8 unito al personale della Specola Vaticana nel 1979. Ha lavorato presso la Specola Vaticana a Tucson dal 1979 fino alla morte, il 24 marzo 2014.. Stoeger ha collaborato con il fisico sudafricano George Ellis allo studio della teoria del multiverso. Il suo articolo \"Proving almost-homogeneity of the universe\", scritto con George Ellis e R. Maartens nel 1995 secondo il NASA ADS service \u00e8 stato citato da almeno 85 altri articoli nel campo della cosmologia\nStoeger era membro dell'American Physical Society, dell'American Astronomical Society, e della International Society on General Relativity and Gravitation."}
{"id": "6123568", "revid": "599013", "url": "https://it.wikipedia.org/wiki?curid=6123568", "title": "Giochi europei indoor 1969", "text": "I IV Giochi europei indoor si sono svolti presso l'Hala I Beogradskog sajma di Belgrado, nell'allora Jugoslavia, dall'8 al 9 marzo 1969. \nSi disputarono ventitr\u00e9 gare, delle quali quattordici maschili e nove femminili. Rispetto all'edizione precedente le uniche differenze riguardarono le staffette: gli uomini corsero la staffetta 4\u00d7390, mentre la lunghezza complessiva della staffetta svedese fu di 1950 metri. Rimase invece inalterata la staffetta 3\u00d71000 metri. In questa edizione le donne corsero la staffetta svedese sulla distanza pari a quella maschile, mentre al posto della 4\u00d7390 corsero la staffetta 4\u00d7195 metri."}
{"id": "6123571", "revid": "122337418", "url": "https://it.wikipedia.org/wiki?curid=6123571", "title": "Societ\u00e0 Sportiva Scafatese Calcio 2009-2010", "text": "Questa voce raccoglie le informazioni riguardanti la Societ\u00e0 Sportiva Scafatese Calcio nelle competizioni ufficiali della stagione 2009-2010."}
{"id": "6123572", "revid": "1876278", "url": "https://it.wikipedia.org/wiki?curid=6123572", "title": "Palazzo Del Medico", "text": "Palazzo Del Medico \u00e8 un palazzo di Carrara dell'inizio del Settecento, situato in Piazza Alberica.\nStoria.\nPalazzo Del Medico fu costruito in stile barocco su progetto dell'architetto ducale Alessandro Bergamini, sul lato lungo occidentale della Piazza Alberica, gli interni sono ricchi di stucchi e bassorilievi marmorei. L'imponente facciata si sviluppa a nove assi di finestre per quattro piani di altezza, con cornici e festoni marmorei sullo sfondo dell'intonaco rosso Cybeo e stemma di famiglia al centro. Nel 1783 i Del Medico ospitarono Antonio Canova durante la sua visita a Carrara. Il palazzo ospit\u00f2 il 4 aprile 1843, e il 29 luglio 1851 la Real Corte Estense, l\u2019Imperatrice Maria Anna ed i reali Infanti di Spagna.\nFamiglia.\nLa famiglia Del Medico fu un'antica e nobile famiglia di Carrara. Il capostipite della dinastia fu Fabio da Serravezza, Capitano delle milizie di Cosimo I Medici, da cui il cognome \"del Medico\". I Del Medico sono stati fra i maggiori proprietari delle cave di marmo di Carrara. A partire dal 1624 aprirono una cava di marmo statuario nella zona del Polvaccio. Dalle cave dell\u2019Amministrazione, anch'esse appartenute alla famiglia Del Medico, furono estratti i marmi che ornano il Palazzo Reale di Madrid. Gli fu concesso il titolo di Conte (masch.) con decreto estense del 4 Agosto 1733, ed aggregati al patriziato pisano con motuproprio del Granduca Pietro Leopoldo del 15 dicembre 1771. Il conte abate Antonio Del Medico (1705-1776) tenne a Napoli, a partire dal 1756 e per oltre un trentennio, commercio dei marmi, che faceva giungere via mare da Carrara, rifornendo i palazzi reali e la Reggia di Caserta. Il conte Francesco Antonio Del Medico Staffetti (1727-1813), Nobile di Pisa e Nobile di Novellara, Gentiluomo di Camera del Duca di Modena, fu da questi inviato in missione la corte di Francia dove conquist\u00f2 la stima di Luigi XV. Dal 1758 fu nominato Colonnello delle truppe del Ducato di Modena, indi Comandante generale e Ciambellano estense. In seguit\u00f2 pass\u00f2 presso la corte di Federico II di Prussia, che lo invi\u00f2 presso varie corti italiane, dove cur\u00f2 anche gli affari familiari riuscendo ad ottenere importanti commissioni per le forniture di marmi di Carrara.\nFurono i Del Medico a chiedere nel 1846 al Duca Francesco IV di Modena il permesso di costruire una ferrovia marmifera. Il conte Andrea Del Medico Staffetti (nato a Carrara 1-2-1810, morto a Roma 3-2-1889), fu Commissario Granducale Toscano per Massa e Carrara per il periodo 1848-1849, e con l\u2019unit\u00e0 d\u2019Italia Deputato al Parlamento Nazionale e Cavaliere Mauriziano.\nIl conte Carlo Del Medico Staffetti (1865-1941) fu direttore del Museo e della Pinacoteca della Accademia di belle arti di Carrara, Cavaliere Ufficiale dell'Ordine della Corona d\u2019Italia (1925) e Commendatore dell'Ordine della Corona d\u2019Italia (1935).\nAi conti Del Medico Staffetti appartenne anche la villa Del Medico a Fossola, alle pendici del Castello di Moneta, l\u2019antico castello dei marchesi Pisani. The Del Medico line is not extinct and thrives in England. Estintasi la linea maschile, il cognome Del Medico Staffetti \u00e8 stato aggiunto nel 1976 dagli eredi in linea femminile Sarteschi (Sarteschi Del Medico Staffetti), nobili di Pontremoli ."}
{"id": "6123573", "revid": "1442080", "url": "https://it.wikipedia.org/wiki?curid=6123573", "title": "Stockholm Open 2016 - Qualificazioni singolare", "text": "Le qualificazioni del singolare dello Stockholm Open 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6123574", "revid": "74801", "url": "https://it.wikipedia.org/wiki?curid=6123574", "title": "Walter Adams", "text": ""}
{"id": "6123575", "revid": "1770429", "url": "https://it.wikipedia.org/wiki?curid=6123575", "title": "Area di contatto", "text": "L'area di contatto \u00e8 la porzione della ruota di un veicolo che \u00e8 in contatto effettivo con la superficie stradale. \u00c8 pi\u00f9 comunemente utilizzato nella trattazione di pneumatici, (cio\u00e8 pneumatici pressurizzati), dove il termine \u00e8 strettamente usato per descrivere la porzione di battistrada dello pneumatico che tocca la superficie stradale ma non di rado si riferisce al contatto tra la ruota ferroviaria e la rotaia. Nel primo caso, il termine \"impronta\" \u00e8 usato quasi come sinonimo.\nDimensione dell'area di contatto.\nLa superficie di contatto \u00e8 l'unico collegamento tra la strada e il veicolo.\nPneumatici in gomma.\nLa dimensione e la forma della superficie di contatto, cos\u00ec come la distribuzione della pressione nella zona di contatto, sono importanti per la qualit\u00e0 di guida e le prestazioni del veicolo. Poich\u00e9 le caratteristiche di usura degli pneumatici sono un settore altamente competitivo tra i produttori di pneumatici, gran parte della ricerca che verte proprio sulla valutazione della relativa zona di contatto ed \u00e8 considerata di prioritaria rilevanza e, quindi, molto poco viene pubblicato sull'argomento."}
{"id": "6123577", "revid": "1340213", "url": "https://it.wikipedia.org/wiki?curid=6123577", "title": "Episodi di Rick and Morty (seconda stagione)", "text": "La seconda stagione della serie animata Rick and Morty, composta da 10 episodi, \u00e8 stata trasmessa negli Stati Uniti da Adult Swim, dal 26 luglio al 4 ottobre 2015.\nIn Italia la stagione \u00e8 stata interamente pubblicata dal servizio di video on demand Netflix, il 26 ottobre 2016.\n\"Nelle pieghe del tempo\".\nTrama.\nSei mesi dopo gli eventi dell'episodio \"Ricksky business\", Rick, Morty e Summer scongelano il tempo, da loro bloccato al termine dell'episodio. Questo causa delle notevoli complicazioni temporali: infatti loro tre non possono per un certo periodo toccare le altre persone e, non appena uno di loro si trova indeciso, causa una spaccatura che rompe il tempo e porta alla creazione di un'altra linea temporale, portando i tre protagonisti nella dimensione del gatto di Schr\u00f6dinger, dove tutto \u00e8 incerto. Nascono cos\u00ec innumerevoli realt\u00e0 temporali e dovranno intervenire i mostri testicolo dalla quarta dimensione, per sistemare la situazione. Nel mentre Jerry e Beth investono un cervo, precedentemente colpito da un cacciatore, e toccher\u00e0 a Beth salvargli la vita.\n\"Puzza di mezzanotte\".\nTrama.\nDopo aver lasciato Jerry all'asilo per Jerry, Rick e Morty si dirigono verso un pianeta alieno, dove Rick vende un'arma a Krombopulos Michael, un sicario alieno suo amico. Morty decide per\u00f2 di fermare Michael e, nel tentativo di bloccarlo, per sbaglio lo uccide. Successivamente, Morty prende la decisione anche di salvare quello che avrebbe dovuto essere il bersaglio del sicario, Puzzetta, una nuvola di gas con poteri telepatici.\n\"Assimilazione auto erotica\".\nTrama.\nMorty, Rick e Summer s'imbattono in Unit\u00e0, un'unit\u00e0 collettiva che controlla le menti di un intero pianeta, vecchia fidanzata di Rick. Summer non \u00e8 per\u00f2 d'accordo con i metodi di Unit\u00e0, che, secondo lei, \u00e8 libera di spadroneggiare su un intero pianeta e reprime le libert\u00e0 individuali delle persone da lei controllate.\n\"Total Rickall\".\nTrama.\nMentre la famiglia sta facendo colazione, Rick uccide un parassita alieno che, impiantando falsi ricordi di s\u00e9, fa credere a tutti di essere lo zio Steve. Si scopre cos\u00ec che la casa \u00e8 invasa di parassiti alieni mutaforma in grado di cambiare i ricordi e Rick decide di sigillarla, finch\u00e9 non scoprir\u00e0 chi sono tutti i parassiti presenti. All'inizio, l'unico alieno presente \u00e8 il finto zio Steve, ma sono presto raggiunti da altri alieni, tra cui il cugino Nicky, Dormi Gary (che si atteggia a marito di Beth e amante di Jerry), il maggiordomo di famiglia Mr. Beauregard, il mostro di Frankenstein e una matita parlante chiamata Pencilvester. Nell'episodio appare anche Mr. Buchetto per Pop\u00f2, un insolito essere giallo che non \u00e8 apparso in nessun episodio precedente, ma che sembra essere un amico di vecchia data. Alla fine, Morty scopre che i parassiti possono solo creare ricordi positivi, consentendo alla famiglia Smith di confermarsi l'un l'altro e uccidere tutti gli alieni. Mentre si siedono a cena, Beth spara a Mr. Buchetto per Pop\u00f2, pensando che anche lui sia un parassita, ma si scopre che \u00e8 reale.\n\"Sbrachiamoci insieme\".\nTrama.\nUna testa aliena grande come un pianeta, un Cromulone, invade la Terra e la obbliga, portandola nella sua dimensione, a partecipare al proprio \"talent show\" musicale per pianeti, dove chi perde verr\u00e0 disintegrato. Toccher\u00e0 a Rick e Morty salvare la situazione, con l'aiuto del presidente americano e di Ice-T. Intanto sulla Terra un gruppo di persone, di cui fanno parte Summer, Jerry e Beth inizia a venerare le teste, fondando la religione Testista.\n\"S.P.Q.R.: sono pazzi questi Ricks\".\nTrama.\nA causa della batteria scarica, l'astronave non si avvia pi\u00f9 e per questo, dopo aver incaricato l'astronave di proteggere Summer, Rick e Morty decidono di entrare dentro la batteria. Morty scopre cos\u00ec che Rick, all'interno di essa, ha creato un microverso, dove i suoi abitanti, che lo considerano un dio, producono l'energia necessaria alla batteria. Qui per\u00f2 gli abitanti non producono pi\u00f9 l'energia a causa dello scienziato Zeep Xanflorp che, senza sapere di trovarsi anch'esso in un microverso, ha creato a sua volta, come nuova forma d'energia, un miniverso in una batteria. Zeep porta cos\u00ec Rick a visitare il suo miniverso.\n\"Mini-Rick\".\nTrama.\nConvinto da Summer, Rick decide di creare un clone di se stesso da giovane e di trasferirvi la propria mente. Potr\u00e0 cos\u00ec diventare uno studente della scuola e aiutare Summer e Morty a dare la caccia a un vampiro che si trova all'interno di essa. Dopo l'omicidio del vampiro, il coach Feratu, Rick diventa molto popolare, facendo diventare popolari a loro volta anche i suoi nipoti. Intanto Beth e Jerry fanno terapia di coppia in una struttura aliena specializzata.\n\"Tv via cavo interdimensionale 2\".\nTrama.\nJerry, dopo aver mangiato un frutto velenoso di Rick, viene portato in un ospedale alieno. Qui Rick modifica nuovamente il televisore, per ricevere e poter vedere, insieme a Morty e Summer, tutti i canali dalle varie dimensioni. Intanto a Jerry, dopo averlo guarito, viene chiesto di donare il suo pene a Shrimply Pibbles, l'uomo pi\u00f9 importante dell'universo, che ha bisogno di un trapianto.\n\"La notte dello sfogo\".\nTrama.\nRick e Morty finiscono in un pianeta basato sulla cultura Amish, dove, una volta l'anno, gli abitanti sfogano tutta la loro rabbia repressa nella \"notte dello sfogo\", durante la quale tutti i reati sono permessi. Rick e Morty decidono cos\u00ec di osservare dall'alto questo evento ma, per salvare una giovane ragazza gatto di nome Arthricia decidono di scendere. Dopo essere stata salvata per\u00f2, la ragazza li imbroglia e Rick e Morty si ritrovano coinvolti negli eventi. Per salvarsi dovranno chiedere a Summer di spedire loro, da casa, le armature da difesa.\n\"Il mio squanch matrimonio alieno\".\nTrama.\nLa famiglia viene invitata al matrimonio di Persuccello e Tammy. Dopo il matrimonio per\u00f2 si scopre che, in realt\u00e0, Tammy \u00e8 un agente sotto copertura della Federazione Galattica, incaricata di arrestare Persuccello, Rick e tutti i loro alleati, colpevoli di essere dei guerrieri per la libert\u00e0. Per questo, dopo che Tammy uccide Persuccello e Squanchy si trasforma per affrontarla, Rick prende la sua famiglia e decide di scappare in un altro pianeta lontano dal loro. La famiglia inizia cos\u00ec una nuova vita su un piccolo pianeta simile alla Terra, fino a che, al termine dell'episodio, Rick, capendo di essere il colpevole di questa situazione, per permettere alla sua famiglia di tornare alla sua vecchia vita, si consegna alla Federazione e finisce nella prigione di massima sicurezza. Dopo i titoli di coda appare Mr. Buchetto per Pop\u00f2, ancora in convalescenza per il colpo sparato da Beth nell'episodio \"Total Rickall\", che d\u00e0 appuntamento agli spettatori per la terza stagione."}
{"id": "6123580", "revid": "834", "url": "https://it.wikipedia.org/wiki?curid=6123580", "title": "Fiume Sabarmati", "text": ""}
{"id": "6123583", "revid": "212348", "url": "https://it.wikipedia.org/wiki?curid=6123583", "title": "Ric Keller", "text": "Biografia.\nNato nel Tennessee, Keller si laure\u00f2 in legge presso l'Universit\u00e0 Vanderbilt e intraprese la professione di avvocato.\nTrasferitosi in Florida, Keller entr\u00f2 in politica con il Partito Repubblicano e nel 2000 si candid\u00f2 alla Camera dei Rappresentanti per il seggio lasciato da Bill McCollum. Dopo aver vinto le primarie repubblicane, sconfisse di misura l'avversaria democratica e venne eletto deputato.\nNegli anni successivi Keller fu riconfermato dagli elettori per altri tre mandati, ma nel 2008 venne sconfitto dal candidato democratico Alan Grayson e lasci\u00f2 il seggio dopo otto anni."}
{"id": "6123584", "revid": "1305772", "url": "https://it.wikipedia.org/wiki?curid=6123584", "title": "Starving", "text": "Starving \u00e8 un singolo della cantante statunitense Hailee Steinfeld e del duo musicale statunitense Grey, pubblicato il 15 luglio 2016 su etichetta Republic Records.\nDescrizione.\n\"Starving\", che vede la partecipazione del DJ tedesco Zedd e incluso nella versione giapponese del primo EP di Hailee Steinfeld \"Haiz\", \u00e8 stato descritto da Stereogum come un brano EDM e pop rock.\nVideo musicale.\nIl video musicale \u00e8 stato reso disponibile il 27 settembre 2016.\nTracce.\nTesti e musiche di Kyle Trewartha, Michael Trewartha, Anastasia Whiteacre, Christopher Petrosino e Robert McCurdy."}
{"id": "6123587", "revid": "767487", "url": "https://it.wikipedia.org/wiki?curid=6123587", "title": "Tan Wee Kiong", "text": ""}
{"id": "6123588", "revid": "122577860", "url": "https://it.wikipedia.org/wiki?curid=6123588", "title": "Stockholm Open 2016 - Singolare", "text": "Il detentore del titolo da due anni era Tom\u00e1\u0161 Berdych, ma ha deciso non partecipare a questa edizione del torneo.\nIn finale Juan Mart\u00edn del Potro ha sconfitto Jack Sock con il punteggio di 7\u22125, 6\u22121.\nTeste di serie.\nLe prime quattro teste di serie ricevono un bye per il secondo turno."}
{"id": "6123593", "revid": "1086846", "url": "https://it.wikipedia.org/wiki?curid=6123593", "title": "Unione Sportiva Vibonese Calcio 2009-2010", "text": "Questa voce raccoglie le informazioni riguardanti dell'Unione Sportiva Vibonese Calcio nelle competizioni ufficiali della stagione 2009-2010."}
{"id": "6123599", "revid": "287204", "url": "https://it.wikipedia.org/wiki?curid=6123599", "title": "Curdlano", "text": "Il curdlano \u00e8 un \u03b2-glucano formato da unit\u00e0 monomeriche di glucosio legate fra loro tramite legame \u03b2-1,3 con formazione di una catena lineare. Viene ricavato commercialmente dal batterio \"Agrobacterium biovar\" e trova applicazione come agente gelificante. \u00c8 un additivo alimentare noto con la sigla E424.\nA seconda delle condizioni operative utilizzate, il curdlano \u00e8 in grado di formare gel sia termoreversibili sia termicamente irreversibili: riscaldando una soluzione di curdlano fino a circa 65 \u00b0C, per successivo raffreddamento si ottiene un gel termoreversibile, mentre a partire da una temperatura di 80 \u00b0C si ottiene un gel termicamente irreversibile e pi\u00f9 forte.\nQuesto (1\u21923)-\u03b2-D-glucano viene prodotto anche da diversi batteri che colonizzano il suolo, da altri associati alle piante, e da batteri patogeni per l'uomo, costituendo il principale componente dei materiali capsulari. Altri organismi produttori di curdlano sono, ad esempio, appartenenti alla famiglia delle Rhizobiaceae. \n\u00c8 stato riscontrato, da studi genetici condotti su \"Agrobacterium\", che in carenza di azoto un operone (\"crdASC\") agisce aumentando la sintesi del polisaccaride."}
{"id": "6123603", "revid": "212348", "url": "https://it.wikipedia.org/wiki?curid=6123603", "title": "Allen Boyd", "text": "Biografia.\nNato in Georgia, Boyd studi\u00f2 all'Universit\u00e0 statale della Florida e successivamente lavor\u00f2 nella fattoria di famiglia.\nEntrato in politica con il Partito Democratico, nel 1989 venne eletto all'interno della legislatura statale della Florida e vi rimase per otto anni, fin quando nel 1996 fu eletto alla Camera dei Rappresentanti per il seggio lasciato dal compagno di partito Pete Peterson. Negli anni successivi Boyd fu riconfermato per altri sei mandati, ma nel 2010 fu sconfitto dal repubblicano Steve Southerland e lasci\u00f2 il Congresso dopo quattordici anni.\nIdeologicamente, Allen Boyd era considerato un moderato."}
{"id": "6123604", "revid": "767487", "url": "https://it.wikipedia.org/wiki?curid=6123604", "title": "Il ritorno (film 1992)", "text": "Il ritorno (\"Jesus vender tilbage\") \u00e8 un film del 1992 diretto da Jens J\u00f8rgen Thorsen.\nTrama.\nGes\u00f9 torna sulla terra a redimere il mondo: atterrato a Parigi, scopre che \u00e8 un vero paradiso ma, ancora una volta, torna a essere perseguitato, picchiato, rapito e, preso come ostaggio, subisce il fascino d\u2019una bella dirottatrice. Arrestato e condannato a morte, fugge in autostop. Viene ripreso, fugge di nuovo, finch\u00e9 deve scegliere tra l\u2019amore della sua vita o il compromesso col potere.\nProduzione.\nSviluppo.\nPensato inizialmente durante la protesta di alcuni registi alla Biennale di Venezia del 1968, il 5 luglio 1973 il regista Jens J\u00f8rgen Thorsen riceve 600.000 corone norvegesi dal Danish Film Institute per la realizzazione di un progetto cinematografico in cui Ges\u00f9 avrebbe dovuto essere raffigurato per una visione particolare in campo politico e sessuale. L'idea iniziale viene considerata blasfema sia da parte di alcune autorit\u00e0 che da parte del pubblico, decidendo di posticiparne la produzione; periodo durante il quale si \u00e8 indagato sulla questione. Inoltre, il proposito viene valutato negativamente per andare contro la morale degli insegnamenti della Bibbia da parte del Ministro della Cultura danese, Niels Matthiansen; cos\u00ec Thorsen ha rinunciato al finanziamento del Governo locale. Questa versione del film non \u00e8 stata mai registrata. Il protagonista avrebbe dovuto essere John Lennon. Inoltre, il regista ha ricevuto alcuni finanziamenti anche in Jugoslavia e Turchia, ma la produzione \u00e8 stata fermata nuovamente.\nSuccessivamente, il 27 giugno 1989 lo stesso istituto concede nuovamente un sostegno economico al direttore per un film su Ges\u00f9, presentato al pubblico danese il 13 marzo 1992. Il protagonista \u00e8 Marco Di Stefano, di nazionalit\u00e0 italiana, scelto appositamente dal regista mentre accompagnava la moglie Brigitte Christensen ai casting di Roma per il ruolo di Maddalena. Quest'ultima non \u00e8 stata scelta per far parte della troupe.\nIl regista prende spunto dalla letteratura del romanzo \"I fratelli Karamazov\" dello scrittore russo F\u00ebdor Dostoevskij e dal concetto di amore che hanno le persone hippie negli anni Settanta. Il film \u00e8 ambientato negli anni 2000.\nIl film \u00e8 stato presentato nel 1992 durante la quarantacinquesima edizione del Festival di Cannes e l'anno dopo in Sicilia a Erice.\nRiprese.\nLe riprese del prologo sono avvenute a Katowice in Polonia. Il resto del lungometraggio \u00e8 stato registrato tra Francia, Italia, Germania e Inghilterra. Le riprese sono durante quattro mesi tra il 1990 e il 1991.\nCensure.\nNel paese di produzione la visione \u00e8 stata proibita ai minori di quindici anni. Tra le scene accusate che si possono vedere durante il film si pu\u00f2 ricordare un'ultima cena con successivo festino e pugni a San Pietro.\nIn Italia fu vietata la visione del lungometraggio nel maggio del 1993 in I grado e in II grado, perch\u00e9 andava contro l'articolo 21 della Costituzione e per avere una visione contraria di quelli che sono i sentimenti della comunit\u00e0. L'opera viene concessa di essere resa disponibile nei cinema italiani col divieto di visione ai minori di diciotto anni e vari tagli alle scene; nonostante ci\u00f2 non verr\u00e0 mai pubblicata nei cinema. Negli anni successivi, viene resa disponibile in videocassetta da parte del gruppo L'Espresso nel catalogo \"I classici proibiti\".\nAccoglienza.\nIl film \u00e8 stata accolto sia in patria che all'estero come blasfemo per i contenuti che vengono rappresentati.\nIl quotidiano italiano \"L'Osservatore Romano\" ha accusato il governo danese per aver sostenuto finanziariamente le riprese del film."}
{"id": "6123605", "revid": "466539", "url": "https://it.wikipedia.org/wiki?curid=6123605", "title": "Michael Harney", "text": "Biografia.\nNato nel Bronx, Harney intraprese un lungo periodo di studi a fianco di grandi attori quali William Esper e Phil Gushee, incluse lezioni con Sanford Meisner alla \"The Neighborhood Playhouse School Of The Theater\" per sette anni e all' \"Actor Studio\" per otto anni.\nDurante la carriera televisiva di Harney, ha recitato in numerosi film di successo come \"Erin Brockovich\" e \"Ocean's Thirteen\" . Prima di interpretare \"Orange Is the New Black\" , Harney ha interpretato il ruolo del detective Mike Roberts nel pluripremiato film poliziesco televisivo \"NYPD Blue\" e anche nella serie drammatica della HBO \"Deadwood nei\" panni di Steve Fields. Harney ha lavorato per la prima volta con il creatore di \"Orange Is The New Black\" Jenji Kohan nella commedia dark della Showtime, \"Weeds\" , con Mary-Louise Parker al fianco di Mitch Ouellette.\nNel 2015, Harney \u00e8 tornato alle sue radici nel film indipendente, \"Bad Hurt\" , prodotto dalla star \"di Sons of Anarchy\" Theo Rossi, presentato in anteprima mondiale al Tribeca Film Festival 2015. Ambientato nel 1999, \"Bad Hurt\"racconta la lotta di Ed Kendall (Harney) con PTSD come orgoglioso veterano di guerra e padre in figlio (Theo Rossi) e figlia adulta malata di mente (Iris Gilad), e le sfide che affrontano durante il costante ricerca di mantenere una normale dinamica familiare.\nVita privata.\nMichael ha un figlio."}
{"id": "6123608", "revid": "122577509", "url": "https://it.wikipedia.org/wiki?curid=6123608", "title": "Stockholm Open 2016 - Doppio", "text": "Nicholas Monroe e Jack Sock erano i detentori del titolo, ma hanno deciso di non partecipare a questa edizione del torneo.\nIn finale Elias e Mikael Ymer hanno sconfitto Mate Pavi\u0107 e Michael Venus con il punteggio di 6\u22121, 6\u22121."}
{"id": "6123613", "revid": "90472791", "url": "https://it.wikipedia.org/wiki?curid=6123613", "title": "E424", "text": ""}
{"id": "6123614", "revid": "287204", "url": "https://it.wikipedia.org/wiki?curid=6123614", "title": "Bassetto", "text": ""}
{"id": "6123618", "revid": "122577191", "url": "https://it.wikipedia.org/wiki?curid=6123618", "title": "Stockholm Open 2016", "text": "Lo Stockholm Open 2016 \u00e8 stato un torneo di tennis che si \u00e8 giocato su campi in cemento al coperto. \u00c8 stata la 48\u00aa edizione dello Stockholm Open che fa parte della categoria ATP Tour 250 nell'ambito dell'ATP World Tour 2016. Gli incontri si sono svolti al Kungliga tennishallen di Stoccolma, in Svezia, dal 17 al 23 ottobre 2016.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Juan Mart\u00edn del Potro ha sconfitto in finale Jack Sock con il punteggio di 7\u20135, 6\u20131.\nDoppio.\n Elias Ymer / Mikael Ymer hanno sconfitto in finale Mate Pavi\u0107 / Michael Venus con il punteggio di 6\u20131, 6\u20131."}
{"id": "6123621", "revid": "1543377", "url": "https://it.wikipedia.org/wiki?curid=6123621", "title": "Nobuko Yoshiya", "text": "Fu una delle scrittrici pi\u00f9 prolifiche e di maggior successo dell'epoca, specializzata in novelle romantiche e nella narrativa femminile, e pioniera della letteratura lesbica giapponese, incluso il genere \"S\" o \"Esu\" (\u30a8\u30b9). Molte delle sue opere hanno avuto adattamenti come film.\nBiografia.\nYoshiya nacque nella prefettura di Niigata, ma crebbe nelle citt\u00e0 di Mooka e Tochigi nella prefettura di Tochigi. Suo padre, ufficiale di polizia, divent\u00f2 in seguito funzionario del governo locale della contea, e per questo la sua famiglia fu soggetta a continui spostamenti per favorire i suoi trasferimenti. Yoshiya fu la pi\u00f9 giovane, nonch\u00e9 unica figlia femmina di una famiglia con cinque bambini. I genitori, provenendo entrambi da famiglie samurai, appartenenti alla classe media e culturalmente conservatrice, la educarono a ricoprire il ruolo di \"buona moglie\" previsto per la donna giapponese nel periodo Meiji.\nLa sua carriera letteraria inizi\u00f2 in giovent\u00f9 ed il suo interesse per la scrittura la tenne lontana dalle occupazioni domestiche a cui sua madre desiderava si dedicasse.\nNel 1915 si trasfer\u00ec a Tokyo, dove inizi\u00f2 a disattendere le aspettative che il Giappone dell'epoca aveva nei confronti delle donne e della loro carriera. Yoshiya spesso indossava abiti dai tagli maschili, anche quando doveva essere fotografata per apparire sulle riviste. Fu una delle prime donne giapponesi ad emulare la moda occidentale negli anni venti portando i capelli corti, a possedere un'automobile e un cavallo da corsa. Cavalcare e giocare a golf divennero alcune delle sue passioni.\nYoshiya visse a Kamakura, nella prefettura di Kanagawa durante e dopo la seconda guerra mondiale. Nel 1962 si fece costruire un giardino in stile giapponese e una casa tradizionale di legno che us\u00f2 per la promozione e la divulgazione di attivit\u00e0 culturali ed educative rivolte alle donne.\nMor\u00ec all'et\u00e0 di 77 anni di cancro al colon. La sua casa \u00e8 ora il \"Museo alla memoria di Yoshiya Nobuko\" e conserva il suo studio cos\u00ec come la scrittrice lo lasci\u00f2, con i suoi manoscritti ed oggetti. La sua tomba si trova al tempio K\u014dtoku-in a Kamakura, dietro il famoso Daibutsu (statua raffigurante Buddha) di Kamakura.\nRelazione con Monma Chiyo.\nNel gennaio 1923 Yoshiya conobbe Monma Chiyo, un'insegnante di matematica di una scuola femminile di Tokyo, con la quale ebbe una relazione amorosa che dur\u00f2 per pi\u00f9 di 50 anni. Diversamente da molte figure pubbliche giapponesi, non aveva problemi a rivelare dettagli della sua vita privata attraverso foto, saggi personali e interviste con quotidiani o riviste. Nel 1926 Monma lavor\u00f2 per lei come segretaria. Nel 1957, Yoshiya adott\u00f2 Monma come figlia, l'unico modo legale per una coppia omosessuale di condividere propriet\u00e0 e poter condivide scelte mediche. Viaggiarono insieme in Manciuria, in Unione Sovietica, soggiornarono un anno a Parigi, per poi ritornare in Giappone, attraverso gli Stati Uniti, dal 1927 al 1928. Alla fine degli anni trenta visitarono anche le Indie Orientali Olandesi e l'indocina Francese.\nCarriera letteraria.\nYoshiya Nobuko fu una delle scrittrici di letteratura popolare di maggior successo nel Giappone nel ventesimo secolo. Questa grande popolarit\u00e0 \u00e8 dovuta in gran parte all\u2019emergere, tra un secolo e l\u2019altro, di un nuovo target di pubblico e di una nuova categoria di lettori: le sh\u014djo, letteralmente \"ragazze\", \u201cdonne non-ancora-donne\u201d.\nUno dei suoi primi lavori, \"Hana monogatari\" (\u82b1\u7269\u8a9e \"Racconti di fiori\", 1916\u20131924), una serie di 52 storie riguardanti amicizie romantiche, divent\u00f2 popolare tra le studentesse.\nLa maggior parte delle storie racconta amori non corrisposti, dal finale triste, con uno stile di scrittura \"dreamy\", interpretabile come \"una sfumatura d'esotico che trasportava le lettrici in un'altra realt\u00e0, creando una narrativa per ragazze unica nel suo genere\".\n\"Yaneura no nishojo\" (\u5c4b\u6839\u88cf\u306e\u4e8c\u8655\u5973 \"Due vergini in soffitta\", 1919), si pensa sia semi-autobiografico e descriva l'esperienza omosessuale tra lei e la sua compagna di stanza: nell'ultima parte le due ragazze decidono di andare a vivere insieme come coppia. Questo romanzo \u00e8 un attacco alla societ\u00e0 maschilista, lascia intravedere un forte atteggiamento femminista e rivela, inoltre, l'orientamento omosessuale di Yoshiya.\n\"Chi no hate made\" (\"Fino alle estremit\u00e0 della terra\", 1920), vinse un premio letterario presso la Osaka Asahi Shimbun.\nNel 1925 Yoshiya diede vita ad una propria rivista, \"Kuroshoubi\" (Rosa Nera), chiusa per\u00f2 8 mesi dopo.\nNella fase successiva, Yoshiya inizi\u00f2 a dare all'amore omosessuale una diversa lettura, presentandolo come un sentimento simile alla sorellanza e complementare all'eterosessualit\u00e0; divent\u00f2, inoltre, pi\u00f9 convenzionale nei suoi scritti.\nAltre opere importanti di Yoshiya furono: \"Onna no yujo\" (\"L'amicizia delle donne\", 1933\u20131934), \"Otto no Teiso\" (\u826f\u4eba\u306e\u8c9e\u64cd \"La castit\u00e0 del marito\", 1936\u20131937), \"Onibi\" (\u9b3c\u706b \"Fuocofatuo\", 1951), \"Atakake no hitobito\" (\u5b89\u5b85\u5bb6\u306e\u4eba\u3005 \"La famiglia Atakake\", 1964\u20131965), \"Tokugawa no fujintachi\" (\u5fb3\u5ddd\u306e\u592b\u4eba\u305f\u3061 \" Le donne Tokugawa \", 1966) e \"Nyonin Heike\" (\u5973\u4eba\u5e73\u5bb6 \"Le donne della casa\", 1971)\nStile letterario.\nL'amicizia tra donne e l'idea dell'uomo \"ideale\" sono i principali temi trattati. Yoshiya scrive in modo nostalgico e drammatico per far nascere nelle lettrici una consapevolezza di s\u00e9, mirando a far risvegliare in loro un sentimento di volont\u00e0 d'azione e di realizzazione. Questa poetica della tragedia sottolinea quanto la giovinezza possa essere turbolenta, ed \u00e8 usata anche come mezzo per mettere in luce la natura oppressiva di una societ\u00e0 che richiede solo omologazione e non accetta forme di indipendenza personale.\nIl ripetersi di situazioni con lo stesso schema narrativo \u00e8 un effetto voluto dall'autrice, con il quale intende trasformare ci\u00f2 che veniva comunemente definito come una fase passeggera della giovinezza femminile, in un aspetto chiave di quest'ultima. Le sue storie vogliono rendere le donne capaci di scoprire modi alternativi di leggere le relazioni \"d\u014dsei-ai\" (amore fra donne), senza trasgredire apertamente i confini dell\u2019accettabilit\u00e0 sociale.\nSebbene non tutti i suoi scritti trattino le relazioni sentimentali fra ragazze, le sue opere tendono ad evitare raffigurazioni del matrimonio, anche eterosessuale.\nIl suo stile di scrittura \u00e8 ricco di onomatopee, punti esclamativi ed altri segni diacritici, considerati esteticamente gradevoli dalle sue lettrici. Con il loro uso intendeva assecondare il movimento letterario allora presente nella scena giapponese favorevole all'introduzione del dialogo realistico nelle storie.\nLa sua immaginazione e la sua bravura ad ambientare determinate scene in posti inaspettati come una soffitta o una veranda, contribuiva a creare un'atmosfera melodrammatica.\nI lavori di Yoshiya erano considerati testi \"rispettabili\", adatti alle donne di tutte le et\u00e0, in quanto le relazioni omosessuali in essi contenute erano descritte come emozioni intense oppure platoniche, destinate a finire in secondo piano rispetto agli studi, al matrimonio, e/o alla morte. Questo pu\u00f2 essere spiegato con l'opinione allora diffusa che l'amore omosessuale femminile fosse una \"normale\" e transitoria parte dello sviluppo di una donna, a cui sarebbe seguita una fase di eterosessualit\u00e0 e la maternit\u00e0.\nLe sue storie di \"dosei-ai\" (amore omosessuale) e di amicizia femminile avranno una diretta influenza sui futuri Sh\u014djo manga.\nVisioni politiche.\nSebbene ardente femminista, Yoshiya non aveva molta fiducia nei partiti politici e non fu mai un membro attivo del movimento femminista giapponese."}
{"id": "6123625", "revid": "116224644", "url": "https://it.wikipedia.org/wiki?curid=6123625", "title": "Vico Equense Calcio 1958 2009-2010", "text": "Questa voce raccoglie le informazioni riguardanti il Vico Equense Calcio 1958 nelle competizioni ufficiali della stagione 2009-2010."}
{"id": "6123626", "revid": "287204", "url": "https://it.wikipedia.org/wiki?curid=6123626", "title": "Via delle Ruote", "text": "Via delle Ruote \u00e8 una strada del centro di Firenze che va da via San Gallo a via Santa Caterina d'Alessandria. Vi si intersecano via Santa Reparata e via San Zanobi.\nStoria.\nLa strada, dalla tipica forma obliqua nella griglia dello stradario fiorentino, venne creata nel 1350 delle monache di Santa Caterina d'Alessandria, che avevano il loro monastero a ridosso delle mura in una zona di orti e giardini, lungo l'attuale via di Santa Caterina che all'epoca non esisteva. Per accedere all'edificio religioso era stato necessario fino ad allora utilizzare un \"chiassum rotortum et silvestre\", cio\u00e8 un vicoletto serpeggiante tra la vegetazione, che prendeva inizio da via del Campaccio (via Santa Reparata), e che attraversava terreni di propriet\u00e0 delle stesse monache.\nGli Ufficiali di piazze e vie diedero il permesso per creare un collegamento diretto con la strada principale della zona, via San Gallo, che come si vede bene nella mappa del Bonsignori portava esattamente all'ingresso della chiesa originaria, oggi scomparsa e sostituita dal palazzo dell'Agenzia delle Entrate. Si spiegano cos\u00ec la particolare forma della via e il suo studiato tracciato rettilineo, oltre al nome, che si riferiva alla \"ruota\" del martirio della santa titolare, segno che compariva anche come pietrino anche su molte delle abitazioni costruite successivamente e appartenute al monastero.\nGi\u00e0 detta via di Santa Caterina, mut\u00f2 al nome attuale tra Sei e Settecento, in parallelo all'attribuzione del nome di via di Santa Caterina al tratto finale che curvava a destra raggiungendo le mura (a partire dal quale nell'Ottocento fu ricavato il tracciato dritto che prosegue in via Nazionale, dopo aver aperto le mura). Tutto il lato nord, inoltre, era chiuso dalla cortina di edifici e mura degli orti, senza i proseguimenti delle strade agli incroci, che sarebbero stati tagliati solo nell'Ottocento.\nNei secoli successivi le monache dovettero indebitarsi e cedere le proprie case, tanto che il segno della ruota \u00e8 ormai scomparso da ogni casa della via. Nel corso del Quattrocento la zona, dall'edilizia prettamente popolare, fu il cuore della corporazione dei battilani, della quale faceva parte Michele di Lando, che fu il principale ispiratore della rivolta dei Ciompi. Lungo la strada si trovano infatti il tabernacolo dei Battilani e l'antico ingresso alla chiesa dei Battilani. In seguito ebbe qui sede una delle Compagnie dell'Assunta, che fece erigere il tabernacolo in angolo con via San Zanobi.\nSolo nel Cinquecento si pu\u00f2 individuare un inserimento palazziale di pregio, quando Santi di Tito, pittore di fama sulla scena fiorentina e non solo, ristruttur\u00f2 la propria dimora ricavandone un palazzo di Santi di Tito, di cui resta oggi un'interessante facciata con elementi manierista.\nIl tratto pi\u00f9 a nord della via fu poi interessato tra Otto e Novecento da importanti ristrutturazioni e riedificazioni, tra cui la costruzione della chiesa di San Giuseppino, della villa Royal, del palazzo Buccellato e di quello della Cassa di Risparmio.\nDescrizione.\nLa via, pavimentata a lastrico, ha carattere residenziale, per lo pi\u00f9 popolare."}
{"id": "6123646", "revid": "599013", "url": "https://it.wikipedia.org/wiki?curid=6123646", "title": "Federico Valverde", "text": "Nel 2015 \u00e8 stato inserito nella lista dei migliori cinquanta calciatori nati nel 1998, stilata da \"The Guardian\".\nCaratteristiche tecniche.\nSoprannominato \"El Pajarito\", \u00e8 un calciatore molto versatile che apporta grande dinamismo. Definito come un centrocampista \"box-to-box\", dispone di buona visione di gioco, \u00e8 aggressivo in pressing, eccellente nel controllo della sfera, veloce nelle accelerazioni, abile in dribbling, forte fisicamente, preciso nei passaggi (sia lunghi che corti) e spicca anche per il tiro potente e la facilit\u00e0 con cui si spinge nell'area avversaria. Sa essere pericoloso anche nelle conclusioni dalla distanza e da calcio di punizione. In fase difensiva \u00e8 bravo a leggere le trame avversarie, dimostrandosi anche abile negli interventi in tackle.\nCarriera.\nClub.\nPe\u00f1arol.\nCresciuto nelle giovanili del in Uruguay (scoperto dall'ex calciatore N\u00e9stor Gon\u00e7alves), ha iniziato la carriera come attaccante prima di diventare un centrocampista. Il 16 agosto 2015 disputa la sua prima partita da professionista in occasione della trasferta vinta, per 0-3, contro il . Il 20 aprile 2016 gioca la sua prima partita in campo internazionale in occasione della partita di Coppa Libertadores vinta, per 4-3, contro i peruviani dello . Il 12 giugno successivo disputa la partita valida per l'assegnazione del titolo di Campione dell'Uruguay contro il andando a vincere la partita per 3-1 e portandosi a casa il trofeo.\nConclude la sua prima stagione da professionista con un totale di 13 presenze e un trofeo vinto.\nReal Madrid e il prestito al Deportivo.\nIl 22 luglio 2016 viene acquistato, per una cifra vicina ai cinque milioni di euro, dal club spagnolo del che lo inserisce nella sua seconda squadra: il . L'esordio arriva il 27 agosto successivo in occasione della trasferta persa, per 1-0, contro il . Il 3 settembre 2016 arriva il suo primo gol in carriera in occasione della vittoria casalinga, per 3-2, contro l' andando a siglare il momentaneo 1-0. Conclude la sua prima stagione in Spagna con un totale di 30 presenze e 3 reti.\nIl 22 giugno 2017 viene ceduto in prestito per una stagione al . L'esordio arriva il 10 settembre successivo in occasione della sconfitta interna, per 2-4, contro il . Conclude il prestito con 24 presenze non riuscendo ad aiutare il club a salvarsi dalla retrocessione.\nTerminato il prestito fa ritorno al Real Madrid, con cui disputa la stagione 2018-2019 da riserva. L'anno successivo invece diventa titolare del centrocampo dei madrileni, con cui realizza il suo primo gol il 9 novembre 2019 nel successo per 0-4 contro l'Eibar.\nNazionale.\nA settembre 2017 viene convocato per la prima volta a vestire la maglia della nazionale maggiore in occasione delle partite valide per le qualificazioni al campionato mondiale di calcio 2018 contro Brasile e Paraguay. L'esordio arriva proprio nella sfida contro il Paraguay, in cui mette a segno il gol che apre le marcature nell'1-2 finale in favore dei suoi. Successivamente il ct Tab\u00e1rez ha commentato la seguente decisione sostenendo che fosse starta presa a tutela del calciatore per non esporlo e relegarlo a un ruolo secondario.\nNon convocato per i Mondiali 2018, dopo la manifestazione iridata diviene un convocato fisso della \"Celeste\" con cui disputa la Copa Am\u00e9rica 2019. Disputa tutte e 4 le partite della sua nazionale eliminata ai quarti dal Per\u00f9 dopo i calci di rigore; tra l'altro lui non ha partecipato alla lotteria dei rigori in quanto \u00e8 stato sostituito da Cristian Stuani poco prima che finisse la gara.\nStatistiche.\nPresenze e reti nei club.\n\"Statistiche aggiornate al 20 gennaio 2022.\""}
{"id": "6123657", "revid": "287204", "url": "https://it.wikipedia.org/wiki?curid=6123657", "title": "European Open 2016", "text": "L'European Open 2016 \u00e8 stato un torneo di tennis giocato sui campi in cemento indoor nella categoria ATP Tour 250 nell'ambito dell'ATP World Tour 2016. \u00c8 stata la prima edizione del torneo. Gli incontri si sono giocati alla Lotto Arena di Anversa, in Belgio, dal 17 al 23 ottobre 2016.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare.\n Richard Gasquet ha sconfitto in finale Diego Schwartzman con il punteggio di 7-64, 6-1.\nDoppio.\n Daniel Nestor / \u00c9douard Roger-Vasselin hanno sconfitto in finale Pierre-Hugues Herbert / Nicolas Mahut con il punteggio di 6-4, 6-4."}
{"id": "6123660", "revid": "1305772", "url": "https://it.wikipedia.org/wiki?curid=6123660", "title": "Blended Family (What You Do for Love)", "text": "Blended Family (What You Do for Love), conosciuto anche come Blended Family, \u00e8 un singolo della cantautrice statunitense Alicia Keys con la collaborazione del rapper statunitense ASAP Rocky, pubblicato il 7 ottobre 2016 come secondo estratto dal sesto album in studio \"Here\".\nDescrizione.\nLa canzone \u00e8 stata scritta da Alicia Keys, Rakim Mayers, John Houser, Edie Brickell, Brandon Aly, Latisha Hyman, Dave Kuncio e Kenneth Withrow; mentre \u00e8 stata prodotta dalla stessa Alicia Keys con Mark Batson. Il brano presenta percussioni boom bap, pianoforte e un riff di chitarra acustica.\nEssa \u00e8 ispirata alla famiglia ed in particolare i temi sono quelli dell'adozione e delle famiglie allargate. Keys \u00e8 stata ispirata dalla sua famiglia composta dal marito Swizz Beatz, i due figli Egypt Daoud Dean e Genesis Ali Dean, e dal figlio Kasseem Dean Jr avuto dal matrimonio precedente di Beatz con Mashonda Tifrere. Keys, a seguito delle polemiche che nacquero a causa dalla presunta frequentazione della cantautrice con Beatz mentre era ancora sposato, ha dedicato la canzone a Tifrere, scrivendo:\nVideo musicale.\nIl videoclip del brano \u00e8 stato pubblicato nel canale YouTube ufficiale della cantante l'11 novembre 2016. Diretto da Hype Williams, il video vede la partecipazione Alicia Keys, il marito Swizz Beatz, l'ex moglie di Beatz, Mashonda Tifrere, i figli avuti in entrambi i matrimoni e il rapper ASAP Rocky.\nRiconoscimenti.\n2017 - NAACP Image Award"}
{"id": "6123674", "revid": "965985", "url": "https://it.wikipedia.org/wiki?curid=6123674", "title": "Simple Forms", "text": "Simple Forms \u00e8 il terzo album in studio del gruppo musicale neozelandese The Naked and Famous, pubblicato nel 2016."}
{"id": "6123675", "revid": "1146433", "url": "https://it.wikipedia.org/wiki?curid=6123675", "title": "Pont Art", "text": ""}
{"id": "6123685", "revid": "101175", "url": "https://it.wikipedia.org/wiki?curid=6123685", "title": "Gran Premio motociclistico d'Aragona 2016", "text": "Il Gran Premio motociclistico d'Aragona 2016 \u00e8 stato la quattordicesima prova del motomondiale del 2016.\nLe gare si sono disputate il 25 settembre 2016 presso la Ciudad del Motor de Arag\u00f3n di Alca\u00f1iz e si \u00e8 trattato della settima edizione del Gran Premio motociclistico d'Aragona entrato in calendario del mondiale dal 2010. Nelle tre classi i vincitori sono stati: Marc M\u00e1rquez in MotoGP, Sam Lowes in Moto2 e Enea Bastianini in Moto3."}
{"id": "6123686", "revid": "1894831", "url": "https://it.wikipedia.org/wiki?curid=6123686", "title": "Unione Ginnastica Goriziana 1980-1981", "text": "Questa voce raccoglie le informazioni riguardanti la Unione Ginnastica Goriziana, sponsorizzata \"Tai Ginseng\" nelle competizioni ufficiali della stagione 1980-1981.\nRoster.\nComposizione rosa:"}
{"id": "6123687", "revid": "2091899", "url": "https://it.wikipedia.org/wiki?curid=6123687", "title": "Jag Mandir", "text": "Jag Mandir \u00e8 un palazzo costruito su un'isola del lago Pichola e viene chiamato anche \"Lake Garden Palace\". Il palazzo si trova ad Udaipur nello Stato indiano del Rajasthan. La sua costruzione \u00e8 attribuita a tre Maharana del clan Sisodia dei Rajput del regno Mewar ed ebbe inizio nel 1551 su iniziativa del Maharana Amar Singh per essere poi continuata sotto il regno di Karan Singh (1620\u20131628) e di Jagat Singh I (1628\u20131652). Si chiama \"Jagat Mandir\" in onore dell'ultimo Maharana, Jagat Singh. La famiglia reale us\u00f2 il palazzo come residenza estiva e luogo di piacere. Il palazzo funse da rifugio per i richiedenti asilo in due diverse occasioni.\nGeografia.\nJag Mandir \u00e8 situato in una delle due isole naturali nel lago Pichola (dal nome del villaggio Picholi nelle vicinanze), sulla sua estremit\u00e0 meridionale. Il lago \u00e8 stato inizialmente creato nel XV secolo da un locale capo tribale Banjara per il trasporto del grano attraverso i corsi d'acqua. Durante il regno del Maharana Udai Singh II, nel 1560, il lago venne sostanzialmente ampliato con la costruzione di dighe. A quel tempo, il Maharana costru\u00ec anche lo Jag Mandir e il Lake Palace (oggi Jag Niwas Hotel) sulle isole in mezzo al lago. Udaipur, con il suo City Palace e altri monumenti e templi, fu costruita in riva al lago.\nStoria.\nLa storia dello Jag Mandir inizia con la benevolenza che il Maharana Karan Singh dimostr\u00f2 verso l'imperatore Shah Jahan (1605-1627). Shah Jahan, prima di essere incoronato come imperatore Moghul, fu conosciuto durante la sua giovinezza come principe Khurram quando si ribell\u00f2 contro il padre, l'imperatore Jahangir, nel 1623, perch\u00e9 voleva essere riconosciuto come erede al trono dei Moghul. Di fronte al pericolo derivante da questa sua rivendicazione, si rifugi\u00f2 nel regno Mewar a Udaipur dove venne ospitato e messo al sicuro dall'allora Maharana Karan Singh (si \u00e8 detto che questa cortesia fu dovuta al fatto che la madre di Khurram era una Rajput ind\u00f9). Inizialmente fu ospitato nel City Palace insieme a sua moglie Mumtaz Mahal e ai suoi due figli, il principe Dara e il principe Aurangzeb. Successivamente vennero trasferiti a Gul Mahal, come rifugio pi\u00f9 sicuro, in mezzo al lago (questo luogo da allora \u00e8 stato anche chiamato Palazzo di Khurram). Gul Mahal \u00e8 un padiglione a cupola che \u00e8 stato appositamente costruito per Khurram da Maharana Karan Singh. Venne poi ampliato dal figlio Jagat Singh in un enorme palazzo e chiamato Jag Mandir. Khurram rimase sotto la protezione Mewarnel periodo 1623-1624.\nL'ironia di questo atto di ospitalit\u00e0 reso da Karan Singh a Khurram \u00e8 che suo padre Maharana Amar Singh era stato sconfitto da Khurram nella guerra del 1614. Successivamente, il principe Karan Singh aveva agito come inviato alla corte dell'impero Moghul e in quell'occasione stabil\u00ec una cordiale amicizia tra i due regni rivali di Mewar e Moghul. Questo rapporto contribu\u00ec all'ospitalit\u00e0 che Khurram ottenne, nel 1623, dal Maharana Karana Singh. Dopo la morte di Jahangir nel 1627, Khurram sal\u00ec al trono dell'Impero Moghul. Si dice che a Khurram sia stato conferito il titolo di Shah Jahan, alla Badal Mahal a Udaipur, prima di partire da Udaipur per la sua incoronazione come imperatore Moghul. Come atto di riconoscenza, Khurram non solo ripristin\u00f2 sei distretti al regno Mewar, precedentemente annessi dai Moghul, ma don\u00f2 anche un gioiello unico (un rubino) a Jagat Singh, figlio di Rana Karan Singh. Dopo la morte di Karan Singh nel 1628, Jagat Singh (1628-1652) divenne il Maharana. Egli realizz\u00f2 diverse altre aggiunte al Gul Mahal e lo chiam\u00f2 Jag Mandir in onore di se stesso. Per la costruzione di questa notevole struttura, il Maharana Jagat Singh \u00e8 stato definito come uno dei migliori architetti della dinastia Mewar. Khurram, dopo essere diventato imperatore Shahjahan, favor\u00ec particolarmente il Maharana di Udaipur, permettendo al regno Mewar di riconquistare la sua gloria passata.\nA seguito dell'amicizia insolita tra i Moghul e il regno Mewar, prevalse la pace, tranne che per le minacce occasionali poste da Aurangzeb. Tuttavia la vera minaccia, che quasi decim\u00f2 i Mewar per molti anni, venne dal predoni Maratti. La speranza di sopravvivenza riprese quando, nel 1817, gli inglesi vennero in loro soccorso con il \"Trattato di Paramountcy\" che prometteva il ripristino di tutti i territori ereditari e proteggeva lo Stato da eventuali invasioni future. Da allora in poi, la pace e la prosperit\u00e0 regnarono nel Mewar. L'orgoglio e la gloria dei Sisodia Rajput vennero completamente restaurati.\nDurante la rivolta del 1857, il Maharana Swroop Singh (1842\u20131861) salv\u00f2 un certo numero di famiglie europee, per la gran parte donne e bambini di Neemuch, che trovarono rifugio nel palazzo Jag Mandir. La rivolta fu popolarmente nota come Sepoy Mutiny, e venne anche chiamata Indian Mutiny, (o prima guerra d'indipendenza) contro l'impero anglo-indiano.\nDopo l'indipendenza dell'India dal Impero britannico, il 15 agosto 1947, per iniziativa del Maharana Bhupal Singh, il regno Mewar si fuse nell'Unione indiana nel 1949 assieme al altri stati principeschi del Rajasthan.\nStruttura.\nLa serie impressionante di strutture nei tre piani dello Jag Mandir includono:\nDi seguito dettagli sulle diverse strutture:\nIl Gul Mahal fu la prima struttura costruita nel 1551, durante il regno del Maharana Amar Singh, che venne ulteriormente sviluppata durante il regno del Maharana Jagat Singh per ospitare il principe Moghul Khurram. Era inizialmente un piccolo palazzo in arenaria (arenaria gialla) con una cupola imponente (che d\u00e0 l'aspetto di una corona). La mezzaluna dell'Islam \u00e8 fissata in cima a questa cupola. Il Gul Mahal ha tre sale sormontate da altrettante cupole circolari, una sopra l'altra. L'ingresso a queste sale avviene da un corridoio a colonne. Due chhatri (sorta di cupola su colonne) di marmo con cornici spioventi si ergono sopra la facciata principale. Le lastre di marmo massiccio apposte alle pareti interne sono intarsiate con rubini, onice, diaspro, corniola e giada. Questo tipo di decorazione \u00e8 segnalato come replicato dai Moghul nel loro Mausoleo di I'tim\u0101d-ud-Daulah ad Agra, nel 1626. Il palazzo si dice abbia ospitato un trono scolpito un unico blocco di serpentino, che non \u00e8 stato trovato. Il Mahal \u00e8 circondato da un appartamento circolare spazioso, realizzato in marmo bianco e nero con affreschi e dipinti considerati una caratteristica non comune nell'architettura Rajput. Sull'ala occidentale del palazzo, questo tipo di design \u00e8 stato ripetuto in altri tre padiglioni.\nLo Jag Mandir \u00e8 il palazzo principale, che incorpora il Gul Mahal. Le torri del palazzo agli angoli sono di forma ottagonale e sono sormontate da cupole. Un labirinto di sale da ricevimento, suite residenziali e campi interni \u00e8 stato costruito all'interno del palazzo, il tutto in stile architettonico Rajput e Moghul. La Zenana (residenza delle donne reali) confina con il palazzo. Il Kunwar Pada ka Mahal (Palazzo del principe ereditario) si trova all'estremit\u00e0 occidentale.\nIl padiglione presso l'ingresso del palazzo \u00e8 un imponente colonnato bianco con archi a cuspide. Il molo di attracco delle imbarcazioni viene utilizzato anche per le imbarcazioni che arrivano dal pontile di Bansi Ghat sulla terraferma vicino al City Palace di Udaipur. La crociera avviene attraverso il lago Pichola. Il padiglione \u00e8 decorato con grandi elefanti scolpiti nella pietra, quattro su ciascun lato dei gradini d'ingresso che si trovano di fronte al Lake Palace. I corpi di questi elefanti sono stati danneggiati e sostituiti con polistirolo. Il padiglione segna il perimetro dell'isola sullo sfondo scenografico dei monti Aravalli.\nIl giardino fiorito \u00e8 allestito nel grande cortile. Ha cespugli di gelsomino, plumeria, bougainvillea, palme, nasturzi, verbena e portulacaceae. Il cortile \u00e8 ricoperto con piastrelle bianche e nere. Vi sono fontane e piscine e il giardino \u00e8 attraversato da vialetti con corrimano basso in marmo. L'attuale Maharana ospita feste sontuose e affitta il palazzo per feste private.\nIl Darikhana si trova nella zona nord del palazzo, ed \u00e8 una terrazza aperta contornata da colonne in marmo bianco. Oggi viene gestito come ristorante dall'attuale Maharana.\nBara Patharon ka Mahal si trova nell'ala orientale del palazzo principale. Si chiama Mahal in quanto per la sua costruzione sono state utilizzate dodici solide lastre di marmo. Pertanto, \u00e8 conosciuto anche come \"Palazzo delle 12 pietre\".\nIl complesso del Jag Mandir \u00e8 raggiungibile solo tramite un servizio di barche che collega il Bansi Ghat vicino al Lake Palace di Udaipur.\nNella cultura di massa.\nNel film del 1983 di James Bond, Octopussy, il Jag Mandir \u00e8 stato utilizzato come una delle location principali."}
{"id": "6123688", "revid": "547034", "url": "https://it.wikipedia.org/wiki?curid=6123688", "title": "Superwoman (Rebecca Ferguson)", "text": "Superwoman \u00e8 il quarto album in studio della cantautrice inglese Rebecca Ferguson, pubblicato nel 2016."}
{"id": "6123689", "revid": "118227902", "url": "https://it.wikipedia.org/wiki?curid=6123689", "title": "Tiziana Weiss", "text": "Biografia.\nFormatasi nell\u2019ambiente alpinistico triestino, frequentando fin da giovanissima la Val Rosandra, nel 1970, incontra Enzo Cozzolino, l\u2019arrampicatore triestino che \u00e8 stato uno degli esponenti del movimento che ha aperto la via al settimo grado, e che sar\u00e0 per lei prima maestro e poi compagno di vita.\nAlpinista totale, ha arrampicato sia su calcare e dolomia, sia su granito. La sua attivit\u00e0 spazia su tutto l'arco alpino nel corso degli anni settanta.\nPur arrampicando da capocordata su difficolt\u00e0 classificate estreme, ha vissuto e interpretato l\u2019alpinismo non come mera pratica sportiva ma come un percorso pi\u00f9 complesso.\n\u00c8 tra le poche donne che in quegli anni affrontano il sesto grado da capocordata.\nTra le centinaia di scalate dolomitiche \u00e8 da rimarcare la prima invernale della via Castiglioni-Detassis al Sass Maor, salita con Piero Mozzi e lo spigolo Tissi alla Torre Trieste, in cordata femminile assieme a Riccarda de Eccher.\nPer i meriti alpinistici, nel 1975, le viene conferito il Premio Panathlon Sport e Studio, lo stesso premio che cinque anni prima era stato di Enzo Cozzolino.\nA met\u00e0 degli anni settanta il suo nome inizia ad essere conosciuto al di fuori dell\u2019ambiente triestino.\nArrampica con importanti alpinisti, alcuni incontrati in montagna, altri ai festival di Trento o ai raduni, come Gino e Silvia Metzeltin Buscaini, Peter Habeler, Giampiero Motti, Franco Piana, Alessandro Gogna.\nDopo la laurea in Scienze Naturali, si dedica all\u2019insegnamento.\nDa sempre affascinata dalle montagne himalayane partecipa alla spedizione che salir\u00e0 l\u2019Annapurna III, dove si adopera ad attrezzare i campi intermedi per la cordata di punta. L\u2019esperienza la porta a decidere di riprovare partecipando alla spedizione che nel 1980 si propone di salire sull\u2019Everest.\nIl 23 luglio 1978 \u00e8 sulla via Frisch-Corradini alla Pala del Rifugio nelle Pale di San Martino, una salita gi\u00e0 percorsa. Cade durante una manovra di corda, per lo sciogliersi di un nodo. Muore tre giorni dopo nell\u2019ospedale di Verona. Riposa nel piccolo cimitero di Barcola alle porte di Trieste."}
{"id": "6123691", "revid": "1305772", "url": "https://it.wikipedia.org/wiki?curid=6123691", "title": "Dighe pi\u00f9 grandi del mondo", "text": "Questa \u00e8 una lista delle pi\u00f9 grandi dighe del mondo.\nLista.\nTipologia: TE - Terra; ER - Rock-fill; PG - Concrete gravity; CFRD - Concrete face rock fill"}
{"id": "6123692", "revid": "212348", "url": "https://it.wikipedia.org/wiki?curid=6123692", "title": "Gary Ackerman", "text": "Biografia.\nNato a Brooklyn in una famiglia ebrea, Ackerman studi\u00f2 al Queens College, Universit\u00e0 della Citt\u00e0 di New York e successivamente lavor\u00f2 come insegnante di scuola superiore.\nEntrato in politica con il Partito Democratico, nel 1977 tent\u00f2 infruttuosamente di farsi eleggere nel consiglio comunale di New York. Nel 1979 venne eletto all'interno della legislatura statale dello stato di New York e vi rimase per quattro anni, fin quando nel 1983 fu eletto alla Camera dei Rappresentanti per il seggio rimasto vacante dopo la morte di Raymond McGrath.\nNegli anni successivi Ackerman fu riconfermato per altre quattordici volte, finch\u00e9 nel 2012 annunci\u00f2 il suo ritiro e lasci\u00f2 il Congresso dopo trent'anni di permanenza.\nAckerman si contraddistinse anche per un particolare stilistico: sfoggi\u00f2 sempre un garofano bianco appuntato alla giacca, fin da quando lavorando come insegnante prese quest'abitudine per dimostrare ai suoi allievi che ogni giorno, in quanto speciale, meritava un'accortezza particolare come un fiore all'occhiello."}
{"id": "6123693", "revid": "80030", "url": "https://it.wikipedia.org/wiki?curid=6123693", "title": "Huis met de Hoofden (Amsterdam)", "text": ""}
{"id": "6123697", "revid": "767487", "url": "https://it.wikipedia.org/wiki?curid=6123697", "title": "Quel bravo ragazzo", "text": "Quel bravo ragazzo \u00e8 un film del 2016 diretto da Enrico Lando.\nTrama.\nUn boss mafioso sul letto di morte viene informato di avere un figlio illegittimo ormai adulto. Lui ne \u00e8 felice e ordina al suo braccio destro, avvocato Enrico Greco, di portarlo al suo capezzale e prepararlo a diventare il suo successore alla guida dell'organizzazione malavitosa. Sono incaricati di rintracciare il ragazzo e portarlo davanti al boss i due uomini fidati Vito Mancuso e Salvo La Mantia.\nIl figlio si chiama Leone, \u00e8 un ragazzotto ingenuo che vive, da quando \u00e8 nato, in un orfanotrofio gestito dal bizzarro parroco di un paese siciliano, don Isidoro, mai corrisposto dalla ragazza del paese Viola di cui era innamorato perdutamente da anni e osteggiato dal vigile urbano. La sua vita cambia quando scopre di non essere orfano: Salvo e Vito lo conducono senza grandi problemi nella villa del Boss. Il loro incontro dura pochissimo perch\u00e9 inavvertitamente Leone \"uccide\" il padre schiacciando i tubi del respiratore, ritrovandosi cos\u00ec come nuovo boss della cosca.\nA Vito e Salvo tocca, quindi, il difficile compito di addestrare Leone, compiendo anche missioni al limite dell'assurdo come il recupero di una partita di droga da un narcotrafficante colombiano. Tutte le azioni di Leone sono monitorate da un microfono installato in un rosario dall'agente di polizia Sonia Morbelli che si era finta amica di Leone dopo un incontro al cimitero dove il padre di Leone \u00e8 seppellito.\nInvolontariamente, alla riunione per l'elezione del nuovo \"capo dei capi\", Leone fa arrestare tutti i boss dei clan rivali e, non ricambiato dell'amore di Sonia, ritorna all'orfanotrofio dov'era cresciuto, alla sua vita di sempre.\nProduzione.\nRiprese.\nIl film \u00e8 stato girato nel 2015 in Sicilia, prevalentemente a Ragusa con scene girate al castello di Donnafugata, Ragusa Ibla e Marina di Ragusa. Altre scene sono state girate a Chiaramonte Gulfi nel quartiere San Giovanni ed alla \"Villa Fegotto\", mentre la scena con i colombiani \u00e8 stata girata al porto di Scoglitti.\nBudget.\nIl film \u00e8 costato circa un milione e mezzo di euro.\nDistribuzione.\nIl film \u00e8 uscito nelle sale cinematografiche il 17 novembre 2016.\nColonna sonora.\nLa colonna sonora \u00e8 firmata da Fabio Gargiulo e da Le stanze di Federico[3].\nAccoglienza.\nIncassi.\nIl film ha incassato 1.300.000 euro nelle prime due settimane di programmazione e 659.000 euro nel primo weekend."}
{"id": "6123699", "revid": "71155", "url": "https://it.wikipedia.org/wiki?curid=6123699", "title": "James Wilson (giudice)", "text": ""}
{"id": "6123700", "revid": "547034", "url": "https://it.wikipedia.org/wiki?curid=6123700", "title": "Vladimir Aleksandrovi\u010d Mau", "text": "Dal 2002 \u2014 Rettore dell'Accademia dell'Economia Nazionale presso il Governo della Federazione Russa, dal 2010 \u2014 Rettore dell'Accademia presidenziale russa dell'economia nazionale e della pubblica amministrazione. Consigliere di Stato in carica della Federazione Russa di 1\u00b0 grado (2001). Membro del Presidium del consiglio economico presso il Presidente della Federazione Russa.\nIstruzione.\nNel 1981 \u2014 ha completato gli studi presso l'Istituto dell'economia nazionale di Mosca Plekhanov, specializzazione \u2014 economia, pianificazione dell'economia nazionale.\nRango.\nConsigliere di Stato in carica della Federazione Russa di 1\u00b0 grado (20 giugno 2001)\nAttivit\u00e0 didattica.\nDal 2006 \u00e8 caporedattore della rivista \"Politica economica\". Presidente del consiglio di redazione della rivista \"Logos\". Membro del collegio di redazione delle riviste \"Questioni di economia\", \"Messaggero dell'Europa\", \"Journal of Economic Transition\" (USA), \"Finanze e affari\".\nArea di ricerca scientifica \u00e8 la storia del pensiero economico russo e delle riforme economiche, la storia e la teoria di politica economica, l'analisi comparata di politica economica, l'economia politica,l'economia costituzionale.\nDirettore del campus estivo dell'Accademia presidenziale (Repubblica del Tatarstan)\nGradi accademici honoris causa.\nProfessore emerito dell'Universit\u00e0 statale armeno-russa (slava) \u2014 per il grande contributo allo sviluppo della teoria e della pratica delle riforme economiche, per l'attivit\u00e0 feconda pluriennale scientifica e didattica, per la professionalit\u00e0 di alto livello dimostrata in tutti i settori dell'attivit\u00e0[30]."}
{"id": "6123706", "revid": "767487", "url": "https://it.wikipedia.org/wiki?curid=6123706", "title": "Wynter Gordon", "text": "Biografia.\nOriginaria del Queens di New York, ha lavorato dal 2004 con il produttore D'Mile presso la Atlantic Records. Uno dei suoi primi crediti di scrittura \u00e8 per il brano \"Gonna Breakthrough\" di Mary J. Blige, inserito nell'album \"The Breakthrough\" (2005).\nNel 2008 coscrive due tracce dell'album \"Welcome to the Dollhouse\" delle Danity Kane. Nel 2009 ottiene successo partecipando al singolo \"Sugar\" di Flo Rida. Sempre nel 2009 appare nell'album \"One Love\" di David Guetta e in particolare nel brano \"Toyfriend\".\nLavora alla scrittura di quattro tracce inserite nell'album \"Love?\" di Jennifer Lopez (2011). Nel giugno 2011 pubblica il suo primo album in studio \"With the Music I Die\", che \u00e8 stato anticipato da due singoli, ossia \"Dirty Talk\" e \"Til Death\".\nPubblica tre EP tra il 2012 ed il 2015.\nCoscrive e/o coproduce alcuni brani dell'album \"Lemonade\" di Beyonc\u00e9 (2016). Nel luglio 2016 pubblica il brano \"The Legend Of\" a nome Diana Gordon."}
{"id": "6123709", "revid": "1806341", "url": "https://it.wikipedia.org/wiki?curid=6123709", "title": "TV JOJ", "text": "TV JOJ \u00e8 un'emittente televisiva slovacca lanciata il 2 marzo 2002. TV JOJ fa parte della J&amp;T Media Enterprises.\nAccanto a TV JOJ sono nati successivamente dei canali fratelli come Plus e TV WAU.\nSu TV JOJ vengono trasmesse sia serie televisive straniere che proprie: tra le serie americane si ricorda \"CSI - Scena del crimine\" mentre tra quelle nazionali si ricorda \"Panel\u00e1k\".\nVengono trasmessi anche reality e talent show, per esempio nel 2007 \u00e8 andata in onda la prima edizione di \"Slovakia's Next Top Model\", mentre nel 2014 \u00e8 stata trasmessa la prima edizione di \"X Factor\".\nSono trasmessi programmi di intrattenimento come \"Zbohom, Slovensko!\" o game show/telequiz come \"Cena je spr\u00e1vna\"."}
{"id": "6123714", "revid": "124123", "url": "https://it.wikipedia.org/wiki?curid=6123714", "title": "Zhang Ailing", "text": "Zhang \u00e8 nota per i suoi romanzi che affrontano il tema delle tensioni amorose tra uomini e donne e della vita quotidiana nella Shanghai degli anni Quaranta e nella Hong Kong occupata dai giapponesi. A differenza di molti altri scrittori dell'epoca, la sua scrittura \u00e8 priva di un significato politico sottinteso.\nLa popolarit\u00e0 di Zhang e la sua immagine pubblica sono state in netto contrasto con la sua vita personale, ricca di delusioni e tragedie e caratterizzata dall'isolamento.\nBiografia.\nVita in famiglia.\nZhang nacque con il nome Zhang Ying (\u5f35\u7150) a Shanghai, in una famiglia un tempo illustre ma caduta in disgrazia dopo la fine dell'Impero. Il suo bisnonno paterno era Li Hongzhang (1823-1901), influente funzionario della dinastia Qing. Suo padre, Zhang Tingzhong (1896-1953), ricevette un'educazione tradizionale e venne descritto nei primi saggi autobiografici della figlia come un despota, portatore di una tradizione culturale destinata a scomparire. Anche sua madre, Huang Yifan (1893-1957), proveniente da una famiglia importante e influenzata dal movimento del 4 maggio, visse la sua vita in crescente ribellione contro i valori tradizionali.\nNel 1922 quando Zhang aveva due anni, la sua famiglia si trasfer\u00ec a Tianjin e l'anno successivo la madre part\u00ec per l'Europa. Zhang rimase in Cina con il fratello minore Zhang Zijing (1921-1997) e fu cresciuta dal padre. Nel 1927 la madre si riun\u00ec alla famiglia a Shanghai per accudire il marito, dipendente dall'oppio, e nel 1930 ottenne il divorzio e part\u00ec per la Francia, facendo ritorno a Shanghai solo nel 1937. Il padre si rispos\u00f2 con una donna, anche lei dipendente dall'oppio.\nNel 1937, subito dopo aver terminato la scuola superiore, Zhang litig\u00f2 con il padre e la matrigna, fu picchiata dal padre e rinchiusa per mesi nella sua stanza. Durante questo periodo di reclusione, nel quale le furono negate anche le cure quando prese la dissenteria, Zhang divenne sempre pi\u00f9 introversa e non prese parte al movimento di Nuova Cultura come i suoi coetanei. I drammi sociali che caratterizzavano la Cina di quel periodo erano presenti solo come sfondo nelle sue opere, maggiormente concentrate su temi personale. Un esempio \u00e8 rappresentato dal saggio che scrisse sulla violenza domestica in famiglia. Poco dopo il suo diciottesimo compleanno riusc\u00ec a scappare di casa e and\u00f2 a rifugiarsi dalla madre, dove per\u00f2 si sent\u00ec un peso.\nEducazione.\nZhang inizi\u00f2 la scuola all'et\u00e0 di quattro anni, studi\u00f2 l'inglese, dimostrando subito una grande dimestichezza. Nonostante la sua famiglia non fosse religiosa, si diplom\u00f2 nel 1937 in una scuola superiore femminile cristiana, la St. Mary's Hall di Shanghai. Nel 1939 fu accettata all'Universit\u00e0 di Londra con una borsa di studio, ma a causa del secondo conflitto sino-giapponese allora in corso non le fu possibile frequentare. Decise quindi di studiare letteratura inglese all'Universit\u00e0 di Hong Kong, dove conobbe la sua grande amica Fatima Mohideen. Nel dicembre 1941 Hong Kong cadde sotto l'Impero giapponese e anche se a Zhang mancava solo un semestre alla laurea, decise di ritornare in Cina. Il suo piano iniziale era quello di terminare i suoi sudi alla St. John's University di Shanghai, ma dopo alcune settimane decise di ritirarsi per problemi finanziari.\nCarriera.\nA Shanghai Zhang si trasfer\u00ec a casa della zia e inizi\u00f2 a pubblicare saggi in inglese e racconti in cinese. Nel 1943 fu presentata al noto editore Zhou Shoujian, al quale diede alcuni suoi scritti. Nel 1943 scrisse anche \"Jinsuo ji\", \"La storia del giogo d'oro\", una delle sue opere pi\u00f9 famose. Nel 1944 pubblic\u00f2 la sua prima raccolta di novelle, e l'anno seguente \"Qingcheng zhi lian\" (\"Love in a Fallen City\"), un romanzo breve d'amore ambientato ad Hong Kong nel tempo di guerra, adattato con successo a sceneggiatura. Sostenuta dal suo editore, Zhang divent\u00f2 a venticinque anni uno dei pi\u00f9 popolari nuovi scrittori di Shanghai.\nNel 1944 spos\u00f2 in segreto Hu Lancheng (1906-1981), collaboratore del regime giapponese installatosi a Nanchino e figura minore del mondo letterario. In questo periodo le opere di Zhang divennero pi\u00f9 profonde e mature. I due coniugi si vedevano solo poche volte al mese, ma la loro relazione fu tenuta segreta per evitare problemi politici alla Zhang. Il loro rapporto si incrin\u00f2 a causa dell'infedelt\u00e0 di Hu e nel 1947 i due divorziarono.\nNel 1952 Zhang si trasfer\u00ec a Hong Kong, dove lavor\u00f2 come traduttrice e nel 1955 scrisse il primo romanzo interamente in inglese, \"The Rice Sprout Song\". Nello stesso anno torn\u00f2 in Cina e in seguito si trasfer\u00ec negli Stati Uniti. Mentre viveva nel New Hempshire conobbe lo scrittore e sceneggiatore Ferdinand Reyher, di origine tedesca e nativo di Filadelfia, e si sposarono nel 1956. Nel 1959 Zhang divenne cittadina statunitense. In questo periodo cerc\u00f2 di scrivere romanzi adatti ai lettori americani, ma senza molto successo, e continu\u00f2 quindi a scrivere sceneggiature per il mercato di Hong Kong.\nNel 1961 part\u00ec per Hong Kong per adattare \"Il sogno della camera rossa\" al grande schermo, ma dopo tre mesi di lavoro la sua sceneggiatura venne rifiutata e il progetto annullato. Nel 1962 torn\u00f2 negli Stati Uniti per prendersi cura del marito che durante il suo viaggio aveva avuto un infarto. Negli anni seguenti Reyher continu\u00f2 a peggiorare e mor\u00ec nel 1967.\nZhang \u00e8 stata definita una delle quattro donne geniali cinesi insieme a L\u00fc Bicheng, Xiao Hong e Shi Pingmei.\nMorte.\nDopo la morte del marito, Zhang si trasfer\u00ec a Los Angeles, dove visse per anni in quasi completo isolamento, senza per\u00f2 smettere di scrivere.\nL'8 settembre 1995 fu trovata morta nel suo appartamento. Nel rispetto delle sue volont\u00e0, il suo corpo fu cremato e le ceneri disperse nell'oceano Pacifico.\nOpere tradotte in italiano.\ncontiene tre racconti: \"Lussuria\" (\u8272\u6212 Sejie), \"I fiori di Yin Baoyan\" (\u6bb7\u5b9d\u6edf\u9001\u82b1\u697c\u4f1a Yin Baoyan song hua lou hui) e \"Quanto Odio\" (\u591a\u5c11\u6068 Duoshao hen)\ncontiene due racconti: \"Un amore devastante\" (Qing cheng zhi lian \u503e\u57ce\u4e4b\u604b) e \"Rosa rossa, rosa bianca\" (\u7ea2\u73ab\u7470\u4e0e\u767d\u73ab\u7470 Hong meigui yu bai meigui)\nAdattamenti cinematografici.\nZhang scrisse molte sceneggiature e molte sue opere furono adattate per il grande schermo. Quando nel 1961 fu chiamata a Hong Kong per adattare \"Il sogno della camera rossa\", si ritrov\u00f2 con un compito diverso dai precedenti progetti di sceneggiatura, in quanto doveva affrontare la sfida di adattare a sceneggiatura cinematografica un'opera epica, sua essenziale fonte di ispirazione letteraria.\nNel 2007 Ang Lee ha diretto il film \"Lussuria - Seduzione e tradimento\", basato sulla novella \"Lussuria\" pubblicata nel 1979. La pellicola vinse il Golden Horse Award e il Leone d'Oro alla 64\u00aa Mostra del Cinema di Venezia."}
{"id": "6123749", "revid": "1288208", "url": "https://it.wikipedia.org/wiki?curid=6123749", "title": "Gelsomino D'Ambrosio", "text": "Biografia.\nAllievo di Franco Mancini, si \u00e8 diplomato in Scenografia all'Accademia di belle arti di Napoli. Ebbe le prime esperienze di lavoro a Roma, Londra, Zurigo, Parigi e Colonia. Ha collaborato anche con il \"K Teatro\", diretto da Rino Mele, dal 1967.\nAgli inizi degli anni '70 ha contribuito alla fondazione del \"Teatrogruppo\" di Salerno con il quale ha partecipato ad importanti manifestazioni: al \"Maggio popolare\" (a cura del Crt di Milano); al Festival di Chieri; alla Biennale di Venezia del 1975; alla stagione '75/ '76 del Teatro alla Scala di Milano; al Folkfestival di Berna al Gutern e al Festival di Lenzburg nel 1978. Disegni e bozzetti sono stati esposti nell'ambito di numerose mostre, tra le quali: \"Scenografia\" (Napoli, Palazzo Reale, 1969) e \"1960-1980. Vent'anni di ricerca teatrale in ltalia\" (Roma, Palazzo delle Esposizioni, 1980).\nNel 1973 ha fondato con Pino Grimaldi \"Studio Segno\" che, dal 1994 con l'ingresso di Giovanni Vietri, \u00e8 diventato \"Segno Associati\".\nIn quasi trent'anni di lavoro D'Ambrosio e Grimaldi hanno prodotto innumerevoli immagini senza mai interrompere il \"ciclo produttivo\": dalla progettazione di \"corporate image\" fino ai pi\u00f9 complessi e avanzati sistemi grafici per imprese nazionali ed internazionali, enti pubblici, istituzioni di ricerca, istituti di credito. Le loro opere sono state esposte in varie mostre di grafica: Bari, Bologna, Berlino, Cattolica, Firenze, Gerusalemme, La Salle, Lathi, Londra, Milano, Mosca, Napoli, Nizza, Parigi, P\u00e9cs, Pizen, Roma, Seul, Tel Aviv, Torino e Varsavia.\nNel 1980 ha dato vita, insieme ad altri operatori della cultura, alla casa editrice \"Edizioni 10/17\". \nDopo il tragico sisma in Irpinia del 23/11/1980 (tra il 1982 e il 1985), pur vivendo a Salerno citt\u00e0 (come del resto Alfonso Tafuri di Italia Nostra e Angelo Trimarco dell'Universit\u00e0 di Salerno, costituendo uno dei punti di riferimento nel capoluogo) \u00e8 stato tra i protagonisti del gruppo \"Amici del Museo\" di Campagna (centro storico), dedito al recupero e alla salvaguardia dei Berni Culturali, alla nascita di un Museo di Etno-Antropologia e d'Arte Contemporanea, e alla trasformazione dell'evento fluviale detto \" 'A Chiena\", da nettezza urbana a \"opera d'arte\" e spettacolo, nella condivisione dell'idea progettuale di Angelo Riviello (suo amico e compagno d'infanzia e di adolescenza, nonch\u00e9 \"collega\" negli studi in Scenografia all' Accademia di Belle Arti di Roma, allievo di Toti Scialoja, con la sua prima esperienza di lavoro nella capitale, e poi insieme a Zurigo nel 1971, dove conobbero il Teatro di Luca Ronconi, nella messa in scena dell'Orlando Furioso). Nel 1985, ader\u00ec anche come artista e designer alla famosa \"Kermesse Nazionale d'Arte Contemporanea 'A Chiena a Campagna\" (ribattezzata pi\u00f9 tardi come Rassegna dell'Acqua - La Chiena), che ebbe tra i curatori Rino Mele (suo ex direttore del \"K Teatro\") ed Enzo Di Grazia, nel coordinamento artistico del Riviello, con testi (in italiano e inglese) in catalogo, degli stessi (stampato dalle Arti Grafiche Boccia, Salerno 1987), con due brevi racconti, di Alan Frenkiel e di Vito Maggio. \nNel 1989 \u00e8 stato tra i promotori della \u201cCarta del progetto Grafico\u201d.\nNel corso dell'ultimo decennio, D'Ambrosio ha ideato in particolare la comunicazione per committenti come Telecom, Italia Lavoro, Confindustria, Ansaldo, Gruppo Cos, Istituto Commercio Estero, Eurofighter International, Anas, Teatro San Carlo di Napoli, Universit\u00e0 la Sapienza di Roma, Avagliano Editore, e tanti altri, tra cui molti uffici e Direzioni Generali della Comunit\u00e0 Europea, Commissione Europea, Cedefop, Echo, oltre che per il Parlamento Europeo.\nDal 1995 \u00e8 condirettore di \"Grafica\", rivista di teoria, storia e metodologia. Dal 1992 al 1994 ha realizzato e diretto, con Grimaldi, il progetto scientifico dell'lSD (Istituto Superiore di Design) di Napoli. Ha sempre svolto un'intensa attivit\u00e0 didattica: ha insegnato Cultura della Grafica all'lSlA Istituto superiore per le industrie artistiche (Urbino), \u00e8 stato docente in numerosi Master post-laurea organizzati dalle Universit\u00e0 Federico ll di Napoli e di Salerno, dalla Associazione Editori Italiani e dall'lMED di Catanzaro.\nHa curato numerosi allestimenti per mostre e grandi eventi quali il Summit della Comunicazione a Castel dell'Ovo di Napoli (1995-98), il Salone dei Beni Artistici e Culturali al Lingotto di Torino (1998-99), la Prima Conferenza Nazionale sul Lavoro al Palazzo dei Congressi di Roma (2000), l'esposizione Mediterraneo Mir\u00f2 nel complesso Santa Sofia di Salerno (2002), varie mostre nei Saloni della Provincia di Salerno, l'ultima delle quali, nel 2003, \u00e8 stata dedicata a Guido Gambone.\nNel 2004, presso la Palazzina Neoclassica di Giffoni Sei Casali, ha allestito una sua mostra di disegni dal titolo \"Gelsomino D'Ambrosio. Scenografica. Dalla messa in scena alla messa in pagina\", catalogo a cura di Ada Patrizia Fiorillo. \nNel 2005 cura la mostra \"Pablo Picasso. I luoghi e i riti del mito\", allestita presso il Complesso Santa Sofia di Salerno.\nSempre nel 2005, a Minori, espone una serie di disegni nella mostra \"Prove d'Inchiostro\".\nHa fatto parte del consiglio direttivo dell'AIAP (Associazione Italiana Progettisti Comunicazione Visiva) ed \u00e8 stato iscritto al BEDA (Bureau of European Designers Associations).\nNel 1999 \u00e8 stato insignito, al Giffoni Film Festival, del premio \"Fran\u00e7ois Truffaut\", il premio pi\u00f9 prestigioso che viene consegnato agli ospiti pi\u00f9 importanti e con una lunga carriera alle spalle, per aver curato la comunicazione del Festival negli ultimi decenni.\nPubblicazioni.\nHa pubblicato i volumi:\nHa pubblicato saggi su numerose riviste (\"Grafica\", \"Alfabeta\", \"Op. cit.\", \"Linea Grafica\", \"Graphicus e Publishing\"), \u00e8 stato relatore in molti convegni e tiene seminari in diverse universit\u00e0 e istituzioni italiane e straniere (DAMS di Bologna, Archiginnasio di Bologna, INARCH di Roma, Fachhochschule di Augsburg, Universit\u00e0 dell'Ulster a Belfast, Maison Gerboiller a la Salle (Valle d'Aosta), Istituto Italiano di Studi Filosofici di Napoli.\nSu \"Il Mattino\" di Napoli ha pubblicato disegni nelle pagine culturali, tenuto rubriche di design editoriale, per alcuni mesi ha curato vignette, contribuendo infine al redisign grafico del quotidiano (1992)."}
{"id": "6123753", "revid": "2032913", "url": "https://it.wikipedia.org/wiki?curid=6123753", "title": "Eyes Wide Open (Sabrina Carpenter)", "text": "Eyes Wide Open \u00e8 il primo album in studio della cantante e attrice statunitense Sabrina Carpenter, pubblicato nel 2015."}
{"id": "6123754", "revid": "1941276", "url": "https://it.wikipedia.org/wiki?curid=6123754", "title": "Evolution (Sabrina Carpenter)", "text": "Evolution (titolo reso graficamente in \"\u018eVO\u2143UTION\") \u00e8 il secondo album in studio della cantante e attrice statunitense Sabrina Carpenter, pubblicato nel 2016."}
{"id": "6123755", "revid": "212348", "url": "https://it.wikipedia.org/wiki?curid=6123755", "title": "Ed Towns", "text": "Biografia.\nNato nella Carolina del Nord, Towns consegu\u00ec un master all'Adelphi University e successivamente lavor\u00f2 come docente presso la Fordham University.\nEntrato in politica con il Partito Democratico, per due volte negli anni settanta tent\u00f2 infruttuosamente di farsi eleggere nella legislatura dello stato di New York.\nNel 1982 Towns venne eletto alla Camera dei Rappresentanti e negli anni successivi fu riconfermato per altre quattordici volte, finch\u00e9 nel 2012 annunci\u00f2 il proprio ritiro e lasci\u00f2 il Congresso dopo trent'anni di permanenza."}
{"id": "6123759", "revid": "965985", "url": "https://it.wikipedia.org/wiki?curid=6123759", "title": "Gameshow", "text": "Gameshow \u00e8 il terzo album in studio del gruppo musicale nordirlandese Two Door Cinema Club, pubblicato nel 2016."}
{"id": "6123761", "revid": "110157", "url": "https://it.wikipedia.org/wiki?curid=6123761", "title": "Museo delle Terre Nuove", "text": "Il Museo delle Terre Nuove, che ha sede nel Palazzo d'Arnolfo a San Giovanni Valdarno, descrive il fenomeno delle \"Terre Nuove\", che interess\u00f2 buona parte dell'Europa nel Basso Medioevo, dedicando una particolare attenzione alla Toscana.\nLe Terre Nuove.\nFurono chiamate con questo appellativo quelle cittadine fondate dopo l'anno mille dai poteri centrali, concedendo agli abitanti un lotto di terreno per costruirvi le proprie abitazioni e che godevano di una certa autonomia.\nQuesto in realt\u00e0 fu un modo per estendere il proprio controllo sul territorio.\nLe sale.\nIl Museo si sviluppa su due piani, per un totale di 13 sale tematiche."}
{"id": "6123762", "revid": "276533", "url": "https://it.wikipedia.org/wiki?curid=6123762", "title": "Arsenij Pavlov", "text": ""}
{"id": "6123775", "revid": "580", "url": "https://it.wikipedia.org/wiki?curid=6123775", "title": "Rupan Sansei vs Meitantei Conan", "text": ""}
{"id": "6123777", "revid": "599013", "url": "https://it.wikipedia.org/wiki?curid=6123777", "title": "Clara Mat\u00e9o", "text": "Carriera.\nNazionale.\nNel marzo 2013 la federazione calcistica della Francia (\"F\u00e9d\u00e9ration Fran\u00e7aise de Football\" - FFF) la chiama per indossare la maglia della nazionale francese Under-16 affidata al selezionatore Guy Ferrier, e nel settembre successivo, sempre sotto la guida di Ferrier, quella della Under-17 con la quale debutta in una doppia amichevole del 4 e 6 settembre con l' giocata allo Stadio Salicone di Norcia (2-1 la prima, 0-2 la seconda) in preparazione alle qualificazioni all'Europeo di categoria di Inghilterra 2014. . Ferrier la impiega in tutte le tre partite del gruppo 4 della fase \u00e9lite giocata in Irlanda del Nord dal 12 al 17 ottobre 2013, conquistando la prima posizione a punteggio pieno e l'accesso alla fase finale, e nelle tre del gruppo B della fase a gironi dove viene eliminata.\nNel 2015 il selezionatore della formazione Under-19 Gilles Eyquem decide di inserirla in rosa nell'amichevole del 6 marzo, dove le \"Blues\" superano con un netto 6-0 le pari et\u00e0 dell'Ungheria. Le prestazioni offerte convincono Eyquem a utilizzarla durante dalle qualificazioni all'europeo di Slovacchia 2016 dove, superato il turno, riesce a vincere il torneo battendo in finale per 2-1 le avversarie della Spagna.\nIn previsione della selezione al mondiale di Papua Nuova Guinea 2016, il 14 settembre 2016 Mat\u00e9o indossa per la prima volta la maglia della rappresentativa Under-20 scendendo in campo nell'amichevole contro la Germania Under-20, incontro terminato 2-2. Durante il mondiale viene impiegata in tutte le sei partite disputate, siglando complessivamente tre reti, l'ultima ai tempi supplementari con il Giappone che contribuisce cos\u00ec al risultato finale di 2-1 e l'accesso alla finale del torneo. Pur non riuscendo a superare le avversarie della Corea del Nord, incontro aggiudicatosi dalle nordcoreane per 3-1, condivide con le compagne il titolo di vicecampionessa del mondo.\nNel 2017 Jean-Fran\u00e7ois Niemezcki, responsabile tecnico della nazionale maggiore B, inizia a convocarla per alcune amichevoli, continuando nei due anni seguenti a inserirla nella rosa della squadra che partecipa alla Turkish Cup e al Torneo di La Manga."}
{"id": "6123778", "revid": "287204", "url": "https://it.wikipedia.org/wiki?curid=6123778", "title": "Clara Mateo", "text": ""}
{"id": "6123780", "revid": "339392", "url": "https://it.wikipedia.org/wiki?curid=6123780", "title": "Unione Sportiva Aosta", "text": ""}
{"id": "6123781", "revid": "56620", "url": "https://it.wikipedia.org/wiki?curid=6123781", "title": "Let Me Get 'Em", "text": "Let Me Get 'Em \u00e8 un singolo promozionale del rapper statunitense Soulja Boy, per il suo primo album in studio \"Souljaboytellem.com\". La canzone ha raggiunto la posizione numero 15 della \"Bubbling Under R&amp;B/Hip-Hop Singles\". \nIl rapper statunitense Lil Wayne, sulla stessa base musicale, ha realizzato un freestyle insieme a Gudda Gudda e Jae Millz per il suo mixtape \"Dedication 3\".\nVideoclip.\nIl videoclip \u00e8 stato presentato per la prima volta su BET nel febbraio del 2008. Il video musicale, che \u00e8 stato realizzato completamente in bianco e nero, presenta Soulja Boy che balla insieme ai suoi amici e a delle ballerine. Alla fine del video, ne segue un altro di breve durata, della traccia \"Snap And Roll\". Nel video \u00e8 presente anche Hurricane Chris."}
{"id": "6123784", "revid": "1628923", "url": "https://it.wikipedia.org/wiki?curid=6123784", "title": "Diossido di torio", "text": "Il biossido di torio (ThO2) \u00e8 l'ossido del torio (IV); si presenta come un solido bianco o giallo e, come tutti i composti del torio, \u00e8 radioattivo.\nViene ottenuto come sottoprodotto nella produzione di uranio, in particolare dalla torianite.\nIl biossido di torio \u00e8 uno degli ossidi a maggior punto di fusione (3390\u00a0\u00b0C). Ad altissime temperature il biossido di torio si riduce a monossido di torio (ThO)."}
{"id": "6123785", "revid": "793215", "url": "https://it.wikipedia.org/wiki?curid=6123785", "title": "Donk", "text": "Donk \u00e8 il quinto singolo estratto dall'album \"Souljaboytellem.com\" del rapper statunitense Soulja Boy. La canzone \u00e8 stata pubblicata il 4 maggio 2008. A met\u00e0 dello stesso anno, \u00e8 uscito anche il remix della canzone, che vede la collaborazione di Yung Joc.\nLa canzone, ha raggiunto la posizione numero 21 della \"Hot 100\", la posizione numero 37 della \"Hot R&amp;B/Hip-Hop Songs\" e la posizione numero 22 della \"Hot Rap Songs\".\nQuesta canzone \u00e8 stata campionata da Juvenile e Webbie nel brano \"Pop It 4 Pimp,\" inserito nel secondo album di Bun B \"II Trill\". La canzone, \u00e8 stata campionata anche da Nicki Minaj sulla traccia \"Itty Bitty Piggy\", presente nel suo terzo mixtape \"Beam Me Up Scotty\"."}
{"id": "6123787", "revid": "709406", "url": "https://it.wikipedia.org/wiki?curid=6123787", "title": "Astaturo di sodio", "text": ""}
{"id": "6123788", "revid": "1924342", "url": "https://it.wikipedia.org/wiki?curid=6123788", "title": "Bird Walk", "text": "Bird Walk \u00e8 il primo singolo estratto dal secondo album in studio di Soulja Boy, \"iSouljaBoyTellem\". La canzone, \u00e8 uscita il 23 ottobre 2008 ed \u00e8 stata eseguita per la prima volta al YouTube Live il 22 novembre 2008, con un'introduzione di MC Hammer.\nIl singolo, ha raggiunto la posizione numero 40 della classifica \"Hot R&amp;B/Hip-Hop Songs\", la posizione numero 17 della \"Hot Rap Songs\" e la posizione numero 2 della \"Bubbling Under Hot 100\".\nVideoclip.\nIl videoclip, \u00e8 stato girato al Morris Brown College di Atlanta, in Georgia. Il video, raffigura Soulja Boy vestito da giocatore di football americano mentre balla. Nel video, sono presenti anche Arab, Ja-Bar, CashCamp e Miami Mike."}
{"id": "6123789", "revid": "729019", "url": "https://it.wikipedia.org/wiki?curid=6123789", "title": "Major Owens", "text": "Biografia.\nNato in Tennessee, Owens studi\u00f2 alla Clark Atlanta University e successivamente lavor\u00f2 come bibliotecario.\nEntrato in politica con il Partito Democratico, lavor\u00f2 per il sindaco di New York John Lindsay e poi nel 1975 entr\u00f2 a far parte della legislatura dello stato di New York, dove rest\u00f2 per sette anni.\nNel 1982 venne eletto alla Camera dei Rappresentanti succedendo a Shirley Chisholm e negli anni successivi fu riconfermato per altri undici mandati, fin quando nel 2006 annunci\u00f2 il suo ritiro e lasci\u00f2 il Congresso dopo trent'anni di permanenza. Mor\u00ec all'et\u00e0 di settantasette anni nell'ottobre del 2013.\nIdeologicamente Owens era considerato un liberale ed era membro del Congressional Progressive Caucus. Con la prima moglie Ethel ebbe tre figli, tra cui l'attore Geoffrey."}
{"id": "6123790", "revid": "92723", "url": "https://it.wikipedia.org/wiki?curid=6123790", "title": "Trappola mortale (opera teatrale)", "text": "Trappola mortale (\"Deathtrap\") \u00e8 un'opera teatrale di Ira Levin, andata in scena per la prima volta a Broadway nel 1978.\nTrama.\nPrimo atto.\nSidney Bruhl, ex commediografo di successo che da anni soffre del blocco dello scrittore, riceve per posta una fenomenale opera teatrale scritta da un suo ex studente di un corso di drammaturgia. Il dramma, intitolato \"Trappola mortale\", \u00e8 talmente bello che Sidney si dichiara pronto a uccidere l'autore per ottenerlo, spacciarlo per proprio e tornare trionfalmente a Broadway. La moglie Myra pensa che stia scherzando, ma si preoccupa quando vede che il marito telefona al giovane drammaturgo e lo invita da loro per dagli qualche consiglio sulla trama. \nLo scrittore \u00e8 il simpatico venticinquenne Clifford Anderson, che appare lusingato dall'invito e dalle attenzioni di una star del calibro di Sidney Bruhl. L'incontro tra i due sembra andare a gonfie vele, ma i continui riferimenti di Sidney a un eventuale omicidio di Clifford spaventano Myra, che decide di restare nella stanza con i due uomini. Per gioco, Sidney fa provare a Clifford le \"manette di Houdini\", apparentemente dotate di un meccanismo segreto che faccia s\u00ec che chi le indossa se ne possa liberare facilmente. Ma le manette non si tolgono e Myra, isterica, ordina al marito di trovare le chiave e Sinday comincia a cercare tra la sua collezioni di armi antiche. Intanto Clifford fantastica ad alta voce sulla trama di una sua futura commedia: uno scrittore sul viale del tramonto \u00e8 geloso del successo di un suo studente, lo invita a casa sua per dargli dei consigli sul suo lavoro e, approfittando di un momento di distrazione, lo uccide. Myra prova a buttare la cosa sul ridere, ma Sidney prende una garrota e strangola Cliff.\nMyra \u00e8 sconvolta, ma aiuta il marito a seppellire il corpo e annuncia di aver intenzione di divorziare non appena si saranno calmate le acque e non appena Sidney torner\u00e0 ad essere ricco grazie ai proventi del furto di \"Trappola mortale\". La conversazione \u00e8 interrotta dall'arrivo della vicina, la medium olandese Helga ten Dorp. La donna li avverte che percepisce un grave pericolo e descrive loro una sua visione: un giovane uomo aggredir\u00e0 Sidney e una daga nello studio del drammaturgo verr\u00e0 usata contro una donna. La visita della buffa olandese alleggerisce la tensione e Sidney e Myra sembrano riconsigliarsi e decidono di andare a letto. Ma prima che possano farlo, Cliff irrompe dalla finestra, infangato e armato di un bastone, e uccide Sidney. Dopo aver finito lo scrittore, Cliff si avvicina minaccioso a Myra, ma la donna viene stroncata da un attacco di cuore prima ancora che il ragazzo la colpisca.\nCliff tasta il polso della donna e, assicuratosi che sia effettiva morta, lo comunica a Sidney. L'uomo si rialza da terra incolume (il bastone era di polistirolo) e i due decidono che Cliff si dovr\u00e0 nascondere momentaneamente mentre Sidney telefoner\u00e0 al dottore per comunicargli in apparente stato di panico la morte di Myra.\nSecondo atto.\nSono passate due settimane e Cliff e Sidney stanno scrivendo nello studio del padrone di casa. Cliff sostiene che il genere giallo gli sia venuto a noia e ora \u00e8 impegnato nella stesura di un dramma ambientato in un ambulatorio; il giovane scrittore scrive con facilit\u00e0, mentre Sidney \u00e8 ancora ostacolato dal blocco dello scrittore. I due vengono interrotti dall'arrivo di Porter Milgrim, l'avvocato di Sidney. Cliff va a fare la spesa e Porter illustra a Sidney la sua situazione finanziaria: Myra gli ha lasciato pi\u00f9 soldi di quanti si aspettasse e solo una minima parte di essa verr\u00e0 intaccata dalle tasse. Prima di andarsene, Porter rivela a Sidney che Cliff ha chiuso a chiave in un cassetto della scrivania il manoscritto a cui stava lavorando, in modo molto sospetto. Cliff ritorna e si rimette a lavorare, ma Sidney gli sottrae il manoscritto e scopre con orrore che il ragazzo sta in realt\u00e0 scrivendo una versione teatrale del piano che loro hanno messo in scena per causare l'arresto cardiaco di Myra. Sidney \u00e8 furioso, ma Cliff lo avverte di non aver intenzione di scrivere il soggetto e che sarebbe meglio per tutti se loro due collaborassero alla stesura. Seppur con quale timore, Sidney accetta la proposta e si offre di scrivere di persona il secondo atto.\nIn una notte tempestosa Helga va a trovare Sidney e gli rammenta la sua visione di qualche settimana prima. Sidney \u00e8 scettico e sostiene che nessun giovanotto l'abbia mai attaccato, ma che effettivamente la moglie \u00e8 venuta a mancare proprio quella sera; la donna riconosce in Cliff il giovanotto delle sue visioni e mette in guardia il drammaturgo dal ragazzo. Dopo che la sensitiva se n'\u00e8 andata, Sidney chiede a Clifford di aiutarlo a inscenare una parte del secondo atto, una parte che gli lascia qualche perplessit\u00e0 sull'esecuzione. Chiede a Cliff di prendere una scure dalla collezione di armi e quando il ragazzo lo fa Sidney gli punta contro una pistola: il drammaturgo pi\u00f9 esperto ha troppa paura che la \"Trappola mortale\" che Cliff sta scrivendo riveli al mondo il loro piano omicida e ha deciso di liberarsi del ragazzo.\nPurtroppo per Sidney, Cliff aveva pianificato tutto: non sapendo cosa scrivere nel secondo atto del suo dramma, il ragazzo ha voluto che Sidney scoprisse il soggetto del suo testo, per poi monitorarne le reazioni e renderle la trama della seconda parte di \"Trappola mortale\". Dopo essersi accorto che Sidney stava pianificando di ucciderlo, Cliff ha deciso di togliere i proiettili dalla pistola e di scrivere nel secondo atto di come lo scrittore pi\u00f9 anziano avesse tentato di uccidere quello pi\u00f9 giovane per evitare che questi scrivesse un dramma sull'accaduto. Disarmato, Sidney viene sottomesso facilmente dal giovane e ammanettato a una sedia. Cliff annuncia anche le sue future intenzioni: non vuole uccidere Sidney, ma finire in pace \"Trappola mortale\", venderlo a un agente e diventare ricco. Il ragazzo sale al piano di sopra per prendere le sue cose e andarsene, Sidney si libera dalla manette (questa volta erano veramente quelle di Houdini), prende una balestra dalla sua collezione e scossa un dardo mortale contro Cliff, che cade dalle scale. Sidney corre al telefono e chiama la polizia per dire che il suo segretario ha tentato di ucciderlo e lui l'ha eliminato per legittima difesa. Ma prima di terminare la chiamata, Cliff usa le sue ultime forze per strapparsi la freccia dal petto e pugnalare a morte Sidney. Entrambi muoiono.\nHelga e Porter sono da soli nello studio di Sidney e grazie a suoi poteri paranormali la sensitiva riesce a ricostruire correttamente l'intera vicenda. Porter, drammaturgo in erba, si rende conto che la storia sarebbe perfetta per una commedia e i due discutono su a chi appartengano i diritti della storia. Helga sostiene che siano suoi e Porter, esasperato, prende una daga dalla collezione di Sidney e comincia a inseguire l'olandese per la stanza mentre cala il sipario.\nIl tema dell'omosessualit\u00e0.\nLa relazione tra Sidney e Clifford \u00e8 velatamente omosessuale. Per quanto i due personaggi non lo rendano mai esplicito nel dramma, la natura della relazione \u00e8 evidenziata dal testo: Sidney chiama pi\u00f9 volte Cliff \"tesoro\" e nella seconda scena del secondo atto Cliff dichiara di aver condiviso lo studio e il letto con Sidney. L'adattamento cinematografico ad opera di Sidney Lumet ha reso pi\u00f9 esplicita la relazione tra Cliff e Sidney con un controverso bacio di natura romantica tra i due protagonisti (Michael Caine e Christopher Reeve). La relazione omosessuale nel testo \u00e8 presente, ma secondo le indicazioni dell'autore dovrebbe restare in secondo piano. Nel 2012 il Los Angeles Gay and Lesbian Center si \u00e8 visto ritirare i diritti per mettere in scena \"Trappola mortale\" a causa di un bacio in scena tra i due protagonisti che andava contro le indicazioni dell'autore secondo gli eredi.\nProduzioni principali.\n\"Trappola mortale\" debutt\u00f2 al Magic Box Theatre di Broadway (New York) il 26 febbraio 1978 e rimase in scena per 1793 repliche prima di chiudere il 13 giugno 1982. La regia era di Robert Moore e facevano parte del cast originale: John Wood (Sidney), Victor Garber (Clifford), Marian Seldes (Myra), Marian Winters (Helga) e Richard Woods (Porter). Marian Seldes fu candidata al Tony Award alla miglior attrice non protagonista in uno spettacolo e and\u00f2 in scena per tutte le 1793 repliche in cartellone, senza perderne neanche una. Per questo \u00e8 stata inserita nel Guinness dei primati come attrice pi\u00f9 resistente. Allo scadere del contratto di John Wood, il ruolo di Sidney fu interpretato da Stacy Keach, John Cullum, Robert Reed e da Farley Granger. Il dramma non fu solo un successo di pubblico, ma anche di critica e ottenne una nomination al Tony Award al miglior spettacolo.\n\"Trappola mortale\" \u00e8 andata in scena al Garrick Theatre di Londra dal 1978 al 1981. Facevano parte del cast originale londinese: Denis Quilley (Sidney), Rosemary McHale (Myra), Philip Sayer (Cliff), Joyce Grant (Helga) e David Healy (Porter). Nel 2010 il regista Matthew Warchus ha diretto un nuovo allestimento londinese, questa volta in scena al Noel Coward Theatre. Facevano parte del cast: Simon Russell Beale (Sidney), Claire Skinner (Myra), Jonathan Groff (Clifford), Estelle Parsons (Helga) e Terry Beaver (Porter).\nNel maggio 2014 Ennio Coltorti ha diretto un allestimento in scena al Teatro Manzoni di Milano con Corrado Tedeschi (Sidney), Ettore Bassi (Cliff), Miriam Mesturino (Myra). Il testo \u00e8 stato tradotto in italiano da Luigi Lunari. Questa produzioni \u00e8 poi andata in tourn\u00e9e in alcune citt\u00e0 italiane.\nAdattamento cinematografico.\nLa Warner Bros. ha realizzato un adattamento cinematografico del dramma, prodotto da Burtt Harris e diretto dal Sidney Lumet. I ruoli principali di Sidney e Cliff sono stati interpretati da Michael Caine e Christopher Reeve, Dyan Cannon vest\u00ec i panni di Myra, mentre Henry Jones \u00e8 Porter l'avvocato."}
{"id": "6123792", "revid": "2167671", "url": "https://it.wikipedia.org/wiki?curid=6123792", "title": "Francesco Capuano di Manfredonia", "text": "Biografia.\nSi conoscono poche informazioni sulla sua vita. Insegn\u00f2 astronomia presso l\u2019Universit\u00e0 di Padova ove propugn\u00f2 con convinzione le teorie aristoteliche e tolemaiche interessandosi anche all\u2019astrologia. Lasciata l\u2019Universit\u00e0 di Padova entr\u00f2, con il nome di Giovanni Battista (Johannes Baptista), nell\u2019Ordine dei canonici regolari lateranensi di S. Agostino ove introdusse l\u2019insegnamento dell\u2019astronomia e della matematica. Secondo il gesuita del XVII secolo Giovanni Riccioli sarebbe diventato successivamente vescovo. Si trasfer\u00ec a Napoli ove mor\u00ec nel collegio partenopeo di San Pietro all\u2019Ara in data sconosciuta.\nComment\u00f2 il trattato \"Theorica nova planetarum\" di Georg Purbach ove nel frontespizio dell\u2019edizione pubblicata nel 1515 viene ricordato come medico e lettore nello Studio di Padova (\"Theorica Nova Planetarum Georgij Purbachij astronomi celebratissimi , ac in eas eximium Artium et Medicine Doctoris Domini Francisci Capuani de Manfredonia: in Studio Patavino Astronomiam publice legentis, sublimis expositio et luclentissimum scriptum. Parisijs, apud Ioannem Petitum 1515\") ed il trattato \"Sphera Mundi cum tribus commentis nuper editis Cicchi Esculani, Francisci Capuani de Manfredonia, Iacobi Fabri Stapulensis\" dell\u2019astronomo inglese del XIII secolo Giovanni di Sacrobosco in cui oltre al commento di Francesco Capuano vi sono anche quelli di Cecco d\u2019Ascoli e del francese Jacques Le F\u00e8vre d\u2019Etaples.\nEntrambi i trattati e i relativi commenti erano ritenuti all\u2019epoca di grande importanza in campo astronomico. \nA Francesco Capuano di Manfredonia la UAI ha intitolato il cratere lunare Capuanus."}
{"id": "6123811", "revid": "1305772", "url": "https://it.wikipedia.org/wiki?curid=6123811", "title": "Kiss Me thru the Phone", "text": "Kiss Me Thru The Phone \u00e8 una canzone del rapper statunitense Soulja Boy Tell'em, rilasciata il 27 novembre 2008 come secondo singolo del suo album \"iSouljaBoyTellem\". \u00c8 stato il singolo pi\u00f9 venduto dell'album. La canzone, vede la collaborazione del cantante statunitense Sammie, che ha sostituito Chris Brown, dato che quest'ultimo ha rifiutato di collaborare sulla traccia.\nLa canzone, ha raggiunto la posizione numero 3 della \"Billboard Hot 100\", la posizione numero 1 della \"Billboard Hot Rap Songs,\" la posizione numero 1 della \"Bubbling Under R&amp;B/Hip-Hop Singles\" ed \u00e8 arrivata tra le prime 10 posizioni anche in Canada, in Nuova Zelanda e nel Regno Unito.\n\"Kiss Me Thru The Phone\", \u00e8 stato l'ottavo singolo pi\u00f9 venduto del 2009 con pi\u00f9 di 5 milioni di copie vendute in tutto il mondo, cifre che, ad oggi, lo rendono uno dei singoli pi\u00f9 venduti di tutti i tempi. Dopo \"Crank That\", \u00e8 il singolo di maggior successo di Soulja Boy Tell'em.\nLa canzone, non presenta dei remix ufficiali, ma diversi artisti, quali Pitbull, De La Ghetto, Karina Pasian, Jasmine Villegas e Chingo Bling, hanno creato delle loro versioni alternative.\nVideoclip.\nIl video musicale, \u00e8 stato girato il 6 dicembre 2008 a New Orleans, in Louisiana e due giorni dopo ad Atlanta, in Georgia, nella residenza di Kelley. Il video, mostra la vita quotidiana di Soulja Boy Tell'em e della sua fidanzata che gli manda un bacio in videomessaggio attraverso un iPhone.\nNel video, oltre a Soulja Boy Tell'em e Sammie, figurano anche Arab, Ja-Bar, Miami Mike, Vistoso Bosses, Vanessa Simmons e Dennis Rodman.\nIl videoclip, \u00e8 stato presentato in anteprima il 15 dicembre 2008, un giorno prima dell'uscita dell'album. Il video, ha raggiunto la pozione numero 1 su \"BET 106 &amp; Park\" e la posizione numero 16 su \"BET's Notarized: Top 100 Videos of 2009 countdown\"."}
{"id": "6123813", "revid": "125078081", "url": "https://it.wikipedia.org/wiki?curid=6123813", "title": "Sentiero europeo E3", "text": "Il sentiero europeo E3 \u00e8 un sentiero europeo che unisce Santiago di Compostela (Spagna) con capo Emine in Bulgaria, attraversando da ovest a est l'intero continente europeo. La sua lunghezza totale \u00e8 di oltre 6.950\u00a0km in gran parte percorribili.\nSono previste le estensioni ad ovest fino a Cabo de S\u00e3o Vicente, in Portogallo, e ad est fino ad Istanbul, in Turchia.\nStoria.\nL'idea di creare una rete europea di sentieri escursionistici venne messe in pratica nel 2006, in parte utilizzando percorsi di lungo raggio gi\u00e0 esistenti.\nAttualmente il percorso \u00e8 utilizzabile per la maggior parte. Va realizzata ancora una consistente parte del tratto rumeno e le estensioni nel ramo occidentale verso Cadice e Cabo de S\u00e3o Vicente e di quello orientale verso Istanbul.\nPercorso.\nSpagna.\nIl tratto spagnolo della E3 ricalca il cammino di Santiago di Compostela, in particolare la via francese, tra Santiago di Compostela e Roncisvalle, passando per Ponferrada, Le\u00f3n, Burgos e Pamplona. Attraversa il confine con la Francia sul col de Bentarte.\nIl \"camino de Santiago\" \u00e8 tipicamente indicato con una conchiglia gialla su fondo blu, talvolta con una freccia, ma \u00e8 presente anche il segnavia bianco-rosso in uso anche in Italia.\nFrancia.\nIn Francia il percorso si sviluppa su diverse sezioni facenti parte della rete di sentieri \"Grande Randonn\u00e9e\".\nIl primo tratto lungo il GR 65 corrisponde alla \"Via Podiensis\", uno dei tratti francesi del \"camino de Santiago\". Collega il confine spagnolo a Saint-Jean-Pied-de-Port con Le Puy-en-Velay, attraversando la parte meridionale del bacino di Aquitania:\nSi continua poi sul GR 3, da Le Puy-en-Velay a Signal de Mont:\nA seguire si percorre il GR 13, da Signal de Mont a Fontainebleau:\nIl GR 1 (\"Sentier d'\u00cele-de-France\") collega Fontainebleau a Ch\u00e2teau de la Reine Blanche.\nSegue il GR 12, da Ch\u00e2teau de la Reine Blanche (vicino Chantilly) a Montcornet:\nIl GR 12C funge da collegamento al GR 15 da Montcornet a Montherm\u00e9 sul fiume Mosa.\nIl GR 15, noto anche come GR AE (Ardenne \u2013 Eifel), conduce da Montherm\u00e9 a Sorendal (200\u00a0km).\nBelgio.\nIl percorso GR 15 continua in territorio belga da Bohan, in provincia di Namur fino a Martelange, in gran parte attraverso la valle del Semois, per un totale di 200\u00a0km.\nLussemburgo.\nIl tratto lussemburghese corre per la maggior parte lungo la linea del confine con la Germania. Nei pressi di Hosingen si trova l'intersezione con il sentiero E2, noto anche come GR 5, che continua sovrapposto all'E3 fino a Schengen, in corrispondenza della triplice frontiera tra Belgio, Germania e Lussemburgo.\nGermania.\nIl sentiero Saar-Slesia collega la Saar con il vecchio triplice confine tra Repubblica Federale Tedesca, Cecoslovacchia e Repubblica Democratica Tedesca, ora tra la Repubblica Ceca e i \"lander\" Baviera e Sassonia.\nDopo il passaggio per Fulda ci sono tre varianti. Una prima diramazione corrisponde al sentiero internazionale Eisenach-Budapest, uno dei sentieri che collegavano i Paesi del blocco orientale; questo comincia lungo il sentiero Rennsteig, passa per i laghi della Turingia, attraversa il Vogtland, i monti Metalliferi e le montagne di arenaria dell'Elba per entrare nella Repubblica Ceca a H\u0159ensko.\nUn secondo percorso \u00e8 la variante della Sassonia che passa per Selb per ricongiungersi con il percorso principale a Rechenberg-Bienenm\u00fchle.\nIl terzo percorso \u00e8 la variante boema che attraversa il confine con la Repubblica Ceca a Hohenberg an der Eger.\nRepubblica Ceca, Polonia, Slovacchia.\nLa variante boema del sentiero E3 si sviluppa principalmente in Repubblica Ceca, a partire da Pomez\u00ed nad Oh\u0159\u00ed e passando per Cheb, Loket, Karlovy Vary prima di ricollegarsi al sentiero principale nei pressi di D\u011b\u010d\u00edn. Lungo il percorso attraversa i monti Metalliferi, i monti lusaziani e parte dei monti dei Giganti. Nei pressi di Harrachov il sentiero entra in territorio polacco dove passa per Wa\u0142brzych e per i monti del gufo (\"G\u00f3ry Sowie\"), per reimmettersi poi in Repubblica Ceca a Mi\u0119dzylesie, nei pressi delle rocce di Adr\u0161pach-Teplice. Questo primo tratto polacco \u00e8 lungo 300\u00a0km.\nSuccessivamente il sentiero passa sul monte Kr\u00e1lick\u00fd Sn\u011b\u017en\u00edk e segue per i monti Beschidi dove transita in territorio slovacco. L'ingresso in Slovacchia avviene per la sella Bumb\u00e1lka (870\u00a0m s.l.m.) e prosegue per 215\u00a0km, attraversando la valle del fiume V\u00e1h e i rilievi della Piccola Fatra, fino a costeggiare il lago Orava ed entrare nuovamente in Polonia a Such\u00e1 Hora.\nLa parte seguente del sentiero si sviluppa prevalentemente sui Carpazi. Il secondo tratto polacco, lungo 160\u00a0km, percorre le alture dei Monti Tatra, passando per la localit\u00e0 turistica di Zakopane e rientra in Slovacchia per il passo di Dukla, sui Piccoli Beschidi.\nIl secondo tratto slovacco taglia la parte orientale del Paese da nord a sud per 298\u00a0km. Dopo l'ingresso in Slovacchia, si percorre un lungo tratto lungo il confine polacco, si attraversa la valle del fiume Torysa a Pre\u0161ov e si sale sui monti Slanec, che si percorrono fino alla regione vinicola del Tokaj-Hegyalja, dove si entra in territorio ungherese a Slovensk\u00e9 Nov\u00e9 Mesto.\nUngheria.\nIn Ungheria il sentiero si getta subito a est, lasciando il sentiero internazionale Eisenach-Budapest e percorrendo il sentiero blu nazionale (\"Alf\u00f6ldi K\u00e9kt\u00fara\") per l'intero tratto ungherese. Questo attraversa la valle del fiume Tibisco puntando poi verso sud e tagliando la grande pianura ungherese fino ad \u00c1rt\u00e1nd, dove passa in Romania.\nRomania.\nLa parte rumena del sentiero \u00e8 quella meno completata. Al momento esiste solo un breve tratto all'interno del parco nazionale Semenic-Cheile Cara\u0219ului, nei pressi di Or\u0219ova. Il progetto prevede che la tratta cominci da Oradea e, passando per le regioni centrali a Sibiu, si congiunga con il sentiero \"Kom-Emine\" in corrispondenza del tratto esistente.\nBulgaria.\nLa parte bulgara del sentiero E3 \u00e8 lunga 720\u00a0km e segue la catena dei Balcani dal monte Kom, al confine con la Serbia, fino a capo Emine, sul mar Nero, passando tra l'altro per il parco nazionale dei Balcani Centrali. Il percorso si sovrappone al sentiero \"Kom-Emine\", itinerario molto popolare durante il regime comunista (all'epoca noto come \"percorso dell'amicizia\", \"\u041c\u0430\u0440\u0448\u0440\u0443\u0442 \u043d\u0430 \u0434\u0440\u0443\u0436\u0431\u0430\u0442\u0430\" in bulgaro), quando grandi gruppi dalle nazioni del blocco orientale percorrevano insieme il sentiero, soprattutto d'estate.\nIl tratto bulgaro \u00e8 in genere percorribile in 20-25 giorni"}
{"id": "6123819", "revid": "599013", "url": "https://it.wikipedia.org/wiki?curid=6123819", "title": "Enea Mihaj", "text": "Carriera.\nClub.\nIl 20 luglio 2016 sottoscrive con la squadra greca del un contratto quadriennale con scadenza il 30 giugno 2020.\nIl 1\u00ba luglio 2019 viene acquistato a titolo definitivo dal per 850.000 euro, con cui firma un contratto quadriennale con scadenza il 30 giugno 2023.\nNazionale.\nDebutta con la maglia della nazionale albanese Under-21 il 10 ottobre 2016 nella partita valida per le qualificazioni all'Europeo 2017, persa per 4 a 0 contro Israele Under-21, subentrando nel secondo tempo al posto di Kostandin Kariqi.\nIl 30 agosto 2018 riceve la sua prima convocazione dalla nazionale maggiore per le partite valide per la Nations League rispettivamente contro e del 7 e 10 settembre 2018.\nIl 10 settembre 2018 fa il suo debutto ufficiale con la maglia dell'Albania nella partita valida per la Nations League giocata a Glasgow contro la , partita poi persa per 2 a 0, nella quale \u00e8 subentrato negli ultimi minuti di gioco.\nStatistiche.\nPresenze e reti nei club.\n\"Statistiche aggiornate al 21 ottobre 2021.\""}
{"id": "6123822", "revid": "465169", "url": "https://it.wikipedia.org/wiki?curid=6123822", "title": "Turn My Swag On", "text": "Turn My Swag On, pubblicato il 13 dicembre 2008, \u00e8 il quarto singolo estratto dal suo album in studio \"iSouljaBoyTellem\". La canzone, \u00e8 stata eseguita per la prima volta durante i \"BET Awards 2009\". Il singolo, ha raggiunto la posizione numero 19 della \"Billboard Hot 100\", la posizione numero 3 della \"Hot Rap Songs\" e la posizione numero 3 anche nella classifica della \"Hot R&amp;B/Hip-Hop Songs.\" Il singolo, ad oggi, ha venduto pi\u00f9 di 1.000.000 di copie digitali negli Stati Uniti, tanto da renderlo il singolo pi\u00f9 venduto di Soulja Boy dopo \"Kiss Me Thru The Phone\" e \"Crank That\".\nIl remix ufficiale della canzone, che vede la presenza di Lil Wayne, \u00e8 stato pubblicato il 12 febbraio 2009 ed ha raggiunto la posizione numero 65 della \"Hot 100 Airplay\".\nAltri artisti della scena hip-hop, quali Yung L.A., Jim Jones, Teairra Mari, Jadakiss, Rochelle Perts, Maino, Fabolous, Tyga, Jeezy, Gucci Mane, R. Kelly, Busta Rhymes, Chamillionaire, Keri Hilson e Chingo Bling hanno creato delle loro versioni alternative. Anche Willow Smith ha seguito la tendenza della canzone di Soulja Boy nel suo singolo di successo \"Whip My Hair\". La versione di Keri Hilson, \u00e8 stata interpretata da Cher Lloyd nel 2010 a \"The X Factor\". La cover di Lloyd, conta pi\u00f9 di 50 milioni di visualizzazioni su YouTube. Nel 2016, sulla traccia \"Hold Up\" di Beyonc\u00e8, \u00e8 presente una parte del ritornello di \"Turn My Swag On\".\nUna parte della canzone, \u00e8 presente anche nell'episodio \"Less Money, Mo' Problems\", del cartone animato \"American Dad!\".\nVideoclip.\nIl video musicale, \u00e8 stato diretto da Matt Alonzo e girato a Beverly Hills. Il video, segue semplicemente il tema della canzone, con Soulja Boy che canta la canzone mentre \u00e8 in casa. Il videoclip, ha raggiunto la posizione numero 1 su \"BET 106 &amp; Park\" e la posizione numero 5 su \"BET's Notarized: Top 100 Videos of 2009 countdown\"."}
{"id": "6123825", "revid": "287204", "url": "https://it.wikipedia.org/wiki?curid=6123825", "title": "Pretty Boy Swag", "text": "Pretty Boy Swag \u00e8 una canzone del rapper Soulja Boy, rilasciato l'8 giugno 2010 come primo singolo dal suo terzo album in studio \"The DeAndre Way\". Il brano \u00e8 stato prodotto dallo stesso Soulja Boy e da G5 Kids.\nIl singolo, ha raggiunto la posizione numero 34 della \"Billboard Hot 100\", la posizione numero 6 della \"Hot R&amp;B/Hip-Hop Songs\" e la posizione numero 5 della \"Hot Rap Songs.\" Il singolo, ha venduto pi\u00f9 di 1.000.000 di copie.\nAlcuni artisti della scena hip-hop, quali Gucci Mane, Tyga, Ace Hood e Ciara hanno creato delle loro versioni alternative."}
{"id": "6123827", "revid": "83832567", "url": "https://it.wikipedia.org/wiki?curid=6123827", "title": "Rivoluzione greca", "text": ""}
{"id": "6123831", "revid": "1442080", "url": "https://it.wikipedia.org/wiki?curid=6123831", "title": "European Open 2016 - Qualificazioni singolare", "text": "Le qualificazioni del singolare del'European Open 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6123832", "revid": "767487", "url": "https://it.wikipedia.org/wiki?curid=6123832", "title": "Hold On to Love", "text": "Hold On to Love \u00e8 un album in studio del gruppo musicale giamaicano Third World, pubblicato nel 1987 dalla CBS Records."}
{"id": "6123837", "revid": "1310927", "url": "https://it.wikipedia.org/wiki?curid=6123837", "title": "Gilles Eyquem", "text": "Carriera.\nDopo aver cominciato la carriera nel 1977 al Bordeaux, passa il resto della sua carriera nel campionato cadetto francese, per una sola stagione nel 1982 al Guingamp, segnandovi 5 reti in 38 gare. Dal 1983 al 1985, disputandovi 46 gare, \u00e8 al Cannes, quindi sino al 1987 milita nel Niort. Dalla stagione successiva e sino al 1989 \u00e8 all'Angers, con cui chiude la sua carriera di calciatore, giocando complessivamente 61 partite e segnando 3 reti. Come allenatore si \u00e8 distinto per la conquista del massimo alloro continentale nel calcio giovanile femminile, in due diverse edizioni."}
{"id": "6123839", "revid": "120343694", "url": "https://it.wikipedia.org/wiki?curid=6123839", "title": "European Open 2016 - Singolare", "text": "Questa \u00e8 stata la prima edizione del torneo.\nIn finale Richard Gasquet ha sconfitto Diego Schwartzman con il punteggio di 7\u201364, 6\u20131.\nTeste di serie.\nLe prime quattro teste di serie ricevono un bye per il secondo turno."}
{"id": "6123845", "revid": "112265402", "url": "https://it.wikipedia.org/wiki?curid=6123845", "title": "Briciole di baci/No non ha fine", "text": "Briciole di baci/No, non ha fine \u00e8 il 24\u00ba singolo di Mina, pubblicato su vinile a 45 giri nel maggio del 1960 dall'etichetta discografica Italdisc.\nIl disco.\nGiunge fino al 18\u00ba posto nella classifica settimanale. Nel riepilogo del 1960 \u00e8 l'88\u00ba singolo per vendite.\nAnche i brani di questo disco sono stati inseriti nell'antologia \"\" del 2010.\nIl maestro Tony De Vita con la sua orchestra accompagna Mina nelle due canzoni e inserisce il brano del lato B nella colonna sonora del film Madri pericolose (1960).\n\"Briciole di baci\".\nFa parte dell'EP \"Coriandoli/Pesci rossi/Briciole di baci/Serafino campanaro\" e dell'album \"Il cielo in una stanza\" pubblicato il mese dopo il singolo.\n\"No, non ha fine\".\nMai pubblicato su album ufficiali, si trova nella raccolta \"Mina rarit\u00e0\" del 1989."}
{"id": "6123855", "revid": "124536447", "url": "https://it.wikipedia.org/wiki?curid=6123855", "title": "Floriano Vanzo", "text": "Carriera.\nClub.\nEsordisce in competizioni professionistiche con la maglia del (con cui precedentemente aveva gi\u00e0 giocato a livello giovanile) nella stagione 2011-2012, nella quale disputa 13 incontri nella seconda divisione belga ed una partita in Coppa del Belgio. A fine stagione passa al , con cui nella stagione 2012-2013 dopo aver effettuato il ritiro estivo con la prima squadra viene aggregato alla Primavera, con la quale gioca 11 partite nel campionato di categoria ed una partita nel Torneo di Viareggio; nell'estate del 2013 viene ceduto in prestito al club sloveno del , militante nella massima serie del Paese slavo. Nella stagione 2013-2014 disputa 4 partite nella prima divisione slovena ed una partita in Coppa di Slovenia, per poi tornare per fine prestito al Parma che nel gennaio del 2014 lo cede in prestito ai belgi del , con i quali termina la stagione giocando nelle giovanili della squadra nerazzurra. Nell'estate del 2014 complice anche il fallimento del Parma si accasa definitivamente al Bruges, con cui gioca nella stagione 2014-2015.\nNel gennaio del 2015 passa al , formazione della prima divisione belga, con la quale nella rimanente parte dell'annata disputa 6 partite nei play-off del campionato. Rimane in squadra anche durante l'intera stagione 2015-2016, nella quale gioca con pi\u00f9 continuit\u00e0 rispetto all'anno precedente: gioca infatti 28 partite in campionato (nelle quali mette anche a segno 2 reti) ed altre 5 nei play-off, oltre a 2 partite in Coppa del Belgio. Rimane in squadra anche per la stagione 2016-2017, giocata a sua volta nella prima divisione belga.\nNazionale.\nL'11 ottobre 2016 ha giocato una partita con la Nazionale belga Under-21."}
{"id": "6123872", "revid": "2184720", "url": "https://it.wikipedia.org/wiki?curid=6123872", "title": "Sai che", "text": "Sai che \u00e8 un singolo del cantante italiano Marco Mengoni, pubblicato il 14 ottobre 2016 come unico estratto dal secondo album dal vivo \"Marco Mengoni Live\".\nVideo musicale.\nIl videoclip della canzone \u00e8 stato girato negli Stati Uniti d'America in cinque diversi stati, tra cui Nevada, California e Arizona. Esso \u00e8 stato diretto dal collettivo YouNuts!."}
{"id": "6123875", "revid": "287204", "url": "https://it.wikipedia.org/wiki?curid=6123875", "title": "European Open 2016 - Doppio", "text": "Questa \u00e8 stata la prima edizione del torneo.\nDaniel Nestor e \u00c9douard Roger-Vasselin hanno sconfitto in finale Pierre-Hugues Herbert e Nicolas Mahut con il punteggio di 6\u20134, 6\u20134."}
{"id": "6123876", "revid": "124123", "url": "https://it.wikipedia.org/wiki?curid=6123876", "title": "Bernard Wrightson", "text": "Ha rappresentato la nazionale degli ai Giochi olimpici estivi di , vincendo la medaglia d'oro nel concorso dei tuffi dal trampolino 3 metri. Nel 1984 \u00e8 stato inserito nell'International Swimming Hall of Fame."}
{"id": "6123877", "revid": "124141304", "url": "https://it.wikipedia.org/wiki?curid=6123877", "title": "Un mondo migliore", "text": "Un mondo migliore \u00e8 un singolo del cantautore italiano Vasco Rossi, pubblicato il 13 ottobre 2016 ed estratto dall'antologia \"VascoNonStop\".\nVideo.\nIl videoclip della canzone \u00e8 stato diretto da Pepsy Romanoff e vede la partecipazione dell'attore Vinicio Marchioni.\nUtilizzi.\nDal 2017 il pezzo \u00e8 la sigla di apertura e chiusura del programma di LA7 \"Non \u00e8 l'Arena\"."}
{"id": "6123880", "revid": "436907", "url": "https://it.wikipedia.org/wiki?curid=6123880", "title": "D'improvviso", "text": "D'improvviso \u00e8 un singolo del cantante italiano Lorenzo Fragola, pubblicato il 19 agosto 2016 come terzo estratto dal secondo album in studio \"Zero Gravity\"."}
{"id": "6123886", "revid": "76963", "url": "https://it.wikipedia.org/wiki?curid=6123886", "title": "Jake Sandvig", "text": "Figlio della costumista Michelle Sandvig che lo ha accompagnato pi\u00f9 volte dietro le quinte, ha tre sorelle minori.\nHa iniziato la sua carriera nel 1998, a 12 anni, ed \u00e8 principalmente noto per aver recitato nel 2010 in \"Easy Girl\"."}
{"id": "6123887", "revid": "124811239", "url": "https://it.wikipedia.org/wiki?curid=6123887", "title": "Combattente (singolo)", "text": "Combattente \u00e8 un singolo della cantante italiana Fiorella Mannoia, pubblicato nel 2016 ed estratto dall'album omonimo.\nLa canzone \u00e8 scritta da Federica Abbate per la musica e da Cheope per il testo.\nVideo musicale.\nIl videoclip \u00e8 stato pubblicato il 30 settembre 2016 sul canale Youtube della cantante."}
{"id": "6123890", "revid": "121677221", "url": "https://it.wikipedia.org/wiki?curid=6123890", "title": "Kenneth Sitzberger", "text": "Ha rappresentato la nazionale degli ai Giochi olimpici estivi di , vincendo la medaglia d'oro nel concorso dei tuffi dal trampolino 3 metri."}
{"id": "6123895", "revid": "1884099", "url": "https://it.wikipedia.org/wiki?curid=6123895", "title": "Damiano Caruso (criminale)", "text": "Biografia.\nAnche se originario di Villabate, era affiliato alla \"cosca\" di Riesi, (probabilmente gi\u00e0 da molto giovane) e diventa il killer di fiducia del boss Giuseppe di Cristina.\nNel 1969 di Cristina aiuta i Corleonesi a compiere la strage di Viale Lazio, mandando Caruso. Secondo una versione dei fatti fu proprio lui, colto dal nervoso e poich\u00e9 ancora giovane, il primo a sparare. In verit\u00e0 il primo a sparare fu Bernardo Provenzano, e il suo sparo mise in allerta Michele Cavataio, che ebbe il tempo di prendere la sua Colt Cobra, uccidere Calogero Bagarella e ferire Gaetano Grado, Caruso e Provenzano stesso; per non far ricadere su di s\u00e9 la colpa della morte di Cal\u00f2, Provenzano sparse la voce che il primo a sparare fu Caruso, e quindi era il responsabile della morte di Bagarella.\nPer punire Caruso (che tuttavia non aveva colpa della morte di Bagarella), il boss dei Corleonesi Luciano Liggio lo assassin\u00f2 a Milano nel 1973. Il collaboratore di giustizia Gaetano Grado dice invece che scompar\u00ec assieme al cugino e che dopo un po' venne soppressa anche la figlia.\nIn verit\u00e0 Caruso venne assassinato perch\u00e9 i Corleonesi volevano mandare un avvertimento a Giuseppe Di Cristina, che era strettamente legato a Stefano Bontate, e come scusa usarono la supposizione che Caruso stesse collaborando con i Carabinieri, del tutto infondata.\nL'omicidio di Damiano Caruso \u00e8 stato uno dei primi elementi che determin\u00f2 l'inizio del conflitto tra la \"cosca\" di Riesi e i Corleonesi."}
{"id": "6123897", "revid": "62004", "url": "https://it.wikipedia.org/wiki?curid=6123897", "title": "Lotta Henttala", "text": " Pi\u00f9 volte campionessa nazionale Elite sia in linea che a cronometro, ha vinto la medaglia di bronzo nella prova in linea ai campionati del mondo 2016 a Doha."}
{"id": "6123900", "revid": "124123", "url": "https://it.wikipedia.org/wiki?curid=6123900", "title": "Gerolamo Theodoli", "text": "Biografia.\nNato da famiglia patrizia originaria di Forl\u00ec, marchese di San Vito e figlio di Carlo, Gerolamo Theodoli (noto anche come Girolamo) fu nominato a pi\u00f9 riprese Conservatore del Comune di Roma. Era fratello di Flavia Theodoli Bolognetti, animatrice della vita mondana di Roma.\nAutodidatta, ma influenzato dalla tradizione della sua famiglia che aveva dato architetti, si interess\u00f2 fin da giovane all'architettura di Giovan Battista Contini e del suo allievo Sebastiano Cipriani. Entr\u00f2 nell'Accademia dell'Arcadia, con il soprannome di \"Audalgo Toledermio\" e nell'Accademia di San Luca, prima come \"accademico d'onore\", il 9 giugno 1720, poi come accademico \"di merito\" il 6 ottobre 1726.\nA Roma.\nSotto il pontificato di Clemente XII Gerolamo Theodoli si occup\u00f2 del restauro della Porta San Paolo e, con Alessandro Gregorio Capponi, archeologo e collezionista italiano (1683-1746), partecip\u00f2 al restauro dell'Arco di Costantino.\nSono riferibili ai suoi disegni il campanile e il convento di Santa Maria dei Miracoli, 1732; il monastero e il campanile di Santa Maria in Montesanto, a piazza del Popolo, nota come \"chiesa degli artisti\"; il Teatro Argentina, costruito nel 1731-1732 per volere del duca Giuseppe Sforza Cesarini (ma la facciata \u00e8 posteriore); la chiesa dei Santi Marcellino e Pietro al Laterano, in via Merulana, ultimata nel 1752 e voluta da papa Benedetto XIV e, nella chiesa di San Salvatore in Lauro, i progetti per i monumenti funebri dei cardinali Prospero Marefoschi e Raniero Felice Simonetti.\nDisegn\u00f2 apparati effimeri, come quello realizzato nella chiesa di San Marcello al Corso per una canonizzazione di S.Pellegrino Faziosi, e fu membro della Commissione per il restauro della Colonna Antonina, creata da Benedetto XIV nel 1741. La colonna era stata scoperta nei pressi di Montecitorio ed era costituita da un fusto di granito rosso, alto metri 14 e 75, sopra una base di marmo bianco, decorata con la scena dell'apoteosi di Antonino e Faustina. Danneggiata da un incendio, la colonna fu tagliata in pezzi e utilizzata per il restauro dell'obelisco di Montecitorio e per altri restauri al tempo di Pio VI. La base si trova oggi nel Cortile della Pigna, in Vaticano.\nIn provincia di Roma.\nIl marchese Theodoli restaur\u00f2 il ponte di Arci che si oltrepassa prima di arrivare a Tivoli. Nel suo feudo di Ciciliano edific\u00f2 la chiesa di Santa Maria della Palla; a San Vito Romano nel 1715 realizz\u00f2 il campanile della chiesa di San Biagio e nel 1735 la chiesa di San Vito e la facciata della chiesa di Santa Maria. Disegn\u00f2 la chiesa parrocchiale di San Pietro a Vicovaro, realizzata nel 1755.\nGerolamo Theodoli non riceveva pagamenti per la sua opera di architetto, per questo l'attribuzione delle opere ha incontrato non poche difficolt\u00e0: come autore del teatro Argentina si desume dalla caricatura che gli fece Pier Leone Ghezzi, datata 1739 e che oggi si conserva nella Biblioteca Apostolica Vaticana. \nRimasto celibe, non ebbe discendenza e fu l'ultimo della sua casata.\nNel suo ritratto, dipinto da Jean-Fran\u00e7ois de Troy nel 1745 e conservato all'Accademia di San Luca, sono ben visibili scritti di Marco Vitruvio Pollione e di Andrea Palladio."}
{"id": "6123901", "revid": "31886", "url": "https://it.wikipedia.org/wiki?curid=6123901", "title": "Fuoco sacro (romanzo)", "text": "Fuoco sacro (\"Holy Fire\") \u00e8 un romanzo fantascientifico dello scrittore statunitense Bruce Sterling pubblicato nel 1996.\nIl romanzo, appartenente al filone fantascientifico biopunk, narra la storia di Mia, una novantaquattrenne che dopo un innovativo e drastico trattamento medico si trova a vivere da ventenne nel suo corpo ringiovanito.\nStoria editoriale.\nIl romanzo \u00e8 stato pubblicato nel 1996 in Gran Bretagna; nell'anno seguente \u00e8 stato candidato al Premio Hugo e al premio BSFA Awards, posizionandosi al quinto posto nella classifica per l'assegnazione del Premio Locus. Il romanzo \u00e8 stato ben accolto dalle lettrici di Sterling che ne hanno apprezzato il tema trattato: la lotta di una donna per affermare la sua identit\u00e0 e le sue velleit\u00e0 artistiche, il tutto narrato dal punto di vista femminile della protagonista.\nNel romanzo l'autore contrappone le nuove generazioni alla gerontocrazia dei vecchi che, prolungando artificialmente all'inverosimile la sopravvivenza in vita, ostacolano i giovani nella loro realizzazione. \nTrama.\nIl mondo \u00e8 profondamente cambiato dopo una disastrosa epidemia. L'umanit\u00e0 giunta alla fine del XXI secolo ha investito risorse ingenti nel prolungamento della vita con ottimi risultati, instaurando per\u00f2 una gerontocrazia in cui i pi\u00f9 anziani detengono tutto il potere e le risorse economiche mentre ai giovani non viene dato spazio per realizzarsi. Mia Ziemann, ricca novantaquattrenne di San Francisco, si \u00e8 sottoposta a un innovativo trattamento biomedico, la \"disintossicazione cellulare dissipativa neo-telomerica\", che le dona un corpo di ventenne. Ringiovanita, decide di ricominciare una nuova vita, liberandosi delle costrizioni della societ\u00e0 che le ha concesso i trattamenti medici in cambio della libert\u00e0 a costo di uno stile di vita ascetico. Mia nasconde la sua vera identit\u00e0 agli altri facendosi chiamare Maya; la ragazza inizia un \"wanderjahr,\" ossia un viaggio di iniziazione in giro per l'Europa. Fugge dagli Stati Uniti e arriva a Stoccarda proseguendo quindi verso Monaco di Baviera dove si fermer\u00e0 per alcuni mesi.\nMaya si trasferisce successivamente a Praga dove frequenta un gruppo di giovani artisti alternativi. Visita Roma e Milano dove si fa apprezzare come indossatrice e fotomodella. Inizia un apprendistato da fotografa con un famoso anziano artista, cercando in ogni modo di soddisfare le sue ambizioni artistiche. Quando viene riconosciuta non ritorna alla vecchia vita e continua il pellegrinaggio artistico negli Stati Uniti, inseguendo il \"fuoco sacro\" dell'arte, realizzandosi come fotografa."}
{"id": "6123930", "revid": "83834595", "url": "https://it.wikipedia.org/wiki?curid=6123930", "title": "Minimarket", "text": ""}
{"id": "6123931", "revid": "486946", "url": "https://it.wikipedia.org/wiki?curid=6123931", "title": "Lotta Lepisto", "text": ""}
{"id": "6123940", "revid": "1305772", "url": "https://it.wikipedia.org/wiki?curid=6123940", "title": "Sparks (Hilary Duff)", "text": "Sparks \u00e8 un brano musicale della cantante americana Hilary Duff, terzo singolo ufficiale estratto dall'album \"Breathe In. Breathe Out.\" nel 2015.\nDescrizione.\n\"Sparks\" \u00e8 una canzone dance-pop e secondo la rivista Time anche dance-pop svedese. Scrivendo per \"Entertainment Weekly\", Madison Vain ha confrontato la canzone con il lavoro della cantante americana Britney Spears, in particolare il suo singolo del 2004 \"Toxic\", che \u00e8 stato co-prodotto da Bloodshy. Carolyn Menyes of \"Music Times\" ha paragonato la canzone allo stile musicale della cantante australiana Kylie Minogue. \nLe sue voci \"leggere\" e \"dal suono dolce\" sono circondate da \"alti trilli\", che Vanessa Golembewski di \"Refinery29\" ha descritto come \"abbastanza dolce da volerlo ascoltare, ma non cos\u00ec zuccherino da farti sentire come se avessi rubato il CD del canale Disney della tua sorellina\". Madeline Boardman di \"Us Weekly\" ha notato che il \"testo vaporoso\" della canzone \u00e8 un \"cambio di tono\" per la Duff.\nVideo musicale.\nIl 14 maggio 2015, la Duff ha pubblicato un video per il singolo che presentava la canzone e la coreografia ballata sulla canzone e allo stesso tempo raccontava le sue esperienze in primi appuntamenti, in uno stile di documentario insolito per i video musicali. Il 28 maggio, in seguito alle insistenti richieste dei fan, \u00e8 stata rilasciata una \"fan-demanded version\" del video diretto da Hannah Lux Davis in cui sono state tagliate le porzioni di dialogo sugli appuntamenti. \nNel video porta un nuovo stile e tagli di capelli dal colore blu elettrico, per poi passare al verde, che in un'intervista al The Ellen DeGeneres Show, racconta essere stata una scelta fatta con il figlio di 3 anni Luca, guardando l'oceano in Messico."}
{"id": "6123941", "revid": "46291", "url": "https://it.wikipedia.org/wiki?curid=6123941", "title": "Aconitum heterophyllum", "text": "Aconitum heterophyllum \u00e8 una pianta erbacea appartenente alla famiglia delle Ranunculaceae, originaria di zone d'alta montagna dell\u2019Himalaya. Come tutte le specie del genere \"Aconitum\" possiede degli alcaloidi molto tossici, utilizzati per preparati farmacologici nella medicina ayurvedica.\nDescrizione.\nPianta erbacea perenne la cui altezza pu\u00f2 arrivare fino a 120\u00a0cm (alle altitudini pi\u00f9 elevate fino a 30\u00a0cm). Il fusto, a portamento eretto, ha una parte inferiore ipogea con rizomi lunghi 2,5\u20134\u00a0cm. \nLe foglie sono di forma ovata-cordata e misurano 4\u20138\u00a0cm; le superiori sono a margine dentato, sessili, prive di picciolo, con guaina ad avvolgere lo stelo, mentre le inferiori sono di forma lobulata, con picciolo lungo.\ninfiorescenze costituite da racemi a spiga. I morbidi fiori, di 2,5\u20133\u00a0cm di diametro, sono verdastri con screziature blu o viola, parzialmente avvolti da brattee ovate. La fioritura avviene tra luglio e settembre. \nI frutti sono costituiti da follicoli oblunghi di 1,6-1,8\u00a0cm, leggermente pelosi, che a maturazione rilasciano i semi tra settembre e ottobre.\nDistribuzione e habitat.\n\u00c8 specie endemica della regione montuosa dell'Himalaya tra India, Pakistan e Nepal. Predilige i pendii erbosi aperti tra i 2.400 e i 4.000 m di altitudine, al di sopra della foresta a conifere, spesso in comunit\u00e0 biologiche con \"Carex nubigena\" e \"Kobresia duthiei\".\nTassonomia.\nSono riconosciute ufficialmente 2 sottospecie e 1 variet\u00e0, con differenze morfologiche e dimensionali minime:\nUsi.\nFarmacia.\nComposti chimici principali presenti nella pianta: atisina, heteratisina, hetisina. Queste sostanze alcaloidi sono dannose per l'uomo. Pertanto deve essere usata sotto la vigilanza costante del medico o del farmacista. \nNella medicina ayurvedica indiana le radici disidratate vengono utilizzate per preparati fitoterapici, commercializzati con il nome di \"atis\".\nConservazione.\nAconitum heterophyllum \u00e8 minacciata a causa della raccolta intensiva per il commercio e la vendita delle parti della pianta utilizzate nella medicina tradizionale indiana; questa pratica \u00e8 molto dannosa in quanto viene estirpata anche la parte ipogea, limitando le capacit\u00e0 riproduttive della specie. Nel 2003 venne stimato un declino dell'70 % della popolazione in 10 anni e le stime attuali (2015) hanno confermato il trend. Pertanto \u00e8 inserita nella categoria EN (in pericolo di estinzione) della Lista rossa IUCN."}
{"id": "6123943", "revid": "22229", "url": "https://it.wikipedia.org/wiki?curid=6123943", "title": "Intergruppo", "text": ""}
{"id": "6123946", "revid": "124552567", "url": "https://it.wikipedia.org/wiki?curid=6123946", "title": "Intergruppo parlamentare", "text": "Un intergruppo parlamentare \u00e8 un'associazione informale tra i membri di un'assemblea parlamentare, a prescindere da camere e gruppi politici di appartenenza, per coordinarsi su specifiche tematiche d'interesse trasversale.\nParlamento italiano.\nIn Italia gli intergruppi parlamentari sono transcamerali (con componenti sia tra i deputati della Camera sia tra i senatori) e transpartitici, dato che a un intergruppo possono partecipare onorevoli di partiti diversi. Gli intergruppi nascono per via di interessi bipartisan nel voler portare avanti progetti di legge in modo coesivo e coordinato. Ad esempio, in un comunicato dell'intergruppo parlamentare italiano per l'innovazione si legge \"L'Intergruppo Innovazione \u00e8 una libera associazione di parlamentari, appartenenti a tutti i gruppi politici, che ha come obiettivo quello di promuovere l'innovazione tecnologica in Parlamento e nel Paese\"\nMolto spesso gli intergruppi affrontano tematiche trasversali ed \u00e8 piuttosto raro che uno di questi sia composto esclusivamente da membri di una parte politica. \u00c8 piuttosto difficile trovare informazioni sugli intergruppi: trattandosi di una parte non istituzionale, non esiste al momento un elenco ufficiale di queste formazioni da parte degli organi legislativi. Non \u00e8 un organo istituzionale, dunque i parlamentari possono prendervi parte liberamente e al di fuori dell'attivit\u00e0 delle commissioni o delle assemblee. Non c'\u00e8 un numero minimo di aderenti e non sono previsti organi o documenti necessari per l'istituzione.\nNonostante l'argomento non abbia una disciplina propria, \u00e8 una prassi comune e che molto spesso corrisponde ai gruppi di interesse presenti in altre Istituzioni. A differenza di una semplice associazione, gli intergruppi cercano di coordinare le attivit\u00e0 dei singoli parlamentari interessati per arrivare a un obiettivo comune, spesso bipartisan. In altri casi, invece, si preferisce costituire un gruppo per proseguire l'attivit\u00e0 in corso e supervisione le attivit\u00e0 sull'argomento.\nIn alcuni casi l'elenco dei membri di un intergruppo sono riservati, ma spesso gli intergruppi sono interessati a coinvolgere l'opinione pubblica non solo per dovere di pubblicit\u00e0 del proprio lavoro, ma anche per rendere partecipi i cittadini del processo decisionale su argomenti spesso di ampio interesse per il paese. Ad esempio, nel settembre 2016 l'Intergruppo Parlamentare \"Amici dei Piccoli Comuni\" ha promosso l'istituzione di un fondo di 100 milioni di euro tra il 2017 e il 2023 per finanziare i comuni con popolazione inferire ai 5.000 abitanti, in modo da superare i vincoli stabili dal Patto di stabilit\u00e0 e crescita; dopo la prima discussione alla Camera, il decreto \u00e8 in attesa di approvazione del Senato. Il lavoro dell'intergruppo ha portato il disegno di legge, presentato nel settembre 2013, fino alla sua conclusione.\nElenco degli intergruppi.\nIn Italia sono poche le informazioni che si riescono a reperire riguardo all'esistenza e all'attivit\u00e0 dei vari intergruppi.\nTra i pi\u00f9 antichi vi \u00e8 il Gruppo italiano dell'Internazionale Liberale.\nCon poche eccezioni, molto spesso gli intergruppi non hanno un sistema di comunicazione delle proprie attivit\u00e0 istituzionali e informali con il pubblico\nIn passato sono esistiti altri intergruppi dedicati a temi quali la medicina di genere, l'Evangelicalismo, la sussidiariet\u00e0, il Tibet, la trasparenza nella pubblica amministrazione, il \"Web 2.0\", l'acqua come bene comune, i problemi del Mezzogiorno, e l'iniziativa \"braccialetti bianchi\" - Riparte il Futuro contro la corruzione.\nCannabis legale.\nL'intergruppo parlamentare per la Cannabis Legale, favorevole alla legalizzazione della cannabis e alla sua regolamentazione, \u00e8 composto da 24 senatori e 88 deputati, appartenenti a tre partiti Partito Democratico, Sinistra Ecologia Libert\u00e0 e Scelta Civica. L'obiettivo dell'intergruppo \u00e8 una proposta di legge sulla cannabis. Il sito ufficiale offre una panoramica completa sull'argomento, proponendo materiali informativi a supporto delle proprie argomentazioni, con documenti e studi di settore; \u00e8 presente anche sui principali social network (Facebook, Twitter, YouTube).\nAttraverso la promozione di una documentazione efficace sull'argomento, il gruppo cerca di promuovere gli aspetti positivi della propria proposta legislativa. In particolare si citano i dati raccolti a proposito del caso del Colorado, il primo stato americano a legalizzare la marijuana a scopi ricreativi, insieme alle relazioni della Direzione Nazionale Antimafia e del Dipartimento per le Politiche Antidroga della Presidenza del Consiglio. I report pubblicati confermano che la legalizzazione della cannabis, oltre a un maggiore gettito fiscale per lo Stato previsto di circa 3 miliardi di euro, costituirebbe una valida alternativa al commercio illegale e toglierebbe quote importanti di questo mercato, gestito in buona parte dalla criminalit\u00e0 organizzata in Italia e all'estero.\nLa proposta di legge \u00e8 stata presentata per la prima volta nel settembre 2015, iniziando la discussione nelle commissioni Giustizia e Sanit\u00e0 di Camera e Senato all'inizio del 2016. Oltre ai 113 membri aderenti all'intergruppo, altri 221 deputati e 70 senatori hanno firmato la bozza. I due progetti di legge presentanti sono il n. 2038 al Senato e il n. 3447 alla Camera. \u00c8 previsto che la proposta sia calendarizzata per la prima votazione alla Camera nell'autunno 2016.\nInnovazione tecnologica.\nL'intergruppo parlamentare per l'innovazione \u00e8 il coordinamento pi\u00f9 presente e attivo all'interno del Parlamento. Il suo manifesto parla del XXI secolo come del \"secolo digitale\", ragione per cui \u00e8 fondamentale colmare la distanza che separa l'Italia dagli altri paesi. Il compito istituzionale del gruppo \u00e8 di promuovere l'evoluzione tecnologica del paese. I parlamentari lavorano attraverso prevalentemente online condividendo sondaggi e documenti e propongono disegni di legge, emendamenti, interpellanze ed interrogazioni, ordini del giorno, risoluzioni che promuovano l'avanzamento tecnologico. Come in altri intergruppi, la partecipazione \u00e8 individuale e le proposte di legge presentate possono essere condivise o meno dagli aderenti. Si tratta soprattutto di uno spazio per il confronto tra legislatori, in modo che l'attivit\u00e0 di promozione della tecnologia sia svolta in modo collegiale.\nI membri dell'intergruppo sono 98, di cui 75 deputati e 23 senatori. Il gruppo presente in maggior numero \u00e8 il Partito Democratico con 39 aderenti, seguito da Movimento 5 Stelle (19) e Gruppo misto (19), Forza Italia (10), Nuovo Centrodestra (3), Grandi Autonomie e Libert\u00e0 (4), Sinistra Ecologia Libert\u00e0 (1). Il promotore e referente del coordinamento \u00e8 Stefano Quintarelli, esperto informatico e blogger.\nSigaretta elettronica.\nTra i gruppi pi\u00f9 piccoli ma meglio organizzati, l'intergruppo parlamentare per la sigaretta elettronica \u00e8 composto da 6 deputati e 5 senatori, per un totale di 11 parlamentari; aderiscono i deputati Ignazio Abrignani (SCCI-MAE), Sebastiano Barbanti (PD), Filippo Busin (LN), Giovanni Paglia (SI-SEL), Aris Prodani (Misto), Mario Sberna (DES-CD), e i senatori Raffaela Bellot (Misto), Donella Mattesini (PD), Gian Carlo Sangalli (PD), Gianluca Susta (PD) e Raffaele Volpi (LN). Il gruppo pi\u00f9 rappresentato \u00e8 il Partito Democratico con 4 membri, cui seguono Lega Nord (2), Gruppo misto (2), Scelta Civica verso i Cittadini per l'Italia - MAIE (1), Sinistra Italiana (1), Democrazia Solidale - Centro Democratico (1).\nIl gruppo sostiene una proposta di legge per modificare la tassazione sulla sigaretta elettronica e pi\u00f9 in generale sui \"prodotti succedanei dei prodotti da fumo\". Gli studi proposti calcolano un valore di 80 milioni di euro di mancate entrate, oltre all'assenza di controlli fiscali e sanitari sui liquidi importanti in Italia per questo tipo di prodotti. Non risulta che i membri del gruppo abbiano presentato alcun disegno di legge in materia.\nParlamento europeo.\nGli intergruppi sono formati da membri del Parlamento europeo, di qualsiasi partito o commissione, con l'obiettivo di ritrovarsi in assemblee informali per lo scambio di opinioni su argomenti particolari, e di promuovere la comunicazione tra i membri del parlamento e il resto della societ\u00e0. Gli intergruppi non sono corpi parlamentari e non esprimono l'opinione del Parlamento.\nAll'interno del Parlamento europeo gli intergruppi sono regolamentati da una disciplina apposita, adottata dalla conferenza dei presidenti del Parlamento il 16 dicembre 1999, che descrive le condizioni sotto le quali all'inizio di ogni mandato parlamentare si possono formare gli intergruppi e le loro regole operative. Il regolamento del Parlamento, art. 34, definisce la composizione e il sistema di finanziamento, con un regolamento apposito che ne stabilisce le modalit\u00e0 di funzionamento.\nA differenza di quanto avviene in Italia, l'elenco degli appartenenti deve essere pubblico e ogni appartenente deve dichiarare qualsiasi forma di conflitto d'interesse economico. Per istituire un gruppo \u00e8 necessaria una quota minima di appartenenti a ogni gruppo parlamentare, nonch\u00e9 l'approvazione della Conferenza dei Presidenti. \nI coordinatori degli intergruppi devono dichiarare ogni finanziamento che l'intergruppo riceve, applicando gli stessi criteri per i membri come individui. La dichiarazione deve essere aggiornata ogni anno e viene inserita in un registro tenuto dai questori del Parlamento.\nGli intergruppi istituiti nell'VIII legislatura (2014-2019) sono 28.\nStoricamente ha avuto particolare rilievo il club del coccodrillo, fondato nel 1980 da Altiero Spinelli per promuovere la riforma delle costituzioni comunitarie."}
{"id": "6123948", "revid": "287204", "url": "https://it.wikipedia.org/wiki?curid=6123948", "title": "Eduardo Sepulveda", "text": ""}
{"id": "6123951", "revid": "110157", "url": "https://it.wikipedia.org/wiki?curid=6123951", "title": "Certificato di protezione complementare", "text": "Nella spazio economico europeo, il certificato di protezione complementare, o certificato complementare di protezione (noto anche con la sigla inglese SPC, da \"Supplementary Protection certificate\"), \u00e8 un certificato che permette di allungare la durata di un brevetto. Fa riferimento in particolare all'estensione di un brevetto relativo ad un medicinale un fitosanitario o un integratore.\nDefinito nel Regolamento CEE 1768 del 18/6/1992 (poi sostituito dal n. 469/2009), l'SPC faceva originariamente riferimento all'estensione di un brevetto relativo ad un medicinale. Con il Regolamento 1610/96 lo strumento venne esteso ai fitosanitari. Lo scopo di questa protezione, oltre al normale periodo previsto dal brevetto, \u00e8 quello di recuperare il tempo intercorso tra la data di richiesta del brevetto e l'autorizzazione all'immissione in commercio del prodotto. Per la commercializzazione di questi prodotti \u00e8 infatti necessario una specifica autorizzazione, la AIC (autorizzazione immissione in commercio) che pu\u00f2 essere rilasciata, per motivi di sicurezza igienico-sanitaria, dopo un ciclo di verifiche e controlli operati dal ministero della sanit\u00e0. Durante questo intervallo di tempo, il titolare del brevetto non pu\u00f2 sfruttare economicamente i propri diritti. Per risarcire i mancati introiti causati dal tempo necessario per ottenere la AIC, viene concesso un periodo supplementare per la durata del brevetto. IL CCP ha una durata limitata e non pu\u00f2 eccedere i 5 anni.\nIn Italia era gi\u00e0 in vigore una forma di certificato di protezione complementare, introdotto nella legge n. 349 del 19 ottobre 1991, che prevedeva una protezione supplementare non superiore a diciotto anni. La legge non \u00e8 pi\u00f9 in vigore dal 18 giugno 1992, con la pubblicazione del gi\u00e0 citato regolamento europeo."}
{"id": "6123953", "revid": "101201", "url": "https://it.wikipedia.org/wiki?curid=6123953", "title": "Serafino campanaro/Making Love", "text": "Serafino campanaro/Making Love \u00e8 il 25\u00ba singolo di Mina, pubblicato su vinile a 45 giri nel maggio del 1960 dall'etichetta discografica Italdisc.\nIl disco.\nStampato con due copertine diverse \nEsiste anche una versione per jukebox, non posta in vendita al pubblico.\nEntrambi i brani, accompagnati da Tony De Vita e la sua orchestra, si trovano anche nell'antologia del 2010.\n\"Serafino campanaro\".\nFa parte sia dell'EP \"Coriandoli/Pesci rossi/Briciole di baci/Serafino campanaro\" sia del secondo album ufficiale di Mina, \"Il cielo in una stanza\", pubblicato il mese seguente.\nInsieme ad altri brani di Mina e di altri interpreti \u00e8 stato utilizzato nella colonna sonora del film musicarello \"Io bacio... tu baci\" (1961), in cui la cantante ricopre la parte della protagonista.\n\"Making Love\".\nCover in italiano del brano originale inglese Makin' Love, scritto da Floyd Robinson e pubblicato dallo stesso su 45 giri nel 1959 e sull'album eponimo nel 1960.\nLa versione (in italiano) del singolo \u00e8 presente anche nella raccolta \"Mina ...Di baci\" del 1993, in cui \u00e8 riportata col titolo T'amer\u00f2 dolcemente, utilizzato solo in questa circostanza.\nMina ha inciso anche:"}
{"id": "6123955", "revid": "83835410", "url": "https://it.wikipedia.org/wiki?curid=6123955", "title": "Clausole vessatorie", "text": ""}
{"id": "6123989", "revid": "253269", "url": "https://it.wikipedia.org/wiki?curid=6123989", "title": "Sally Forrest", "text": "Biografia.\nLavor\u00f2 per il cinema e la televisione negli anni quaranta e cinquanta, iniziando la sua carriera come chorus girl nei film musicali della MGM."}
{"id": "6124002", "revid": "104458", "url": "https://it.wikipedia.org/wiki?curid=6124002", "title": "Vescovo di Costanza", "text": ""}
{"id": "6124008", "revid": "124041387", "url": "https://it.wikipedia.org/wiki?curid=6124008", "title": "Vitalij Valentinovi\u010d Bianki", "text": "Biografia.\nVit\u00e0lij Valent\u00ednovi\u010d Bi\u00e0nki nacque l'11 febbraio 1894 (30 gennaio dell'allora calendario giuliano in vigore) a San Pietroburgo, Russia, dove suo padre, Valentin Bianki, gestiva la collezione ornitologica del Museo zoologico dell'Accademia delle scienze russa. La sua famiglia d'origine tedesca si trasfer\u00ec in Russia nella met\u00e0 dell'Ottocento. Un bisnonno dello scrittore, cantante lirico, prese per il suo nome scenico la traduzione italiana del suo cognome tedesco Wei\u00df - cos\u00ec la famiglia divent\u00f3 Bianchi. Vitalij ebbe due fratelli maggiori. Il grande appartamento della famiglia presso il museo fu sempre pieno di animali da compagnia: uccelli, pesci d'acquario, rettili. I bambini Bianki si sentirono a casa propria tra le collezioni del museo. La famiglia trascorreva l'estate in una dacia a Lebja\u017e'e, dove il padre, appassionato naturalista, insegnava ai figli la vita del bosco e dei suoi abitanti, i metodi di ricerca sul campo. Avendo concluso gli studi secondari al ginnasio, Vitalij si iscrisse a scienze naturali presso l'Universit\u00e0 di San Pietroburgo, ma non si laure\u00f2 perch\u00e9 fu chiamato alle armi nel 1916. Dopo 4 mesi di studi militari intensi Bianki ricevette il grado di ufficiale e fu inviato a Carskoe Selo vicino a Pietroburgo in una brigata di artiglieria. Con l'inizio della Rivoluzione nel 1917 Vitalij fu eletto nel Soviet dei soldati. Si iscrisse nel Partito Socialista Rivoluzionario, ma non vi rest\u00f2 a lungo. Nel 1918 Vitalij Bianki con la sua brigata fu trasferito nella regione del Volga, dove, durante la guerra civile, si spostava di una citt\u00e0 all'altra, lavorava in un giornale, fu coscritto nell'Armata Bianca dell'Ammiraglio Kol\u010dak, poi disert\u00f2 e finalmente si insedi\u00f2 a Bijsk nel Territorio dell'Altaj. A Bijsk Bianki lavor\u00f2 nel ufficio dei musei, per un anno insegn\u00f2 biologia in una scuola locale, nella quale incontr\u00f2 la sua futura moglie, professoressa di lingua francese Vera Nikolaevna Klju\u017eeva. Fu uno dei fondatori del museo civico di Bijsk, che ora porta il suo nome. Organizz\u00f2 due spedizioni scientifiche al lago Teleckoe. Pubblic\u00f2 alcuni articoli sulla natura nel giornale \"Territorio dell'Altaj\". A Bijsk fu arrestato due volte come ex-Socialista Rivoluzionario ma poi rilasciato. Nel 1922, quando aveva saputo del terzo arresto imminente, part\u00ec da Altaj con la moglie e la figlia neonata per San Pietroburgo, dove nel frattempo la guerra era finita. Nel 1923 pubblic\u00f2 il suo primo racconto per bambini \"Il viaggio del passero con la testa rossa\", poi altri ancora. Le sue opere hanno avuto subito successo e da allora in qua Vitalij Bianki fece lo scrittore professionista. Fu di nuovo arrestato nel 1925 e condannato a tre anni di confino a Ural\u2019sk. Questo non imped\u00ec la sua vita professionale - scrisse nuove opere che furono pubblicate dalle case editrici. Nel 1928 gli fu permesso di ritornare prima a Novgorod poi, nel 1929, a Leningrado, dove visse fino ai suoi ultimi giorni. Sub\u00ec ancora due arresti - nel 1932 e nel 1935, ma entrambe le volte fu liberato alcune settimane dopo. Passava l'inverno nel suo appartamento sull'isola Vasil'evskij e l'estate in diverse case di campagna nell'odierna Oblast' di Novgorod, dove incontr\u00f2 la Grande guerra Patriottica. Venne esonerato dal servizio militare a causa delle condizioni di salute cagionevoli. Durante gli anni della guerra lo scrittore con la famiglia fu evacuato nella regione degli Urali. Gli ultimi dieci anni della sua vita Vitalij Bianki soffr\u00ec di malattie gravi, fu colto da infarto e due ictus. Vitalij Bianki mor\u00ec 10 giugno 1959 a Leningrado.\nSua figlia Elena fu una pittrice e biografo del padre. Il figlio Vitalij \u00e8 ornitologo, lavorava come ricercatore nella riserva naturale di Kandalak\u0161a.\nAttivit\u00e0 letteraria.\nFu introdotto nel mondo letterario nel 1923 da Samuil Jakovlevi\u010d Mar\u0161ak; uno dei principali creatori della letteratura sovietica per bambini. Bianki cominci\u00f2 a scrivere i racconti per la sua rivista per ragazzi \"Vorob\u00e8j (Il passero)\". Nel 1928 venne pubblicata la prima edizione del \"Giornale della foresta\", dove gli eventi quotidiani della vita boschiva sono descritti nei diversi generi giornalistici: cronaca, telegramma, pagina sportiva, reportage. Qui si pu\u00f2 trovare un annuncio degli storni: \"cercasi appartamento\" o una recensione del balletto presentato dai svassi maggiori su un laghetto sperduto. L'autore ha riscritto quel libro per tutta la vita, modificandolo e integrandone i contenuti. \"Il giornale della foresta\" usc\u00ec in riviste, libri, fu trasmesso su programmi radio. Le opere di Bianki sono state tradotte in diverse lingue: tedesco, inglese, polacco, giapponese ecc. Incontrava i suoi piccoli lettori, conduceva una trasmissione radiofonica settimanale, con la quale riceveva sacchi di lettere dai bambini alle quali rispondeva per radio. Le opere di Bianki vennero studiate nelle scuole elementari russe. Con l'avvenimento dell'animazione alcuni dei suoi racconti furono adattati per lo schermo. I libri di Vitalij Bianki sono illustrati da molti artisti noti: Jurij Vasnecov, Valentin Kurdov, Evgenij \u010caru\u0161in. \nLe trame di alcuni racconti.\n\"Pik il topolino\".\nDue bambini, un fratello e una sorella, sulla sponda d'un fiume fanno delle barche di corteccia e trovano un cucciolo di topo selvatico. Lo chiamano Pik, lo mettono nella barca e la lasciano nell'acqua corrente. Il topolino \u00e8 minacciato dall'alto dai gabbiani e da un luccio da sotto. Subito un falco pescatore cade dal cielo, acchiappa il luccio e capovolge la barca. Pik riesce a raggiungere la riva. Il topolino impara a vivere da solo, ad essere autosufficiente: cercare il cibo, nascondersi dei predatori, costruire il nido sui fili d'erba. Un giorno una lumaca entra nel suo nido e Pik \u00e8 costretto a cambiare tutta la fodera per eliminare la bava. In autunno il topolino scava una tana dove accumula il cibo e vive l\u00ec per la dormiveglia invernale. Ma in pieno inverno lui \u00e8 svegliato sotto gli zoccoli delle capre, la sua tana viene distrutta, tutto il cibo mangiato. Pik scappa per la neve e per il fiume giacciato, ma viene subito pigliato da un gufo. Il topolino ferito riprende i sensi nel nido del gufo nella cavit\u00e0 di un albero. Scappa di nuovo e riesce ad arrivare alla casa dei bambini che lo hanno messo nella barca. Nel seminterrato della casa Pik incontra dei topi domestici, i quali lo respingono. I bambini vedono il topolino, lo riconoscono, cercano di addomesticarlo - e piano piano Pik si abitua a loro. \n\"Il musicista\".\nUn vecchio cacciatore suona il violino. Suona male ma \u00e8 contento perch\u00e9 riesce a produrre qualunque tipo di musica. Un contadino passando gli dice di lasciare il violino e spostarsi velocemente nella foresta per andare dove lui a appena visto un orso. Il vecchio va cercare quell'orso ma non lo trova e si siede per riposare. Ad un tratto sente il suono squillante della corda. Segue il suono e vede un albero frantumato con lunghe schegge di legno sporgenti. Un orso tira una scheggia con la zampa e poi la rilascia. La scheggia suona. L'orso l'ascolta. Il vecchio cacciatore nascosto tra gli alberi pure l'ascolta. La sera il vecchio \u00e8 di nuovo col suo violino. Tira una corda e ascolta il suo suono. Il contadino passa ancora una volta per sapere se il cacciatore ha ucciso l'orso. Lui risponde che non poteva sparare a quell'orso in quanto lo stesso \u00e8 musicista come lui.\n\"Lepre, Gallo forcello, Orso e Nonno Gelo\".\nIn autunno gli animali del bosco stanno male. La lepre bianca si lamenta che ha gi\u00e0 messo una pelliccia d'inverno ora molto visibile sul terreno nero. Il gallo forcello sopra una betulla borbotta per avere paura pure lui di camminare laggi\u00f9. L'orso non pu\u00f2 andare in letargo poich\u00e9 la sua tana \u00e8 nuda e appariscente. Gli animali chiedono a Nonno Gelo di portar loro l'inverno con la neve. Nonno Gelo arriva e cosparge di neve il bosco. L'orso lo ringrazia e va dormire nella sua tana sotto un mucchio di rami. La lepre \u00e8 contenta ma non del tutto: bench\u00e9 ora non si nota sullo sfondo bianco, ma le sue impronte rimangono nella neve soffice. Per forcello questa neve poco profonda \u00e8 completamente inutile. Per aiutarlo Nonno Gelo aggiunge ancora della neve. Forcello si tuffa contento dalla betulla e si addormenta sotto la neve. Ma adesso la lepre lamenta perch\u00e9 correndo affonda fino alle orecchie. Chiede a Nonno Gelo di fare uno strato di ghiaccio sopra. Nonno Gelo comincia a struggere la neve di giorno e congelarla di notte per creare una crosta rigida. La lepre lo ringrazia - \u00e8 soddisfatta. Ma il gallo forcello \u00e8 proprio arrabbiato: la sera si \u00e8 tuffato nella neve umida e il mattino appena ha potuto uscire dallo strato di ghiaccio. In aggiunta si sveglia l'orso perch\u00e9 bagnato dalla neve sciolta e sgrida Nonno Gelo. Nonno Gelo parte offeso e al suo posto arriva la bella Primavera. \nFilm tratti dai soggetti di Bianki.\nUna tetralogia diretta dal regista Agasi Babajan che ha come protagonista la lince Kunak:"}
{"id": "6124012", "revid": "661040", "url": "https://it.wikipedia.org/wiki?curid=6124012", "title": "Vitalij Bianchi", "text": ""}
{"id": "6124016", "revid": "1031201", "url": "https://it.wikipedia.org/wiki?curid=6124016", "title": "Coriandoli/Pesci rossi/Briciole di baci/Serafino campanaro", "text": "Coriandoli/Pesci rossi/Briciole di baci/Serafino campanaro \u00e8 il sesto EP di Mina, pubblicato su vinile a 45 giri dall'etichetta discografica Italdisc nel 1960.\nIl disco.\nRaccoglie 4 brani provenienti da altrettanti singoli gi\u00e0 pubblicati nel 1960. \nTutte le canzoni si trovano anche nel secondo album ufficiale di Mina, \"Il cielo in una stanza\", dello stesso anno, oltre che nell'antologia del 2010, che raccoglie i lati dei singoli pubblicati dagli inizi al 1964, \"\".\nTony De Vita e la sua orchestra accompagnano Mina in tutti i pezzi.\nLa copertina frontale originale di colore rosso del disco riporta le tracce in sequenza diversa da come presenti sui lati fisici dello stesso."}
{"id": "6124019", "revid": "641453", "url": "https://it.wikipedia.org/wiki?curid=6124019", "title": "Football Club Casale 2016-2017", "text": "Questa voce raccoglie le informazioni riguardanti il Football Club Casale A.S.D. nelle competizioni ufficiali della stagione 2016-2017.\nMaglie e sponsor.\nIl fornitore ufficiale di materiale tecnico per la stagione 2016-2017 \u00e8 Joma, mentre lo sponsor ufficiale \u00e8 AspFer."}
{"id": "6124020", "revid": "62004", "url": "https://it.wikipedia.org/wiki?curid=6124020", "title": "Micha\u00ebl d'Almeida", "text": ""}
{"id": "6124021", "revid": "287204", "url": "https://it.wikipedia.org/wiki?curid=6124021", "title": "Michael D'Almeida", "text": ""}
{"id": "6124041", "revid": "905101", "url": "https://it.wikipedia.org/wiki?curid=6124041", "title": "Yasmine Al Massri", "text": "Biografia.\nAl Massri \u00e8 nata in Libano nel 1978, da padre palestinese e madre egiziana. Si trasfer\u00ec a Parigi per studiare dove nel 2007 si diplom\u00f2 all'\u00c9cole des beaux-arts; ed incominci\u00f2 la sua carriera come ballerina. Il suo debutto sul grande schermo avvenne con il film \"Caramel\": controversa e acclamata commedia libanese. IL film venne presentato al festival di Cannes lo stesso anno. Per \"Caramel\" Al Massri ricette il premio come miglior attrice al Abu Dhabi Film Festival. Nel 2014 debutta nella televisione americana nel ruolo di Selima El Sharad nella serie televisiva Crossbones. \u00c8 conosciuta per il doppio ruolo delle sorella Nimah e Raina Amin nella serie televisiva ABC del 2015 \"Quantico\".\nVita privata.\nMassri vive a Los Angeles con il marito Michael Desante, attore di origini palestinesi, e il figlio Liam. Dal maggio 2016 \u00e8 cittadina statunitense."}
{"id": "6124053", "revid": "287204", "url": "https://it.wikipedia.org/wiki?curid=6124053", "title": "Whitewood (Dakota del Sud)", "text": "Whitewood \u00e8 una citt\u00e0 della contea di Lawrence, Dakota del Sud, Stati Uniti. La popolazione era di 927 abitanti al censimento del 2010.\nGeografia fisica.\nSecondo lo United States Census Bureau, ha un'area totale di .\nStoria.\nWhitewood fu pianificata nel 1888 quando la Chicago and North Western Railway fu estesa fino a quel punto. Prende il nome dal vicino Whitewood Creek.\nSociet\u00e0.\nEvoluzione demografica.\nSecondo il censimento del 2010, la popolazione era di 927 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 91,9% di bianchi, lo 0,8% di afroamericani, il 3,7% di nativi americani, lo 0,1% di asiatici, lo 0,0% di oceanici, lo 0,3% di altre razze, e il 3,2% di due o pi\u00f9 etnie. Ispanici o latinos di qualunque razza erano il 2,5% della popolazione."}
{"id": "6124064", "revid": "287204", "url": "https://it.wikipedia.org/wiki?curid=6124064", "title": "Valley Springs (Dakota del Sud)", "text": "Valley Springs \u00e8 un comune (\"city\") degli Stati Uniti d'America della contea di Minnehaha nello Stato del Dakota del Sud. La popolazione era di 759 abitanti al censimento del 2010.\nGeografia fisica.\nSecondo lo United States Census Bureau, la citt\u00e0 ha una superficie totale di 2,12 km\u00b2, dei quali 2,12\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nValley Springs fu fondata il 13 novembre 1872 e incorporata il 22 febbraio 1879. La citt\u00e0 prende il nome dalle vicine sorgenti nella valle del Beaver Creek.\nSociet\u00e0.\nEvoluzione demografica.\nSecondo il censimento del 2010, la popolazione era di 759 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 95,92% di bianchi, lo 0,53% di afroamericani, lo 0,66% di nativi americani, lo 0,13% di asiatici, lo 0% di oceanici, lo 0,79% di altre razze, e l'1,98% di due o pi\u00f9 etnie. Ispanici o latinos di qualunque razza erano l'1,19% della popolazione."}
{"id": "6124065", "revid": "1305772", "url": "https://it.wikipedia.org/wiki?curid=6124065", "title": "Valley Springs", "text": ""}
{"id": "6124067", "revid": "767487", "url": "https://it.wikipedia.org/wiki?curid=6124067", "title": "Donne in bianco", "text": "Donne in bianco \u00e8 un film commedia del 1998 diretto da Tonino Pulci.\nTrama.\nFrancesca, Nancy e Sabrina: la prima mangia gli uomini a colazione pranzo e cena, la seconda li auspicherebbe anche per dessert, la terza li vorrebbe sposare. Sono trentenni, dividono lo stesso appartamento, si dedicano alla caccia grossa nel weekend e hanno molti sogni che sistematicamente si infrangono tra feste e discoteche. Passano la giornata in parchi frequentati da divorziati con cane appresso e in supermercati affollati di single. La vita esterna? Solo una coetanea meno fortunata che lavora per la nettezza urbana, si ubriaca il sabato sera."}
{"id": "6124068", "revid": "287204", "url": "https://it.wikipedia.org/wiki?curid=6124068", "title": "Canistota", "text": "Canistota \u00e8 un comune (\"city\") degli Stati Uniti d'America della contea di McCook nello Stato del Dakota del Sud. La popolazione era di 656 abitanti al censimento del 2010. Canistota \u00e8 nota per i servizi di chiropratica, in particolare per la Ortman Clinic, che attrae molti Amish da tutto il Midwest.\nGeografia fisica.\nCanistota \u00e8 situata a (43.597514, -97.293339).\nSecondo lo United States Census Bureau, la citt\u00e0 ha una superficie totale di 1,45 km\u00b2, dei quali 1,45\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nCanistota prende il nome da Canastota, New York, da dove proveniva un funzionario della ferrovia, ma il nome fu scritto in modo errato quando fu istituito l'ufficio postale. La citt\u00e0 fu pianificata nel 1883. La sua posizione \u00e8 l'angolo nord-ovest della sezione 34, scelto dalla Chicago and North Western Railway. Canistota fu incorporata nel 1900.\nSociet\u00e0.\nEvoluzione demografica.\nSecondo il censimento del 2010, la popolazione era di 656 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 94,97% di bianchi, lo 0% di afroamericani, l'1,98% di nativi americani, lo 0,46% di asiatici, lo 0,15% di oceanici, lo 0,91% di altre razze, e l'1,52% di due o pi\u00f9 etnie. Ispanici o latinos di qualunque razza erano il 2,29% della popolazione."}
{"id": "6124078", "revid": "132266", "url": "https://it.wikipedia.org/wiki?curid=6124078", "title": "USS Indianapolis (film)", "text": "USS Indianapolis (\"USS Indianapolis: Men of Courage\") \u00e8 un film del 2016 diretto da Mario Van Peebles, con Nicolas Cage, Tom Sizemore e Matt Lanter.\nTrama.\nNel 1945, l'incrociatore pesante USS \"Indianapolis\", comandato dal capitano di vascello Charles McVay, sta trasportando all'isola di Tinian la prima bomba atomica \"Little Boy\", che in seguito sarebbe stata utilizzata per bombardare Hiroshima verso la fine della seconda guerra mondiale. La nave, scelta per la sua elevata velocit\u00e0 di crociera, viaggia senza scorta, a causa dell'altissima segretezza della missione. In viaggio nel Mar delle Filippine dopo aver sbarcato il proprio carico, il 30 luglio 1945, la nave \u00e8 silurata e affondata da un sottomarino giapponese. 300 membri dell'equipaggio finiscono in fondo al mare, mentre pi\u00f9 di ottocento uomini restano bloccati in mare per cinque giorni senza cibo e senza acqua, nelle acque pi\u00f9 infestate da squali del mondo. I segnali di \"Mayday\" da parte dell'equipaggio sono ignorati dalle stazioni radio americane, che non hanno notizia di operazioni navali nella zona, tantomeno della presenza dell'incrociatore; viene ignorato anche il messaggio dello stesso comandante giapponese, che comunica l'affondamento e inoltra \nuna richiesta di soccorso per i naufraghi.\nLa maggior parte dei sopravvissuti muore divorata dagli squali o impazzita per la disidratazione, il sole e per aver bevuto acqua salata di mare tra cui il Sottufficiale Capo McWhorter. Al quinto giorno, un pilota d'aereo li scorge per caso e organizza il salvataggio nonostante gli ordini contrari della stessa stazione radio che aveva ignorato la richiesta di soccorso. Solo 317 uomini sopravvivono al disastro.\nAlla ricerca di un capro espiatorio per la propria negligenza, la Marina condanna il capitano McVay, cui erano state tuttavia negate importanti informazioni di sicurezza, come l'avvenuto affondamento di un'altra unit\u00e0 e la presenza di sommergibili nemici nelle acque tra Tinian e le Filippine, per aver \"messo a rischio la nave rinunciando a zigzagare\", nonostante le prove schiaccianti a suo sostegno e la testimonianza dello stesso comandante giapponese.\nAl termine di un veloce processo, il cap. McVay sar\u00e0 parzialmente scagionato dall'accusa, ma non regger\u00e0 il ricordo di quanto accaduto in quei giorni. Si suicider\u00e0 con un colpo di pistola alla tempia.\nDistribuzione.\nIl film \u00e8 uscito nelle sale cinematografiche americane il 14 ottobre 2016; in quelle italiane il 19 luglio 2017.\nAccoglienza.\nIncassi.\nCon un budget di 40 milioni di dollari, ad agosto 2017 l'incasso (senza quello delle sale americane) ammonta a 2.158.568 $\nCritica.\nIl film ha ricevuto generalmente recensioni negative da parte della critica, con un punteggio Rotten Tomatoes del 9%, basato su 11 recensioni. Frank Scheck di \"The Hollywood Reporter\" lo ha giudicato un film \"raffazzonato\", definendo i suoi effetti speciali come \"scoraggiati e poco convincenti\" e paragonando gli squali presenti nella pellicola a quelli del B-movie \"Sharknado\". Secondo Glenn Kenny di RogerEbert.com, il film era \"non proprio spiacevole\", definendolo per\u00f2 allo stesso tempo \"non degno di essere visto\", con la sua \"pigra inattenzione ai dettagli del periodo\", riassumendola come \"pi\u00f9 di due ore di \"bumbling\" e \"pandering\"\". Neil Genzlinger del \"The New York Times\" critic\u00f2 la \"mancanza di sottigliezza\" del film per affrontare una storia definita come \"quasi incredibile\".\"\""}
{"id": "6124122", "revid": "767487", "url": "https://it.wikipedia.org/wiki?curid=6124122", "title": "Chan Peng Soon", "text": ""}
{"id": "6124125", "revid": "1494169", "url": "https://it.wikipedia.org/wiki?curid=6124125", "title": "Er ist wieder da", "text": "Er ist wieder da (\"Lui \u00e8 tornato\", in tedesco) pu\u00f2 significare:"}
{"id": "6124126", "revid": "287204", "url": "https://it.wikipedia.org/wiki?curid=6124126", "title": "Canastota", "text": "Canastota \u00e8 un villaggio degli Stati Uniti d'America all'interno del comune di Lenox nella contea di Madison nello Stato di New York. La popolazione era di 4\u00a0084 abitanti al censimento del 2010.\nIl villaggio di Canastota si trova nella parte sud del comune di Lenox. La Canastota High School si trova nel villaggio.\nGeografia fisica.\nCanastota \u00e8 situata a (43.080909, -75.753747).\nSecondo lo United States Census Bureau, ha un'area totale di 3,3 miglia quadrate (8,5\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 4,425 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 97,31% di bianchi, lo 0,93% di afroamericani, lo 0,38% di nativi americani, lo 0,29% di asiatici, lo 0,38% di altre razze, e lo 0,70% di due o pi\u00f9 etnie. Ispanici o latinos di qualunque razza erano l'1,13% della popolazione."}
{"id": "6124133", "revid": "400694", "url": "https://it.wikipedia.org/wiki?curid=6124133", "title": "Jeanine Deckers", "text": ""}
{"id": "6124138", "revid": "767487", "url": "https://it.wikipedia.org/wiki?curid=6124138", "title": "Io, Dio e Bin Laden", "text": "Io, Dio e Bin Laden (\"Army of One\") \u00e8 un film direct-to-video del 2016 diretto da Larry Charles e interpretato da Nicolas Cage.\nIl film \u00e8 tratto dalla storia vera di Gary Brooks Faulkner, un cittadino statunitense che tra il 2002 e il 2010 si rec\u00f2 pi\u00f9 volte tra le montagne del Pakistan con l'obiettivo di localizzare e catturare Osama bin Laden.\nTrama.\nGary Faulkner, un ex carcerato ormai disoccupato, riceve una visione in cui Dio gli ordina di andare in Pakistan e catturare Osama bin Laden.\nProduzione.\nIl 21 gennaio 2015, \u00e8 stato annunciato che Larry Charles avrebbe diretto Nicolas Cage in un film sulla storia di Gary Faulkner. Il 19 febbraio, Wendi McLendon-Covey \u00e8 entrata nel cast. Il 16 aprile \u00e8 stato annunciato il resto del cast principale, composto da Russell Brand, Denis O'Hare, Paul Scheer e Rainn Wilson.\nLe riprese sono cominciate il 30 marzo 2015 e sono terminate il 22 maggio 2015.\nDistribuzione.\nIl film \u00e8 stato presentato in anteprima al Leiden International Film Festival il 28 ottobre 2016. Negli Stati Uniti, ha avuto una distribuzione limitata ed \u00e8 stato diffuso su varie piattaforme video on demand a partire dal 4 novembre 2016, prima di essere distribuito direttamente in home video dal 15 novembre da TWC-Dimension e Anchor Bay Entertainment.\nIl film \u00e8 stato distribuito nelle sale cinematografiche italiane da Koch Media a partire dal 25 luglio 2018."}
{"id": "6124141", "revid": "110157", "url": "https://it.wikipedia.org/wiki?curid=6124141", "title": "Tempio Jagdish", "text": "Il Tempio Jagdish \u00e8 un grande tempio ind\u00f9 situato al centro di Udaipur in Rajasthan. Grande attrazione turistica, in passato era denominato tempio di Jagannath Rai ma oggi viene chiamato Jagdish-ji. Si tratta di uno dei maggiori monumenti di Udaipur.\nDescrizione.\nIl tempio si erge su una terrazza elevata e venne completato nel 1651. Ha una \"mandapa\" (sala) a doppio piano e un \"saandhara\" a due piani (con un deambulatorio coperto). La \"mandapa\" ha un altro piano nascosto all'interno del suo \"samavarna\" piramidale, mentre la guglia cava sopra il santuario contiene altri due piani non funzionali.\nTutte le strade provenienti dalle \"sheharpanah\" (mura della citt\u00e0) convergono sul tempio Jagdish Temple, costruito per ordine del Maharana Jagat Singh nel 1651. Il tempio \u00e8 un notevole esempio di architettura M\u0101ha M\u0101ru e M\u0101ru-Gurjara, decorato da bassorilievi e sculture. Si trova a poca distanza dal complesso del City Palace. Il \"santuario\" del tempio contiene un idolo del dio Jagannath."}
{"id": "6124142", "revid": "287204", "url": "https://it.wikipedia.org/wiki?curid=6124142", "title": "Lebanon (New York)", "text": "Lebanon \u00e8 un comune (\"town\") degli Stati Uniti d'America nella contea di Madison nello Stato di New York. La popolazione era di 1,332 persone al censimento del 2010. Il comune prende il nome dall'omonima citt\u00e0 di Lebanon nel Connecticut.\nIl comune di Lebanon si trova al confine sud della contea.\nStoria.\nI primi insediamenti risalgono al 1791. La citt\u00e0 venne creata nel 1807 per distacco dal comune di Hamilton. Molti dei primi abitanti provenivano dal Connecticut.\nGeografia fisica.\nSecondo lo United States Census Bureau, ha un'area totale di 43,7 miglia quadrate (113\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 1,329 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 98,65% di bianchi, lo 0,08% di afroamericani, lo 0,45% di nativi americani, lo 0,30% di asiatici, e lo 0,53% di due o pi\u00f9 etnie. Ispanici o latinos di qualunque razza erano l'1,66% della popolazione."}
{"id": "6124144", "revid": "757396", "url": "https://it.wikipedia.org/wiki?curid=6124144", "title": "Dar\u00fc\u015f\u015fafaka Spor Kul\u00fcb\u00fc 2015-2016", "text": "Questa voce raccoglie le informazioni riguardanti il Dar\u00fc\u015f\u015fafaka Spor Kul\u00fcb\u00fc nelle competizioni ufficiali della stagione 2015-2016.\nStagione.\nLa stagione 2015-2016 del Dar\u00fc\u015f\u015fafaka Spor Kul\u00fcb\u00fc \u00e8 la 20\u00aa nel massimo campionato turco di pallacanestro, la Basketbol S\u00fcper Ligi.\nRoster.\n\"Aggiornato al 18 agosto 2018.\""}
{"id": "6124145", "revid": "547034", "url": "https://it.wikipedia.org/wiki?curid=6124145", "title": "Georges Henri Falck", "text": "Biografia.\nGeorges-Henri Falck era nipote di Jean Didier Falck, comandante napoleonico della gendarmeria di Landau. Laureatosi in ingegneria meccanica con una specializzazione in siderurgia, svolse l'apprendistato a Mulhouse in Alsazia e presso la societ\u00e0 di costruzioni meccaniche Risler &amp; Dixon di Cernay.\nNel 1833 venne chiamato in Italia, come consulente alla ferriera Gaetano Rubini di Dongo della quale diverr\u00e0 in seguito direttore. Le innovazioni apportate da Georges-Henri all'azienda dei Rubini furono molteplici e innovative per l'epoca, come ad esempio la sostituzione dell'altoforno di tipo bergamasco con un nuovo modello inglese, installando inoltre un laminatore che fu tra i primi ad essere in uso in Italia. L'acciaieria divenne cos\u00ec in breve tempo una delle pi\u00f9 moderne di tutta la penisola e Falck divenne socio dell'impresa stessa nel 1839. Nel 1849 raggiunse le fonderie Badoni a Lecco per svolgervi lavori di modernizzazione.\nTornato in Francia nel 1865, lasci\u00f2 la guida della ferriera al figlio Enrico, il quale nel 1863 aveva sposato l'erede della ferriera, Irene Rubini, trasferendo cos\u00ec la propriet\u00e0 dell'azienda nelle mani della famiglia Falck. In Francia, Georges-Henri trascorse gli ultimi anni della sua vita distaccandosi completamente dal lavoro e morendo nel 1885.\nDi fede calvinista, nel 1827 aveva sposato la cattolica Barbara Noblat da cui aveva avuto un figlio, Enrico."}
{"id": "6124174", "revid": "1305772", "url": "https://it.wikipedia.org/wiki?curid=6124174", "title": "Stephan Kessler (disambigua)", "text": "Il nome Stephan Kessler pu\u00f2 riferirsi a:"}
{"id": "6124177", "revid": "1501558", "url": "https://it.wikipedia.org/wiki?curid=6124177", "title": "Gnocchi alla romana", "text": "Gli gnocchi alla romana sono un piatto tipico della cucina romana.\nSono preparati con gnocchi fatti di semola, latte intero, burro e parmigiano e conditi con salsa e pepe. Vengono cotti al forno dopo averli cosparsi con parmigiano, e tradizionalmente sono conditi con polpette di carne, con salsa di pomodoro e formaggio grana.\nGli gnocchi alla romana senza glutine vengono realizzati sostituendo il semolino con la farina di mais.\nIl piatto viene anche rivendicato dai piemontesi per la presenza del burro, che \u00e8 un ingrediente diffuso nel Nord Italia."}
{"id": "6124180", "revid": "767487", "url": "https://it.wikipedia.org/wiki?curid=6124180", "title": "Casa dei Delfini", "text": "La Casa dei Delfini, in olandese \"Huis De Dolphijn\", \u00e8 uno storico edificio della citt\u00e0 di Amsterdam, nei Paesi Bassi.\nSorge al 140-142 del Singel e rappresenta un notevole esempio di architettura rinascimentale olandese, probabilmente la prima importante commissione privata eseguita da Hendrick de Keyser il Vecchio.\nStoria e descrizione.\nLa casa fu costruita da Hendrick de Keyser il Vecchio tra il 1599 e il 1602 come residenza per il mercante e umanista Hendrik Laurenszoon Spiegel (1549-1612). \nInsieme alla Casa Bartolotti e alla Casa delle Teste \u00e8 uno dei tre esempi di dimora di inizio XVII secolo a lotto doppio (costruita su due lotti vicini). La dimora, in origine, aveva anche uno sbocco sulla'Herengracht, che fino al 1613 era un canale dietro il terrapieno delle mura cittadine.\nLa bella facciata, nel tipico rivestimento olandese a bande alternate di mattoni rossi e pietre arenarie detto \"speklagen\" (strati di pancetta), \u00e8 divisa in tre livelli su cinque campate ed \u00e8 sormontata da due frontoni gemelli. Tuttavia, De Keyser present\u00f2 un progetto assai pi\u00f9 ricco nelle decorazioni, che per\u00f2 furono limitate dal committente. Su entrambi i frontoni era affisso lo stemma di Siegel con Arione che suona la cetra su un delfino, scena che diede origine al nome con cui \u00e8 conosciuta la casa.\nNel 1609 la casa fu acquistata da Volckert Overlander, commerciante, armatore e cavaliere, uno dei fondatori della Compagnia olandese delle Indie orientali, signore di Purmerend, Purmerland e Ilpendam, e un paio di volte Borgomastro di Amsterdam. Sua figlia Maria spos\u00f2 nel 1630 Frans Banning Cocq, che \u00e8 diventato molto popolare grazie a Rembrandt, che nel 1642 lo rappresent\u00f2 al centro della Ronda di notte. Banning Cocq fu infatti nominato scabino, borgomastro e infine colonnello della borghesia. Dal suocero eredit\u00f2 tutte le sue propriet\u00e0.\nPoco dopo la morte della vedova di Banning Cocq, verso il 1674, la casa \u00e8 stata divisa in due parti. La scissione correva tra la terza e la quarta campata; quella grande a sinistra fu denominata \"De Vergulde Dolphijn\", il Delfino dorato, mentre quella destra fu chiamata \"De Kleynde Dolphijn\", Il piccolo Delfino. Entrambe le propriet\u00e0 furono vendute nel 1679 a Cornelis de Vlaming van Oudshoorn (1613-1688).\nNel 1863 \"De Kleynde Dolphijn\" fu privato del timpano, rimpiazzato con un cornicione dritto. Durante il restauro del 1967 il frontone fu reintegrato su iniziativa del nuovo proprietario, Paul Guggenheim; che per\u00f2 semplific\u00f2 ulteriormente la facciata rimuovendo le finestre crociate."}
{"id": "6124186", "revid": "964734", "url": "https://it.wikipedia.org/wiki?curid=6124186", "title": "Pallovale", "text": ""}
{"id": "6124187", "revid": "964734", "url": "https://it.wikipedia.org/wiki?curid=6124187", "title": "Palla ovale", "text": ""}
{"id": "6124192", "revid": "1000783", "url": "https://it.wikipedia.org/wiki?curid=6124192", "title": "Eugenio de Ligne", "text": ""}
{"id": "6124211", "revid": "6923", "url": "https://it.wikipedia.org/wiki?curid=6124211", "title": "Libertas Alfaterna", "text": "La Libertas Alfaterna \u00e8 stata una societ\u00e0 polisportiva italiana di Nocera Inferiore, in provincia di Salerno, nota soprattutto per l'attivit\u00e0 nel campo del Tennistavolo.\nStoria.\nLa polisportiva fu fondata nel 1974 dalla famiglia Palumbo, con a capo Andrea Palumbo, gi\u00e0 editore dell\u2019emittente locale Teleagro. Inizialmente alla testa del sodalizio c'era la sezione calcistica. Dagli anni '90, poi, inizi\u00f2 la maestosa ascesa della sezione Tennistavolo.\nAlle porte del 2000, con cinque scudetti FITeT e due finali continentali, il sodalizio cess\u00f2 la sua attivit\u00e0.\nTennistavolo.\nI maggiori successi per la polisportiva sono arrivati nel campo del tennistavolo. Grazie all'ingaggio di giocatori come Massimiliano Mondello, la squadra ha conquistato, tra 1993 e 1998, cinque titoli italiani.\nIn campo Europeo, la squadra ha raggiunto due volte la finale della massima competizione continentale (1997 e 1998), venendo sconfitta in entrambe le occasioni dalla formazione del Borussia D\u00fcsseldorf.\nNel 1999 il presidente Palumbo ritir\u00f2 la squadra dal massimo campionato nazionale pongistico dopo una vicenda giudiziaria che vide coinvolto Mondello.\nDissoltosi il sodalizio, nel 2000 fu fondata la \"Virtus Nocera\", che ha in parte ereditato la tradizione sportiva della Libertas. Dal 2019 cambia nuovamente nome in Nocera Tennis Tavolo ottenendo la promozione in Serie C1.\nCalcio.\nIn ambito calcistico, negli anni Novanta la squadra nocerina ha disputato diverse stagioni in Promozione e nell'Eccellenza Campana (massimi livelli regionali), giocando le sue gare allo Stadio San Francesco d'Assisi di Nocera Inferiore. \nDopo un ottavo posto nel campionato di Promozione 1989-1990 ed un quinto posto nella stagione successiva, il club fu ammesso al nuovo campionato di Eccellenza. Nelle stagioni 1991-1992 e 1992-1993, l'Alfaterna si ritrov\u00f2 ad affrontare la Nocerina, in un'insolita stracittadina del campionato di Eccellenza. Riuscendo a vincere uno dei quattro confronti.\nNegli stessi campionati la squadra riusc\u00ec a qualificarsi al quinto posto in classifica in entrambi gli anni, la squadra mantenne un buono score anche nella stagione successiva, restando in Eccellenza fino alla stagione 1994-1995, quando, col sedicesimo posto in classifica, retrocesse in Promozione. Dal 1995 continu\u00f2 con la sola attivit\u00e0 giovanile, cessata con la dissoluzione del sodalizio nel 2000.\nDal 2006 la tradizione sportiva della sezione calcistica \u00e8 stata ripresa da una squadra omonima, che dal 2019 milita nel campionato di Eccellenza."}
{"id": "6124213", "revid": "80030", "url": "https://it.wikipedia.org/wiki?curid=6124213", "title": "Trippenhuis", "text": ""}
{"id": "6124218", "revid": "944090", "url": "https://it.wikipedia.org/wiki?curid=6124218", "title": "Statthalter", "text": ""}
{"id": "6124223", "revid": "110157", "url": "https://it.wikipedia.org/wiki?curid=6124223", "title": "Black Caesar", "text": "Black Caesar \u00e8 un album di James Brown registrato come colonna sonora del film \"Black Caesar - Il Padrino nero\" e pubblicato nel 1973. Il disco vede la presenza anche di The J.B.'s e Lyn Collins. Si tratta della prima esperienza di Brown con una colonna sonora."}
{"id": "6124224", "revid": "729019", "url": "https://it.wikipedia.org/wiki?curid=6124224", "title": "Karl M\u00f6ring", "text": "Biografia.\nFiglio di un artigiano prussiano divenuto in seguito un industriale, comp\u00ec gli studi presso l'Accademia di Ingegneria di Vienna. Nel 1829 entr\u00f2 fu arruolato come sottotenente del Corpo militare degli Ingegneri, dove nel 1837 fu promosso a tenente. Nel 1840 partecip\u00f2 alla spedizione militare britannica-turca-austriaca in Siria per combattere le forze egiziane del vicer\u00e9 Muhammad \u02bfAli Pasci\u00e0. Dal 1841 al 1843 viaggi\u00f2 in Inghilterra e Nordamerica.\nDal 1846, pur rimanendo all'interno del Genio militare di Vienna, inizi\u00f2 a dedicarsi alla politica, pubblicando numerosi articoli e opuscoli: in politica estera sostenne il rafforzamento dell'Austria, mentre critic\u00f2 vigorosamente la politica interna del governo Metternich. Tale attivit\u00e0 gli cost\u00f2 quasi la carriere militare, dal momento che la legge militare dell'epoca vietava ogni attivit\u00e0 politica. Nel 1847 diede alle stampe ad Amburgo i \"Sibyllinischen B\u00fcchern aus \u00d6sterreich\" (Libri sibilillini sull'Austria) con cui descrisse senza riserve le condizioni di esistenza dell'Austria: tale opera contribu\u00ec alla caduta di Metternich.\nNel 1848 fu eletto al Parlamento di Francoforte, in cui prese parte principalmente ai lavori del Comitato Militare e del Comitato della Marina. Il governo provvisorio, nominato dall'Assemblea Nazionale nell'estate del 1848, confer\u00ec l'incarico di Commissario Imperiale a lui e a Daniel Friedrich Gottlob Teichert per riorganizzare la \"Flotta di Amburgo\" in una \"Flotta Imperiale\". Moering fu anche tra i sostenitori per realizzare il Canale di Kiel. per collegare il Mare del Nord con il Mar Baltico. Prima dello scioglimento del Parlamento di Francoforte, M\u00f6ring torn\u00f2 nell'esercito per combattere nell'Italia settentrionale sotto il Generale Radetzky durante la prima guerra d'indipendenza italiana.\nNel 1849 fu promosso a Maggiore e nominato \"Geniedirektor \"(Direttore del Genio militare) di Trieste.\nDa allora fu per lungo tempo in servizio come capitano di fregata della Marina militare austriaca, sotto la guida dell'Ammiraglio danese Hans Birch Dahlerup che provvedette alla sua modernizzazione. Anche dopo il suo ritorno nell'esercito nel 1856 come Direttore di Fortezze, M\u00f6ring si occup\u00f2 di realizzare fortificazioni costiere e di tecnologia marina. Nel 1859 viene nominato barone e nel 1862 prest\u00f2 servizio come comandante di brigata nell'VIII Corpo d'Armata in Italia.\nIl 9 novembre 1864 incontr\u00f2 per la prima volta, presso il Teatro Sociale di Padova, l'attrice Leontina Pap\u00e0, diventandone suo ammiratore, amante segreto, confidente e sostenitore finanziario fino alla morte del barone stesso.\nNel 1866 prese parte alla terza guerra d'indipendenza italiana come Maggior Generale durante la battaglia di Custoza. L'11 agosto 1866 firm\u00f2 l'armistizio di Cormons, che precedette la Pace di Vienna; in seguito fu incaricato di provvedere, quale commissario asburgico, alla consegna formale delle province venete e quella di Mantova al Regno d'Italia, avvenuta il 19 ottobre, pochi giorni prima del plebiscito del Veneto del 1866 del 21-22 ottobre.\nPromosso a Luogotenente Feldmaresciallo, nel 1868 gli fu affidato l'incarico di \"Statthalter\" della Citt\u00e0 Immediata dell'Impero di Trieste e di governatore del Litorale austriaco, fino alla morte avvenuta il 26 dicembre 1870.\nM\u00f6ring fu membro di numerose societ\u00e0 scientifiche, come il Franklin Institute di Filadelfia e l'Accademia nazionale delle scienze a Washington, e fu nominato cittadino onorario di Pola.\nM\u00f6ring mor\u00ec nel 1870 a Vienna, dove fu seppellito nel cimitero di Hietzing in una tomba monumentale (numero 80 del gruppo 4).\nLa citt\u00e0 di Vienna rese omaggio al proprio concittadino nel 1894, riconoscendo le sue attivit\u00e0 di soldato, scienziato e politico, dedicandogli una strada denominata \"M\u00f6ringgasse\", situata 15\u00ba distretto di Rudolfsheim-F\u00fcnfhaus."}
{"id": "6124225", "revid": "1782831", "url": "https://it.wikipedia.org/wiki?curid=6124225", "title": "Brandy (nome)", "text": "Origine e diffusione.\nIl prenome riprende probabilmente l'omonimo liquore, etimologicamente derivato dal termine olandese \"brandewijn\".\nIl prenome inizi\u00f2 ad essere usato a partire dagli anni sessanta. La sua prima menzione pubblica si ebbe tuttavia nel 1972 nel brano dei Looking Glass \"Brandy (You're a Fine Girl)\".\nOnomastico.\nIl nome \u00e8 adespota e quindi l'onomastico viene festeggiato il 1\u00ba novembre, giorno dedicato alla festa di Ognissanti."}
{"id": "6124226", "revid": "11959", "url": "https://it.wikipedia.org/wiki?curid=6124226", "title": "Lakh", "text": "Il lakh () (abbreviato con L e spesso scritto come Lac o Lacs) \u00e8 un'unit\u00e0 del sistema di numerazione indiano pari a centomila (; 105) e viene scritto come 1 00 000. Per fare un esempio, in India 150 000 rupie diventano 1,5 lakh, scritto come \u20b91 50 000.\n\u00c8 ampiamente usato in Bangladesh, India, Birmania, Nepal, Pakistan e Sri Lanka. "}
{"id": "6124227", "revid": "944090", "url": "https://it.wikipedia.org/wiki?curid=6124227", "title": "Carl Moering", "text": ""}
{"id": "6124228", "revid": "944090", "url": "https://it.wikipedia.org/wiki?curid=6124228", "title": "Karl Moering", "text": ""}
{"id": "6124233", "revid": "287204", "url": "https://it.wikipedia.org/wiki?curid=6124233", "title": "Dalian Open 2016 - Doppio", "text": "Zhang Kailin e Zheng Saisai erano le detentrici del titolo ma Zheng ha deciso di non partecipare. Zhang ha fatto coppia con Han Xinyun ritirandosi prima del loro incontro di primo turno.\nIn finale Lee Ya-hsuan e Kotomi Takahata hanno sconfitto Nicha Lertpitaksinchai e Jessy Rompies col punteggio di 6\u20132, 6\u20131."}
{"id": "6124239", "revid": "46291", "url": "https://it.wikipedia.org/wiki?curid=6124239", "title": "Cymbarieae", "text": "Cymbarieae \u00e8 una trib\u00f9 di piante parassite (o semiparassite), spermatofite, dicotiledoni appartenenti alla famiglia delle Orobanchaceae.\nEtimologia.\nIl nome della trib\u00f9 deriva dal suo genere tipo \"Cymbaria\" il cui etimologia potrebbe derivare da un antico vocabolo per la parola \"barca\".\nIl nome scientifico \u00e8 stato definito dal botanico scozzese George Don (1798 \u2013 1856) nella pubblicazione \"Edinburgh New Philosophical Journal. Edinburgh - 19: 112\" del 1835.\nDistribuzione e habitat.\nLa distribuzione delle specie di questa trib\u00f9 \u00e8 principalmente eurasiatica con habitat da temperati a subtropicali.\nTassonomia.\nLa famiglia di appartenenza di questo gruppo (Orobanchaceae), caratterizzata soprattutto da specie semiparassite, parassite o oloparassite, comprende circa 60 generi con oltre 1700 specie (altre fonti indicano 99 generi con 2060 specie) con una distribuzione cosmopolita. La trib\u00f9 Cymbarieae \u00e8 una delle 10 trib\u00f9 nella quale \u00e8 divisa la famiglia.\nAltri Autori hanno assegnato un nome diverso a questa trib\u00f9: \"Schwalbinae\" .\nFilogenesi.\nI generi di questa trib\u00f9 tradizionalmente erano stati posti nella famiglia Scrophulariaceae s.l.; attualmente in seguito ad analisi cladistiche basate sulle caratteristiche del DNA \u00e8 stata rivista la posizione tassonomica del gruppo e inserita nella famiglia Orobanchaceae. L'attuale circoscrizione della trib\u00f9 probabilmente \u00e8 da perfezionare. Studi recenti hanno suddiviso la famiglia in 6 cladi. Il gruppo di questa voce appartiene al \"clade II\" suddiviso a sua volta in due subcladi: \"subclade A\" contenente i generi \"Schwalbea\" e \"Siphonostegia\" (formano un \"gruppo fratello\") e il \"subclade B\" con i generi \"Monochasma\", \"Bungea\" e \"Cymbaria\", questi due ultimi maggiormente collegati tra di loro. Il monotipo \"Lesquereuxia syriaca\" probabilmente \u00e8 annidato all'interno del genere \"Siphonostegia\" . All'interno della famiglia la posizione della trib\u00f9 rimane incerta: per alcuni Autori \u00e8 \"gruppo fratello\" della trib\u00f9 Lindenbergieae e quindi del nucleo delle Orobanchaceae, per altri autori (una ricerca del 2013) la trib\u00f9 Cymbarieae risulta maggiormente collegata al nucleo della famiglia.\nIl cladogramma a lato tratto dallo studio citato e semplificato mostra la posizione filogenetica della trib\u00f9 e di alcuni suoi generi.\nComposizione della trib\u00f9.\nLa trib\u00f9 comprende 6 generi e circa 12 specie:"}
{"id": "6124242", "revid": "124123", "url": "https://it.wikipedia.org/wiki?curid=6124242", "title": "Steve Churchyard", "text": "Attualmente risiede negli Stati Uniti. \u00c8 stato nominato per 15 Grammy Awards. Nel 2008 ha vinto un Latin Grammy Award per l'album \"La Vida ... Es Un Ratico\" di Juanes. Nel 2010 ha vinto un Latin Grammy Award per l'album \"Para\u00edso Express\" di Alejandro Sanz.\nNel 2011 Steve Churchyard ha ricevuto una nomination ai Grammy per l'album \"Teenage Dream\" di Katy Perry e ancora nel 2012 per l'album di Jason Mraz \"Love is a Four Letter Word\". Riceve pi\u00f9 nomination delle precedenti.\nHa lavorato sulle registrazioni degli INXS, Eagles, Billy Joel, Sex Pistols, Meat Loaf, Keith Urban, Shakira, George Michael, Hanson, Faith Hill, The Darkness, Scorpions, Avril Lavigne, Kelly Clarkson, Joni Mitchell, Blinker the Star, Siouxsie and the Banshees, Dali's Car, The Pretenders e The Stranglers.\nSteve Churchyard \u00e8 stato presentato nel libro \"Behind the Glass\" di Howard Massey."}
{"id": "6124244", "revid": "1165305", "url": "https://it.wikipedia.org/wiki?curid=6124244", "title": "Amalia Bordiga Amadei", "text": ""}
{"id": "6124245", "revid": "1543377", "url": "https://it.wikipedia.org/wiki?curid=6124245", "title": "Monsoon Palace", "text": "Il Monsoon Palace (palazzo dei monsoni), noto anche come Sajjan Garh Palace, \u00e8 una residenza reale posta in cima ad una collina di Udaipur in India, con vista sul lago Fateh Sagar. Si chiama \"Sajjangarh\" dal nome del Maharana Sajjan Singh (1874\u20131884) del regno Mewar, che lo fece costruire nel 1884. Il palazzo offre una vista panoramica sui laghi della citt\u00e0, sui palazzi e sui dintorni. Venne costruito principalmente per osservare le nuvole dei monsoni; per questo motivo \u00e8 noto popolarmente come \"Monsoon Palace\". Si dice che il Maharana lo fece costruire in cima alla collina per avere una visione della sua casa ancestrale, Chittorgarh. In precedenza di propriet\u00e0 della famiglia reale Mewar, \u00e8 ora sotto il controllo del Dipartimento forestale del governo del Rajasthan ed \u00e8 stato recentemente aperto al pubblico. Il palazzo offre una vista del tramonto.\nSui monti Aravalli, appena fuori Udaipur, il palazzo \u00e8 illuminato di sera, dando un bagliore arancio dorato.\nAppare nel film del 1983 di James Bond, \"Octopussy\", come residenza di Kamal Khan, un principe afgano esiliato.\nStoria.\nLa storia del palazzo riflette quella del regno Mewar. Il Maharana Sajjan Singh (n. 18 luglio 1859\u00a0m. 23 dicembre 1884), che inizi\u00f2 la costruzione del Monsoon Palace, era il settantaduesimo sovrano della dinastia Mewar (1874-1884) e govern\u00f2 da Udaipur per un breve periodo di 10 anni fino alla sua morte prematura. La dinastia Mewar ripercorre la sua storia da Guhil che fond\u00f2 il regno Mewar nel 568.\nSajjan Singh sal\u00ec al trono all'et\u00e0 di 15 anni, tuttavia, lo zio Sohan Singh sfid\u00f2 il suo diritto alla corona e complott\u00f2 con gli astrologi, i quali sostennero che la tempistica per l'incoronazione non era appropriata. Fortunatamente per lui l'agente britannico del tempo, che era a favore suo, intervenne e convinse gli astrologi a dare una data favorevole per l'incoronazione che ebbe luogo due anni dopo. Poich\u00e9 lo zio persisteva ancora nell'ostacolare il Maharana appena incoronato, le sue propriet\u00e0 vennero confiscate ed egli venne imprigionato.\nDopo l'investitura del 1876 il Maharana, considerato un sovrano illuminato e un \"uomo di grandi visioni\", lanci\u00f2 un massiccio programma di sviluppo nel suo regno, in particolare con l'ampliamento di infrastrutture come strade, fornitura dell'acqua e altre opere civili. Egli introdusse anche l'amministrazione civile e i tribunali. Miglior\u00f2 anche il contesto generale di Udaipur con rimboschimento e lavori nei laghi. Fece dragare il lago Pichola e ricostruire la diga per migliorare la capacit\u00e0 di stoccaggio, attivandosi per la conservazione del patrimonio storico, in linea con il suo interesse personale nel campo delle arti e della cultura. Il progetto pi\u00f9 ambizioso da lui intrapreso fu la costruzione del Sajjan Garh Palace, o Palazzo dei monsoni, come sfondo occidentale alla citt\u00e0 di Udaipur.\nFu durante il governo di Sajjan Singh che Udaipur ottenne il riconoscimento come secondo comune in India, dopo Bombay. In riconoscimento dei suoi altissimi meriti nel preservare e sviluppare il regno Mewar, e per ricordargli che il suo era uno Stato principesco sotto l'impero indo-britannico, gli fu conferito il titolo di \"Gran Commendatore della Stella d'India\" nel novembre 1881 da Lord Ripon, in occasione dell'incoronazione della regina Vittoria come imperatrice dell'India.\nStruttura.\nIl palazzo, costruito con marmo bianco, si trova sul picco Bansdara dei monti Aravalli ad un'altezza di 944 metri sul livello del mare, con vista sul lago Pichola. L'intenzione del progettista originale, Maharana Sajjan Singh, era quella di costruire un edificio di nove piani, in pratica un osservatorio astronomico e di tenere traccia del movimento delle nuvole monsoniche nella zona circostante il palazzo, oltre che fornire lavoro ai suoi sudditi. Doveva poi essere anche un palazzo per la famiglia reale. Purtroppo, il Maharana mori prematuramente all'et\u00e0 di 26 anni (dopo soli 10 anni di governo tra il 1874 e il 1884), con il conseguente blocco dei suoi progetti per un certo tempo. Prima della sua morte, il palazzo era stato costruito parzialmente e venne poi completato dal suo successore Fateh Singh che lo utilizz\u00f2 per guardare le nuvole dei monsoni. La famiglia reale lo utilizz\u00f2 anche come residenza di caccia.\nIl palazzo in marmo bianco ha delle alte torrette, un grande cortile centrale con una scala e molte camere. \u00c8 costruito su colonne di marmo, che sono scolpite con motivi di foglie e fiori. Le pareti sono intonacate con malta di calce. Di notte, il palazzo \u00e8 illuminato e mostra l'architettura del Rajasthan con cupole, fontane e jharoka, apparendo come una costruzione da favola.\nNel recinto del palazzo esiste una struttura di raccolta dell'acqua piovana, una cisterna sotterranea, con una capacit\u00e0 di 195.500 litri. Nonostante ci\u00f2, l'approvvigionamento di acqua risult\u00f2 essere insufficiente e il palazzo fu quindi abbandonato.\nAltre attrazioni.\nIl Sajjangarh Wildlife Sanctuary, che circonda il palazzo, venne creato nel 1987 e copre una superficie di 5,19\u00a0km\u00b2. Esso \u00e8 oggi una riserva naturale protetta, da una recinzione (Kishan Pol). La collina \u00e8 fittamente boscosa e gli ex governanti mantennero questa zona come riserva di caccia reale. Quando Udaipur venne attaccata dagli Scindi, nel 1764, la collina fu utilizzata come luogo di difesa; alcuni cannoni sono ancora visibili.\nIl palazzo sovrasta la riserva naturale, che ospita rettili, tigri, antilopi, cervi, cinghiali, iene, pantere e sciacalli. Il luogo si presta anche al birdwatching.\nLa riserva pu\u00f2 anche essere utilizzata per il trekking (come avventura) a partire dal Gorilla Point al Jiyan Sagar o al Lago Bari, per godere della bellezza paesaggistica delle colline Aravalli e della fauna della foresta.\nNella cultura di massa.\nIl Monsoon Palace \u00e8 stato utilizzato per girare il film del 1983 di James Bond, \"Octopussy\". Nella finzione \u00e8 la residenza del \"cattivo di turno\", un principe afgano in esilio di nome Kamal Khan (interpretato da Louis Jourdan). Le sequenze girate nel palazzo comprendono la caccia alla tigre con l'elefante con il quale l'agente 007 (Roger Moore) fugge nella giungla, e una battaglia nel cortile dalla quale Bond riesce a fuggire su una mongolfiera con l'Union Jack. Altre riprese del film vennero realizzate allo Shiv Niwas Palace e al Lake Palace."}
{"id": "6124267", "revid": "767487", "url": "https://it.wikipedia.org/wiki?curid=6124267", "title": "Sk\u00edrnir", "text": "Nella mitologia norrena, Skirnir (traducibile pi\u00f9 o meno come \"brillante\") \u00e8 una divinit\u00e0 che serve come messaggero e vassallo Freyr. Nell'Edda Poetica sk\u00edrnism\u00e1l, Skirnir viene inviato come messaggero a J\u00f6tunheim per corteggiare la bella Ger\u00f0r a nome di Freyr chiedendo come ricompensa al dio per questo servigio la sua spada.\nSkirnir minacci\u00f2 Ger\u00f0r con la sua gambantein, una bacchetta magica per convincerla a sposarsi. \nNel capitolo 34 del Gylfaginning, Skirnir viene inviato anche dai nani per portare loro l'ordine di creare la corda Gleipnir per imprigionare il lupo Fenrir."}
{"id": "6124268", "revid": "3115", "url": "https://it.wikipedia.org/wiki?curid=6124268", "title": "James Challis", "text": "Biografia.\nFu membro del clero inglese, Plumian Professor of Astronomy and Experimental Philosophy, una delle due pi\u00f9 importanti cattedre di astronomia dell'Universit\u00e0 di Cambridge, e direttore dell'Osservatorio astronomico della stessa Universit\u00e0 succedendo in tale incarico a George Biddell Airy. Si laure\u00f2 brillantemente nel 1825 presso il Trinity College, Cambridge come Senior Wrangler e primo Smith's prizeman. Durante la sua direzione dell'osservatorio di Cambridge miglior\u00f2 gradualmente la strumentazione e l\u2019accuratezza e precisione delle osservazioni. Osserv\u00f2 il 15 gennaio 1846 la divisione in due parti della cometa 3D/Biela riosservandone i frammenti nel 1852. Pubblic\u00f2, in campo astronomico, pi\u00f9 di 60 articoli scientifici soprattutto su osservazioni di comete e asteroidi. Nel 1846 lavor\u00f2, sebbene senza eccessiva convinzione, su pressione di Airy e su calcoli elaborati da John Couch Adams delle perturbazioni dell'orbita di Urano, alla individuazione del pianeta Nettuno che, pur osservato agli inizi di agosto del 1846, non riconobbe. La scoperta di Nettuno fu fatta nel settembre del 1846 da Johann Gottfried Galle assistito da Heinrich Louis d'Arrest in base a calcoli di Urbain Le Verrier. Come fisico Challis lavor\u00f2 nel campo dell'idrodinamica e dell'ottica supportando la teoria ondulatoria della luce e contribuendo alla teoria dell'etere luminifero come mezzo di propagazione della luce rigettando, per\u00f2, l\u2019idea che l'etere fosse un solido elastico ma piuttosto un fluido, venendo cos\u00ec in contrasto con Airy e George Stokes. \nFu membro a partire dal 1836 della Royal Astronomical Society e dal 1848 della Royal Society.\nA James Challis la UAI ha intitolato il cratere lunare Challis."}
{"id": "6124269", "revid": "767487", "url": "https://it.wikipedia.org/wiki?curid=6124269", "title": "Black Caesar - Il Padrino nero", "text": "Black Caesar - Il Padrino nero (\"Black Caesar\") \u00e8 un film di genere blaxploitation del 1973 diretto da Larry Cohen.\nSi tratta di un remake del film di gangster \"Piccolo Cesare\" del 1931. La colonna sonora fu prodotta da James Brown (con la collaborazione attiva di Fred Wesley). Un sequel intitolato \"Tommy Gibbs criminale per giustizia\" usc\u00ec a fine 1973.\nTrama.\nTommy Gibbs \u00e8 un afroamericano cresciuto nel quartiere di Harlem, a New York. Da ragazzo, viene brutalmente picchiato dal poliziotto bianco razzista McKinney che gli spezza una gamba. L'incidente lo porta sulla via del crimine. Diventato adulto, si unisce alla mafia e diventa il capo del \"sindacato nero del crimine\" di Harlem. Esce vincitore da una guerra tra gang con i mafiosi italiani e si mette a capo di un impero criminale, tenendo un registro con segnati tutti i nomi delle persone con le quali intrattiene rapporti di lavoro in affari illeciti, compreso quello dell'antico rivale McKinney.\nSi innamora di una cantante di nome Helen e la sposa. Ma la donna non \u00e8 felice dell'unione in quanto l'uomo \u00e8 violento e spesso la costringe a rapporti sessuali non consenzienti. Alla fine la donna si mette in combutta con gli avversari del marito, favorendo un attentato alla vita di Tommy che seppur ferito riesce per\u00f2 a salvarsi. Dopo aver ucciso gli attentatori, torna nel suo ufficio per recuperare il suo prezioso registro, e l\u00ec incontra McKinney. I due hanno uno scontro e McKinney viene ucciso. Gravemente ferito, Tommy si dirige verso la sua casa natale, ma viene assalito da una gang di strada, derubato e, presumibilmente, ucciso.\nProduzione.\nLe sequenze girate nel quartiere di Harlem furono dirette da James Signorelli. Originariamente, Larry Cohen scrisse il film avendo in mente Sammy Davis Jr. come protagonista, ma dopo il successo di \"Shaft il detective\", venne preferito Fred Williamson, pi\u00f9 fisicamente somigliante al protagonista di \"Shaft\".\nAlcune delle canzoni di James Brown utilizzate nel film furono successivamente campionate da importanti musicisti rap come Das EFX, Nas, Trick Daddy, e Ice-T. Il film viene citato nella canzone \"Burn Hollywood Burn\" dei Public Enemy.\nAccoglienza.\nIl film ricevette critiche generalmente favorevoli alla sua uscita."}
{"id": "6124272", "revid": "371529", "url": "https://it.wikipedia.org/wiki?curid=6124272", "title": "Black Caesar (film)", "text": ""}
{"id": "6124273", "revid": "200568", "url": "https://it.wikipedia.org/wiki?curid=6124273", "title": "Valmontasca", "text": "Valmontasca \u00e8 una frazione del comune di Vigliano d'Asti divenuta famosa nel 1959 dopo il ritrovamento di un fossile di Balenottera pliocenica di circa 6 milioni di anni."}
{"id": "6124276", "revid": "110157", "url": "https://it.wikipedia.org/wiki?curid=6124276", "title": "Tiocianogeno", "text": "Il tiocianogeno, (SCN)2, \u00e8 uno pseudoalogeno derivato dal tiocianato, SCN\u2013. Il composto ha connettivit\u00e0 NCS\u2013SCN con simmetria molecolare C2.\nLa sintesi del tiocianogeno \u00e8 stata descritta per la prima volta nel 1919. In origine fu preparato facendo reagire iodio con una sospensione di tiocianato d'argento in etere dietilico, ma la reazione \u00e8 poco efficiente forse a causa del basso potere ossidante dello iodio. In seguito sono apparsi vari altri metodi di sintesi; il pi\u00f9 usato prevede l'ossidazione con bromo di un tiocianato metallico, in solvente inerte:\nIl tiocianogeno puro forma cristalli bianchi che fondono a circa -7\u00a0\u00b0C e polimerizzano per dare paratiocianogeno (SCN)\"x\", un solido rosso mattone. Lo si pu\u00f2 utilizzare convenientemente in soluzione di solventi inerti come tetracloruro di carbonio e disolfuro di carbonio, mentre in acqua viene rapidamente idrolizzato.\nIl tiocianogeno viene a volte utilizzato nella sintesi di nuovi composti organici e inorganici. L'analogo composto selenocianogeno, (SeCN)2, ha comportamento chimico simile al tiocianogeno."}
{"id": "6124277", "revid": "1494169", "url": "https://it.wikipedia.org/wiki?curid=6124277", "title": "Casa delle Teste", "text": ""}
{"id": "6124281", "revid": "1543377", "url": "https://it.wikipedia.org/wiki?curid=6124281", "title": "Frances Harper", "text": "Biografia.\nGiovent\u00f9 ed educazione.\nFrances Ellen Watkins nacque a Baltimora, nel Maryland. A tre anni, nel 1828, rimase orfana a seguito della morte della madre. Venne cresciuta nella famiglia dello zio materno, il Reverendo William Watkins, un attivista per i diritti civili, il quale influenz\u00f2 fortemente la sua vita e le sue opere. Venne educata nell'Accademia per la Giovent\u00f9 Nera del Reverendo, dove si distinse per le sue capacit\u00e0 nella composizione scritta. All'et\u00e0 di 14 anni, Frances trov\u00f2 lavoro come sarta e domestica per un mercante di libri, ricevendo cos\u00ec l'opportunit\u00e0 di sviluppare il suo interesse per la letteratura.\nL'attivit\u00e0 di scrittrice.\nNel 1845, all'et\u00e0 di 20 anni, Frances pubblic\u00f2 il suo primo libro di versi, intitolato \"Forest Leaves\" (Foglie di Foresta). Il suo secondo libro, uscito nel 1854, \"Poems on Miscellaneous Subjects\" (Poesie su temi misti), ebbe molto successo e nel corso degli anni successivi venne ristampato pi\u00f9 volte. Nel 1859, il suo racconto \"The Two Offers\" (Le due offerte) usc\u00ec nell\"'Anglo-African Magazine\", rendendola la prima donna di colore ad aver mai pubblicato un racconto breve.\nLa sua produzione letteraria abbracci\u00f2 quasi tutti i generi, utilizzando diverse tecniche e forme stilistiche. Harper credeva che uno degli scopi della letteratura fosse quello di rappresentare, guidare e correggere vita ed aspirazioni degli stessi lettori.\nTre dei suoi romanzi vennero pubblicati a puntate da un'importante rivista cristiana statunitense tra il 1868 ed il 1888, ma viene maggiormente ricordata per il suo primo romanzo, \"Iola Leroy, or Shadows Uplifted,\" pubblicato all'et\u00e0 di 67 anni, nel 1892. Si tratta di uno dei primi romanzi scritti da un afroamericano (per molto tempo si pens\u00f2 addirittura fosse il primo in assoluto, fino alla scoperta di opere antecedenti, appartenenti a Harriet E. Wilson e William Wells Brown). Usando le convenzioni stilistiche dell'epoca, affronta seri temi sociali, inclusi educazione femminile, identit\u00e0 e mescolanza razziale, abolizionismo, ricostruzione, temperanza e responsabilit\u00e0 sociale.\nInsegnamento ed attivismo.\nNel 1850 Watkins si trasfer\u00ec in Ohio per insegnare cucito, diventando cos\u00ec la prima docente donna dell\"'Union Seminary\", seminario fondato dalla Chiesa Metodista Episcopale Africana.\nInsoddisfatta dall'occupazione, decise di trasferirsi a Little Rock, in Pennsylvania, dove inizi\u00f2 il suo coinvolgimento attivo nella scena abolizionista in seguito ad una legge promulgata in Maryland che impediva ai neri liberi di entrare nello stato senza rischiare la cattura.\nNel 1853 Watkins divenne membro della Societ\u00e0 Americana Anti-Schiavit\u00f9 e oratrice itinerante per conto del gruppo. Nell'agosto del 1854, a New Bedford, Watkins tenne il suo primo discorso contro la schiavit\u00f9, intitolato \"Educazione ed Elevazione della Razza Nera\". Il successo di questo discorso fu tale da portarla ad intraprendere un tour di conferenze nel Maine della durata di due anni. Nel periodo tra il 5 settembre ed il 20 ottobre del 1854 Watkins tenne almeno 33 discorsi in 21 citt\u00e0 e villaggi del New England. Tra il 1856 ed il 1860 continu\u00f2 la sua attivit\u00e0 di oratrice, girando l'est degli Stati Uniti ed il sud del Canada. Watkins parlava fluentemente e spesso senza un testo davanti, fattore che ha determinato la scarsit\u00e0 di versioni scritte dei suoi discorsi.\nNel 1860 spos\u00f2 Fenton Harper, un vedovo con tre figli. Decise di ritirarsi dalla vita pubblica per un periodo di 4 anni, durante i quali diede alla luce una figlia, Mary. Torn\u00f2 alla sua attivit\u00e0 di oratrice solo dopo la morte del marito, avvenuta nel 1864.\nCause progressiste.\nFrances Watkins Harper fu una fervente sostenitrice dell'abolizionismo, del proibizionismo e del suffragio femminile, sia prima che dopo la Guerra di Secessione Americana. Fu anche membro attivo della Chiesa Unitariana, sostenitrice dell'abolizionismo. Un esempio del suo appoggio alla causa sono le parole scritte a John Brown:\"Vi ringrazio per essere stato cos\u00ec coraggioso da tendere la mano agli oppressi ed ai danneggiati della mia razza; spero che il vostro triste destino possa portare beneficio alla causa della libert\u00e0\".Nel 1851 con William Still, presidente della Societ\u00e0 Abolizionistica della Pennsylvania, aiut\u00f2 gli schiavi in fuga verso il Canada a passare attraverso l'Underground Railroad.\nNel 1858, a Filadelfia, rifiut\u00f2 di cedere il suo posto nella sezione per neri di un tram, 100 anni prima del famoso gesto compiuto da Rosa Parks. Dopo l'accaduto, scrisse una delle sue poesie pi\u00f9 famose, \"Bury Me in a Free Land\" (Seppellitemi in terra libera), che leggeva, tra le altre, durante gli incontri pubblici.\nNel 1866 Harper tenne un discorso durante il Convegno Nazionale per i Diritti delle Donne, nel quale chiedeva pari diritti per tutti, incluse le donne di colore. Durante l'Era della Ricostruzione lavor\u00f2 nel sud degli Stati Uniti per esaminare e redigere delle relazioni sulle condizioni di vita degli schiavi liberati, ai quali insegn\u00f2 a leggere e scrivere, oltre ad altre materie come economia domestica e politica. Questa esperienza ispir\u00f2 le poesie di \"Sketches Of Southern Life,\" in molte delle quali usa come narratrice la figura di un'ex schiava chiamata Zia Chloe.\nHarper fu attiva all'interno di un gran numero di associazioni per i diritti dei neri. Dal 1883 al 1890 prese parte all'organizzazione di diversi eventi e programmi promossi dalla National Woman\u2019s Christian Temperance Union (Unione nazionale di temperanza cristiana femminile). Questa fu la pi\u00f9 importante organizzazione di donne impegnate non solo nella battaglia per l'uguaglianza razziale e di genere, ma anche nel riconoscimento della responsabilit\u00e0 dello stato federale per quanto riguarda la promozione di leggi a favore delle donne e lo sviluppo di un welfare state che potesse proteggere i gruppi sociali pi\u00f9 deboli. Nel 1873, Harper divenne sovrintendente della sezione nera dell'Unione nel presidio di Filadelfia e della Pennsylvania. Harper e Frances Willard, all'epoca presidente dell'associazione, si battevano non solo per l'uguaglianza tra razze e sessi, ma anche per portare il governo federale a comprendere l'importanza della responsabilit\u00e0 nel proteggere i diritti, regolare la moralit\u00e0 e promuovere il benessere sociale.\nHarper rimase delusa quando Willard diede priorit\u00e0 alle questioni riguardanti le donne bianche piuttosto che appoggiare gli obbiettivi delle donne di colore, come la raccolta di supporto federale per le leggi anti-linciaggio, in difesa dei diritti dei neri e per l'abolizione di particolari pene di lavoro forzato. Harper collabor\u00f2 con Mary Church Terrell nella fondazione dell'Associazione Nazionale di Donne di Colore, della quale fu vicepresidente.\nMorte.\nFrances Harper mor\u00ec il 22 febbraio 1911, nove anni prima che le donne ottenessero il diritto di voto negli Stati Uniti.\nIl suo funerale si tenne nella Chiesa Unitariana a Filadelfia. Venne sepolta vicino alla figlia Mary, deceduta due anni prima.\nOpere.\nIn aggiunta, i seguenti romanzi vennero pubblicati sotto forma di serie nel \"Christian Recorder\" tra il 1868 ed il 1888:"}
