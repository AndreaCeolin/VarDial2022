{"id": "6213281", "revid": "1935652", "url": "https://it.wikipedia.org/wiki?curid=6213281", "title": "Francesco Maria d'Este", "text": "Biografia.\nFrancesco Maria nacque a Venezia nel 1743, figlio illegittimo di Francesco III d'Este, duca di Modena e Reggio e di St\u00e9phanie de Mouton, damigella di corte della moglie Carlotta Aglae d'Orl\u00e9ans. Ebbe un fratello, Federico Benedetto.\nRicevettero, alla nascita, il cognome anagrammatico Tesd\u00e8. Il padre in seguito li legittim\u00f2, ma dispose che potessero usare il cognome d'Este solo dopo la sua morte, avvenuta nel 1780.\nNel 1750 Francesco Maria fu posto nel collegio dei Gesuiti di Prato, iniziando la vita ecclesiastica e ricevendo il beneficio semplice del priorato di San Giorgio, eretto nella chiesa arcipretale di Bondeno, nel 1752. Pass\u00f2 al Seminario romano nel 1756, dove cominci\u00f2 a ricevere il titolo, probabilmente di cortesia, di \"conte\" - poi \"monsignore\" - \"di Sant'Andrea\". Si laure\u00f2 in utroque iure alla Sapienza il 14 luglio 1774 e lo stesso anno fu nominato protonotario apostolico partecipante. Fu referendario di entrambe le Segnature.\nDivenne abate commendatario perpetuo di San Silvestro di Nonantola dal 1 marzo 1780, aggiungendovi la nomina a vescovo titolare di Anastasiopoli \"in partibus infidelium\" il 2 aprile 1781. Ricevette l'ordinazione episcopale il 27 maggio nella chiesa modenese di San Biagio al Carmine per mano del vescovo di Modena Giuseppe Maria Fogliani. Il 26 settembre 1785 venne promosso alla sede episcopale di Reggio Emilia, mantenendo per\u00f2 anche l'abbazia di Nonantola in quanto commendatario perpetuo.\nNel 1812 fu nominato da Napoleone barone del Regno d'Italia.\nMor\u00ec nel palazzo vescovile di Reggio il 17 maggio 1821.\nAbate commendatario di Nonantola.\nFece ingresso solenne il 30 dicembre 1780. Appena nominato prese residenza presso l'abbazia, interessandosi attivamente alla cura della diocesi abbaziale. Il 2 aprile 1781 fu nominato vescovo titolare di Anastasiopoli, potendo cos\u00ec amministrare egli stesso gli ordini maggiori per i chierici del territorio abbaziale. Nei primi cinque anni visit\u00f2 di persona tutte le parrocchie di sua giurisdizione, sia nel modenese, sia quelle competenti per antico diritto: San Marco in Citt\u00e0 della Pergola, Santi Biagio e Abbondio in Serra Sant'Abbondio, San Michele arcangelo in Sassoferrato. Istitu\u00ec un collegio di canonici nella cattedrale con decreto del 13 dicembre 1795, dopo averlo comunicato alla Congregazione dei vescovi e regolari. Ottenne che Girolamo Tiraboschi redigesse la monumentale \"Storia dell'augusta Badia di Nonantola\", il cui sforzo complessivo resta tuttora insuperato, i due volumi della quale furono stampati nel 1784 e nel 1785. Ampli\u00f2 il seminario locale e ne cur\u00f2 la qualit\u00e0 dell'istruzione. Ancora verso la fine della sua vita, con un donativo di mille zecchini contribu\u00ec al restauro dell'edificio, del quale era bruciato il tetto nella notte del 16 dicembre 1820. Fece progettare vari rifacimenti della chiesa e del palazzo abbaziali, ma non li pot\u00e9 attuare a causa delle arie di guerra dalla Francia e della successiva invasione.\nIl 2 giugno 1798 il Direttorio della Repubblica Cisalpina decret\u00f2 la soppressione delle abbazie, la demanializzazione dei loro beni e il passaggio delle loro parrocchie alla diocesi pi\u00f9 vicina. Similmente accadde per i seminari il successivo 21 luglio, e cos\u00ec per confraternite e collegi canonicali. In questo modo a Nonantola la parrocchia fu la sola realt\u00e0 ecclesiale che sopravvisse. I canonici continuarono per\u00f2 l'ufficiatura della cattedrale a titolo volontario. Un Collegio Nazionale per alunni laici prese il posto del seminario. Nel 1802 la Repubblica Italiana riassegn\u00f2 a Francesco Maria i beni nonantolani non ancora alienati, ma il concordato tra quella Repubblica e la Santa Sede del 16 settembre 1803 stabil\u00ec che gli episcopati di Bertinoro e Sarsina e le abbazie di Asola e Nonantola venissero soppresse. Francesco Maria rinunci\u00f2 quindi l'abbazia al papa, il quale per\u00f2 gliela riassegn\u00f2 con mandato di amministratore apostolico vita natural durante, poich\u00e9 la collazione originaria era avvenuta a titolo di perpetuo commendatario.\nIl 15 luglio 1814, alla cessazione del regime napoleonico, Francesco IV nuovo duca di Modena e Reggio, fece ingresso nei suoi stati attraversando il confine precisamente a Nonantola; il duca era accompagnato dalla consorte Maria Beatrice e dal fratello Massimiliano e venne accolto sulla soglia della cattedrale di San Silvestro dall'anziano prozio, il vescovo e abate Francesco Maria, fratellastro del nonno Ercole III.\nVenendo progressivamente a mancare i canonici collegiati per la cattedrale, li sostitu\u00ec con canonici onorari, designati tra il clero di Nonantola, del seminario locale e da parrocchie della diocesi abbaziale.\nSi spense vedendo assicurato il futuro dell'abbazia, poich\u00e9 il duca Francesco IV ottenne dal papa Pio VII la revoca degli accordi del 1803 e il ripristino della sede abbaziale. Il breve apostolico del 23 gennaio 1821 stabil\u00ec che di l\u00ec in avanti l'abbazia territoriale di Nonantola, ridotta alle parrocchie comprese nello Stato Estense, fosse stabilmente assegnata al vescovo pro tempore di Modena, il quale l'avrebbe detenuta a titolo di commenda, perci\u00f2 mantenendone distinta in tutto l'amministrazione.\nAlla sua morte i canonici fecero murare nella sala del seminario una lapide marmorea con iscrizione latina, fatta comporre a Filippo Schiassi:\n FRANCISCVS MARIA ATESTINVS\n ABBAS NONANTVLANVS\n EPISC. ANASTASIOPOLITANOR. EPISC. REGIENSIVM\n CVIVS AVSPICIIS\n A HIERONIMO TIRABOSCHIO\n NONANTVLANA HISTORIA\n LABORIOSIS DOCTISQVE VOLVMINIBVS INLVSTRATA EST\n COLLEGIUM CANONICORVM CONSTITVIT\n AEDES SACRI SEMINARII\n IN MELIOREM AMPLIOREMQVE FORMAM INSTAVRAVIT\n VIR LIBERALITATE ET MVNIFICENTIA\n QVAS INSIGNIS LITTERARVM CVLTVS ORNABAT\n RELIGIONE IDEM ET MODESTIA\n INQVE SUMMA TEMPORVM ACERBITATE\n SINGVLARI ANIMI CONSTANTIA\n AEQUALIBUS POSTERISQVE SVSPICIENDVS\n DECESSIT XII K. IVN. AN. MDCCCXXI\n CANONICI ET PRAEPOSITI SACRI SEMINARII\n ANTISTITIS OPT. BENEMERENTISSIMI MEMORIAM\n LITTERIS CONSIGNANDAM CENSVERE\nVescovo di Reggio Emilia.\nEletto vescovo di Reggio il 26 settembre 1785, prese possesso il 2 gennaio 1786.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6213285", "revid": "104458", "url": "https://it.wikipedia.org/wiki?curid=6213285", "title": "Robert Johansson", "text": "Biografia.\nJohansson, attivo in gare FIS dal settembre 2006, in Coppa Continentale ha debuttato il 1\u00ba marzo 2008 a Vancouver Whistler (23\u00ba), ha colto il primo podio il 14 gennaio 2012 a Titisee-Neustadt (3\u00ba) e la prima vittoria l'11 marzo successivo a Kuopio. In Coppa del Mondo ha esordito il 29 novembre 2013 a Kuusamo (13\u00ba), ha conquistato il primo podio il 4 gennaio 2017 a Innsbruck (2\u00ba) e la prima vittoria il 18 marzo successivo a Vikersund. Ai Mondiali di Lahti 2017, suo esordio iridato, si \u00e8 classificato 16\u00ba nel trampolino normale.\nAi Mondiali di volo di Oberstdorf 2018 ha vinto la medaglia d'oro nella gara a squadre ed \u00e8 stato 9\u00ba nella gara individuale e ai successivi XXIII Giochi olimpici invernali di , suo esordio olimpico, ha vinto la medaglia d'oro nella gara a squadre e quella di bronzo sia nel trampolino normale, sia nel trampolino lungo. L'anno successivo ai Mondiali di Seefeld in Tirol ha vinto la medaglia di bronzo nella gara a squadre mista ed \u00e8 stato 16\u00ba nel trampolino normale, 8\u00ba nel trampolino lungo e 5\u00ba nella gara a squadre. Ai Mondiali di volo di Planica 2020 ha vinto la medaglia d'oro nella gara a squadre e si \u00e8 classificato 5\u00ba nella gara individuale, mentre ai Mondiali di Oberstdorf 2021 ha vinto la medaglia d'argento nel trampolino lungo e nella gara a squadre mista e si \u00e8 classificato 6\u00ba nel trampolino normale e 6\u00ba nella gara a squadre. Ai XXIV Giochi olimpici invernali di si \u00e8 piazzato 20\u00ba nel trampolino normale, 32\u00ba nel trampolino lungo, 4\u00ba nella gara a squadre e 8\u00ba nella gara a squadre mista."}
{"id": "6213291", "revid": "519091", "url": "https://it.wikipedia.org/wiki?curid=6213291", "title": "Trasferimento dei calciatori", "text": ""}
{"id": "6213293", "revid": "767487", "url": "https://it.wikipedia.org/wiki?curid=6213293", "title": "Ghiacciaio Renaud", "text": "Il ghiacciaio Renaud (in inglese \"Renaud Glacier\") (), \u00e8 un ghiacciaio particolarmente ricco di crepacci situato sul lato orientale dell'altopiano Hemimont da cui fluisce verso sud-est fin dentro l'insenatura di Seligman fra il ghiacciaio Lewis e punta Choyce. Il ghiacciaio, il cui punto pi\u00f9 alto si trova a 296\u00a0m s.l.m., va infatti ad alimentare la piattaforma di ghiaccio Larsen, sulla costa di Bowman, nella Terra di Graham, in Antartide.\nStoria.\nIl ghiacciaio Renaud fu fotografato per la prima volta nel 1939-40 durante ricognizioni aeree del Programma Antartico degli Stati Uniti d'America e battezzato con il nome attuale dal Comitato britannico per i toponimi antartici (in inglese \"United Kingdom Antarctic Place-Names Committee\") in onore del glaciologo svizzero Andre Renaud, direttore della \"Commissione Ghiacciai Svizzera\" dal 1955 al 1974."}
{"id": "6213295", "revid": "519091", "url": "https://it.wikipedia.org/wiki?curid=6213295", "title": "Trasferimenti pi\u00f9 costosi nella storia del calcio", "text": "La seguente \u00e8 una lista dei trasferimenti pi\u00f9 costosi nella storia del calcio, che prende in considerazione i trasferimenti di calciatori che hanno comportato il maggior esborso nelle varie sessioni del calciomercato.\nLa squadra francese del Paris-Saint Germain detiene il record per il trasferimento pi\u00f9 costoso di sempre, dopo aver acquistato l'attaccante brasiliano Neymar dagli spagnoli del Barcellona per 222 milioni di euro nel 2017.\nLista.\nLa maggior parte dei trasferimenti pi\u00f9 costosi nella storia del calcio si \u00e8 verificata tra club affiliati alla UEFA, e la maggior parte di essi ha riguardato club appartenenti all'Eurozona e/o al Regno Unito.\nLa lista contiene cinque trasferimenti che hanno segnato un nuovo record mondiale: sono quelli di Neymar, Paul Pogba, Gareth Bale, Cristiano Ronaldo e Zin\u00e9dine Zidane. L'unico giocatore che compare tre volte \u00e8 Romelu Lukaku, mentre Neymar, Cristiano Ronaldo e \u00c1ngel Di Mar\u00eda compaiono due volte ciascuno.\n\"La lista potrebbe essere suscettibile di variazioni a seconda delle fonti consultate. Aggiornata al 29 gennaio 2022.\"\nProgressione storica del record.\nDi seguito \u00e8 indicata la progressione storica del record a partire dalla prima volta che \u00e8 stata raggiunta la cifra di un milione di sterline. Le cifre sono indicate solo in sterlina britannica.\nRecord per nazione.\nDi seguito i trasferimenti record per nazione, a partire da quello di Willie Grooves dal all' per 100 \u00a3 nel 1893."}
{"id": "6213300", "revid": "46291", "url": "https://it.wikipedia.org/wiki?curid=6213300", "title": "Hibiscus panduriformis", "text": "Hibiscus panduriformis \u00e8 un arbusto appartenente alla famiglia delle Malvacee, originario di Africa subsahariana, Madagascar, Yemen e Asia tropicale.\nEtimologia.\nIl nome del genere, \"Hibiscus\", deriva della parola\u00a0greca \"\u03b2\u03af\u03c3\u03ba\u03bf\u03c2\" ( \"hib\u00edskos\" ), nome che diede\u00a0Dioscoride\u00a0(a.C. 40-90) all\"'Althaea officinalis\", mentre l'epiteto specifico \"panduriformis\" significa \"a forma di violino\", probabilmente riferito alla forma delle foglie.\nDescrizione.\n\u00c8 un arbusto sempreverde di circa 2,5\u00a0m di altezza, con una base legnosa. Le foglie sono lobate, quasi rotonde, villose su entrambe le superfici, con piccioli lunghi e margini irregolarmente dentati. I fiori sono solitari, ascellari, di colore giallo con un centro scuro, che diventano di color pesca e arancio con l'et\u00e0; i petali sono soavemente pelosi all'esterno. Il frutto \u00e8 una capsula sub-sferoidale di 15\u00a0mm di diametro. I semi di 3\u00d72\u00a0mm hanno forma di mezza luna, densamente pubescente.\nDistribuzione e habitat.\nSi trova in luoghi secchi e sabbiosi, spesso in posti di antica coltivazione ed aree perturbate.\nTassonomia.\n\"Hibiscus panduriformis\" fu descritto da Nicolaas Laurens Burman e pubblicato nel\u00a0\"Flora Indica . . . nec non Prodromus Florae Capensis\" 151, t. 47 f. 2. 1768."}
{"id": "6213302", "revid": "1345932", "url": "https://it.wikipedia.org/wiki?curid=6213302", "title": "Piattaforma di ghiaccio Ronne-Filchner", "text": ""}
{"id": "6213325", "revid": "104458", "url": "https://it.wikipedia.org/wiki?curid=6213325", "title": "Evgenij Klimov (sciatore)", "text": "Biografia.\nStagioni 2011-2014.\nNella prima parte della sua carriera, iniziata nel febbraio del 2011, Klimov ha gareggiato prevalentemente nella combinata nordica; ha esordito in Coppa del Mondo il 2 febbraio 2012 a Kuusamo (30\u00ba) e ai Campionati mondiali a Val di Fiemme 2013, classificandosi 49\u00ba nel trampolino lungo e 12\u00ba nella gara a squadre.\nHa conquistato i suoi migliori piazzamenti in Coppa del Mondo, due ottavi posti, il 1\u00ba dicembre 2013 a Kuusamo e il 25 gennaio 2014 a Oberstdorf. Ai XXII Giochi olimpici invernali di , suo esordio olimpico, \u00e8 stato 45\u00ba nel trampolino normale e 9\u00ba nella gara a squadre.\nStagioni 2015-2022.\nHa disputato la sua ultima gara nella Coppa del Mondo di combinata nordica il 4 gennaio 2015 a Schonach im Schwarzwald, senza concluderla; da allora si \u00e8 dedicato principalmente al salto con gli sci, sebbene in questa specialit\u00e0 gi\u00e0 ai Mondiali juniores di sci nordico del 2014, in Val di Fiemme, avesse conquistato la medaglia di bronzo nel trampolino normale.\nAi Mondiali di Falun 2015 si \u00e8 classificato 35\u00ba nel trampolino lungo; in Coppa del Mondo ha esordito il 21 novembre 2015 a Klingenthal (10\u00ba) e ha conquistato il primo podio il 4 gennaio 2017 a Innsbruck (3\u00ba). Ai Mondiali di Lahti 2017 si \u00e8 classificato 22\u00ba nel trampolino normale, 20\u00ba nel trampolino lungo, 9\u00ba nella gara a squadre dal trampolino lungo e 6\u00ba nella gara a squadre mista dal trampolino normale e ai XXIII Giochi olimpici invernali di si \u00e8 classificato 30\u00ba nel trampolino normale, 26\u00ba nel trampolino lungo e 7\u00ba nella gara a squadre.\nDopo aver conquistato la vittoria nella classifica generale del Summer Grand Prix 2018, Klimov ha iniziato la stagione invernale 2018-2019 ottenendo a Wis\u0142a la prima vittoria della carriera in Coppa del Mondo; ai successivi Mondiali di Seefeld in Tirol 2019 \u00e8 stato 35\u00ba nel trampolino normale, 18\u00ba nel trampolino lungo, 9\u00ba nella gara a squadre e 7\u00ba nella gara a squadre mista, mentre a quelli di Oberstdorf 2021 si \u00e8 classificato 18\u00ba nel trampolino normale, 23\u00ba nel trampolino lungo, 8\u00ba nella gara a squadre 7\u00ba nella gara a squadre mista. Ai XXIV Giochi olimpici invernali di ha vinto la medaglia d'argento nella gara a squadre mista e si \u00e8 piazzato 5\u00ba nel trampolino normale, 18\u00ba nel trampolino lungo e 7\u00ba nella gara a squadre."}
{"id": "6213352", "revid": "585241", "url": "https://it.wikipedia.org/wiki?curid=6213352", "title": "Sindaci di Washington D.C.", "text": ""}
{"id": "6213379", "revid": "86599", "url": "https://it.wikipedia.org/wiki?curid=6213379", "title": "Norman Falla", "text": "Vivendo in una zona dei sobborghi di Londra con elevato inquinamento luminoso, per le proprie osservazioni usa, via internet, le ore che sono messe a disposizione da alcuni osservatori professionali sparsi nel mondo.\nIl Minor Planet Center gli accredita le scoperte di ventuno asteroidi, effettuate tra il 2009 e il 2014."}
{"id": "6213380", "revid": "86599", "url": "https://it.wikipedia.org/wiki?curid=6213380", "title": "303546 Bourbaki", "text": "303546 Bourbaki \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,7578861\u00a0UA e da un'eccentricit\u00e0 di 0,1997760, inclinata di 6,43993\u00b0 rispetto all'eclittica.\nL'asteroide \u00e8 dedicato a Nicolas Bourbaki, lo pseudonimo collettivo con cui un gruppo di matematici francesi ha pubblicato vari testi nel corso del XX secolo."}
{"id": "6213406", "revid": "125830770", "url": "https://it.wikipedia.org/wiki?curid=6213406", "title": "Spie al ristorante", "text": "Spie al ristorante (\"Mystery Diners\") \u00e8 un programma televisivo statunitense prodotto dalla T Group Productions e trasmesso originariamente sul canale Food Network dal 2012 al 2016. In Italia \u00e8 andato in onda in chiaro su Fine Living fino a maggio 2017, momento dal quale va in onda sulla versione italiana di Food Network. Molti episodi delle stagioni 6, 7 e 9 sono stati tradotti e adattati da Change the Word.\nContenuti.\nIl programma \u00e8 condotto da Charles Stiles, fondatore della \"Business Evaluation Service\", azienda privata dedita al controllo delle attivit\u00e0 di ristorazione, ed \u00e8 incentrato sulle indagini in incognito (effettuate tramite telecamere nascoste e persone infiltrate) richieste dai proprietari di alcuni ristoranti per scovare i dipendenti che si comportano in maniera scorretta sul posto di lavoro.\nA partire dalla 9\u00aa stagione sono stati apportati dei cambiamenti al format, con l'inserimento di investigatori privati e il rinnovamento delle apparecchiature e delle grafiche, giustificati dal fatto che gli staff dei ristoranti sono a conoscenza dello spettacolo e della compagnia, diventando pi\u00f9 esperti e furbi nelle loro truffe.\nSebbene il proprietario sia di solito la persona che contatta gli investigatori, a volte il contatto pu\u00f2 agire per conto dei proprietari. In diverse occasioni, un dipendente subordinato o un partner ha contattato Stiles per vendicarsi di un proprietario accusato di supervisione negligente, di gestione del ristorante o di furto. Diversi episodi hanno anche visto Stiles che conduce un'investigazione per conto di un proprietario che valuta l'affidabilit\u00e0 di terzi ai quali vogliono vendere il proprio ristorante. In molti casi gli acquirenti hanno dimostrato di avere cattive intenzioni per il loro acquisto.\nSvolgimento della puntata.\nAll'inizio dell'episodio Charles Stiles si incontra con il proprietario del ristorante per discutere del problema prima dell'apertura e cos\u00ec apprende dei possibili sospetti. Mentre la squadra prepara l'appostamento il narratore fornisce dettagli su dove sono state installate le telecamere e i microfoni nascosti, di solito con una planimetria del locale. I microfoni e le telecamere sono installati solo nelle aree del ristorante dove ci\u00f2 \u00e8 legalmente consentito e clienti e dipendenti non hanno alcuna particolare privacy (servizi igienici e spogliatoi sono quindi esclusi dalle riprese), e talvolta sono allestiti all'esterno.\nIn ogni puntata un membro del team di investigatori agisce sotto copertura e viene presentato come cameriere tirocinante dal titolare, cos\u00ec trascorre un certo numero di giorni nel ristorante prima dell'indagine. Gli altri membri della squadra appaiono come commensali, tenendo traccia dei progressi del servizio e della qualit\u00e0 del cibo e, in generale, osservano lo staff per aiutare a rivelare cosa succede durante le normali operazioni del locale.\nCharles e il proprietario operano da una sala di controllo, all'interno di una parte isolata dell'edificio o di un altro edificio vicino preso in affitto temporaneamente, con un certo numero di televisori LCD che mostrano le riprese in diretta e viene utilizzato un sistema di commutazione, insieme al monitoraggio audio della struttura.\nA partire dalla 9\u00aa stagione il team di Charles mette talvolta in azione droni e telecamere mobili e ha anche ingaggiato degli investigatori privati che mostrano al proprietario le informazioni che hanno trovato sui dipendenti e i dettagli che sono collegati ad attivit\u00e0 illegali.\nDopo aver appurato abbastanza, il proprietario riunisce i membri dello staff responsabili dei problemi e li porta nella sala di controllo per essere affrontati insieme a Stiles, un evento che di solito finisce con il licenziamento dei dipendenti e, occasionalmente, l'intervento di forze dell'ordine se uno scontro diventa violento. I membri dello staff innocenti che dimostrano di essere stati manipolati dal disonesto membro del personale sono normalmente risparmiati dai proprietari.\nNella parte finale della puntata, durante i titoli di coda , il narratore racconta agli spettatori cosa \u00e8 successo all'indomani dell'investigazione agli ex dipendenti, ai dipendenti rimasti e a chiunque altro sia stato coinvolto, oltre a riferire sullo stato corrente del ristorante. Un avviso alla fine di ogni episodio riporta che \"Alcuni eventi potrebbero essere stati rimessi in scena per scopi drammatici\".\nCritica sull'autenticit\u00e0.\nIl critico televisivo Ben Pobjie ha scritto: \u00abSpie al ristorante ha ottenuto un enorme successo su SBS Food Network nonostante non abbia fatto alcun tentativo di apparire convincente. Questo spettacolo, che pretende di \"esporre\" i dipendenti dei ristoranti a tradire la fiducia dei datori di lavoro, contiene cos\u00ec tanti scenari non plausibili, attori inetti e affermazioni chiaramente false da essere, davvero, abbastanza sorprendente\u00bb.\nNell'episodio 11 della nona stagione, Stiles ha affermato che stavano utilizzando nell'investigazione una nuovissima tecnologia chiamata \"stingray\", che poteva intercettare i messaggi di testo dal telefono di una persona. L'uso di tale tecnologia per intercettare i messaggi di testo di qualcuno senza il suo permesso \u00e8 considerato una violazione di una serie di leggi sulla privacy ed \u00e8 improbabile che lo spettacolo abbia fatto una cosa del genere rischiando un'azione legale. \u00a0Nello stesso episodio, un investigatore privato \u00e8 stato mostrato mentre faceva un appostamento e riprendeva uno dei dipendenti, egli aveva in mano una videocamera che chiaramente sarebbe stata notata dal dipendente e che non era stata nascosta o mascherata in alcun modo.\nUn altro evento che ha messo in dubbio l'autenticit\u00e0 dello spettacolo, \u00e8 stato nell'episodio 134 dell'undicesima stagione in cui l'indagine \u00e8 condotta in un ristorante a Brooklyn, New York. L'episodio mostra un addetto al parcheggio che posiziona un'auto in un punto proibito e l'auto viene successivamente rimorchiata via da una societ\u00e0 di rimorchio privata. Sulle strade pubbliche di New York \u00e8 la polizia, il NYPD, responsabile del traino di auto parcheggiate illegalmente e non una societ\u00e0 privata."}
{"id": "6213407", "revid": "278650", "url": "https://it.wikipedia.org/wiki?curid=6213407", "title": "Kreuzkirche (Dresda)", "text": "La Kreuzkirche (Chiesa della Santa Croce) \u00e8 una chiesa luterana di Dresda in Germania. Si tratta della chiesa principale e sede del \"Landesbischof\" della Chiesa evangelica luterana di Sassonia, e del pi\u00f9 grande edificio religioso della Sassonia. Vi ha sede il coro di voci bianche \"Dresdner Kreuzchor\".\nStoria.\nUna basilica romanica dedicata a san Nicola era presente, nell'angolo sud-est del mercato di Dresda, dagli inizi del XII secolo secondo un documento del 1168. Una cappella laterale della Croce, dal nome di una reliquia ereditata dalla margravia di Mei\u00dfen Costanza d'Austria (1212-1243), viene citata per la prima volta nel 1319. Nel corso dei decenni divenne il nome di tutta la chiesa, che venne ufficialmente dedicata alla Santa Croce il 10 giugno 1388.\nDal 1401 venne ricostruita come una chiesa a sala con un prominente westwerk nello stile tedesco \"Sondergotik\". Basata sulle opere architettoniche di Peter Parler (1330-1399), la costruzione in seguito serv\u00ec da modello per numerose chiese in Alta Sassonia come la Chiesa di sant'Anna di Annaberg-Buchholz o quella di Wolfgang di Schneeberg. Terminata intorno al 1447-1449, la chiesa venne distrutta da un incendio nel 1491, il primo di una serie di cinque occorsi nei successivi secoli. L'esponente della Casa di Wettin, elettore di Sassonia, residente a Dresda dal 1464, fece ricostruire la sala gotica, dal 1499, sotto la direzione di Conrad Pfl\u00fcger. Dal 1579 fino a 1584 il \"westwerk\" \u00e8 stato restaurato in stile rinascimentale.\nLa chiesa venne fortemente danneggiata dalle cannonate dell'esercito prussiano nel corso della guerra dei sette anni, riportando la quasi completa distruzione del coro tardo gotico. Dopo la fine della guerra, il capomastro Johann George Schmidt (1707-1774) mise a punto un progetto per la ricostruzione in stile barocco, al quale si oppose l'architetto contemporaneo neoclassico Zacharias Longuelune (1669-1748). Il principe Francesco Saverio di Sassonia sostenne il progetto di Schmidt e pose la prima pietra nel 1764, tuttavia, dopo il crollo del westwerk del 1765, Schmidt dovette accettare come consigliere il capo architetto neoclassico Friedrich August Krubsacius (1718-1789). Il coro e il campanile vennero completati nel 1788 e la nuova chiesa fu consacrata nel 1792 mentre i lavori vennero terminati nel 1800.\nDopo che l'edificio venne notevolmente danneggiato da un incendio nel 1897, l'interno della chiesa fu rimodellato in stile art Nouveau con elementi (\"Jugendstil\") secondo il progetto dello studio di Dresda \"Schilling &amp; Graebner\" con opere di Hans Hartmann-MacLean. La Chiesa della Santa Croce sub\u00ec un nuovo incendio durante il bombardamento di Dresda del 13 febbraio 1945. Nella sua forma attuale con il suo sobrio interno, \u00e8 stata riaperta nel 1955. Nel corso della ricostruzione della vicina Frauenkirche sorse un dibattito sulla ricostruzione secondo il disegno pre guerra, tuttavia nel periodo 2000-2004, l'interno \u00e8 stato rinnovato nella sua situazione del 1955.\nIl direttore del coro \u00e8 noto come \"Kreuzkantor\". Roderich Kreile \u00e8 il ventottesimo Kreuzkantor dalla riforma protestante.\nKreuzkantor.\nDalla riforma:"}
{"id": "6213408", "revid": "767487", "url": "https://it.wikipedia.org/wiki?curid=6213408", "title": "Ma\u00e2tkas", "text": "Ma\u00e2tkas \u00e8 un comune dell'Algeria, situato nella provincia di Tizi Ouzou."}
{"id": "6213410", "revid": "793629", "url": "https://it.wikipedia.org/wiki?curid=6213410", "title": "Souk El Thenine", "text": "Souk El Thenine \u00e8 un comune dell'Algeria, situato nella provincia di Tizi Ouzou."}
{"id": "6213411", "revid": "767487", "url": "https://it.wikipedia.org/wiki?curid=6213411", "title": "Makouda", "text": "Makouda \u00e8 un comune dell'Algeria, situato nella provincia di Tizi Ouzou."}
{"id": "6213412", "revid": "767487", "url": "https://it.wikipedia.org/wiki?curid=6213412", "title": "Boudjima", "text": "Boudjima \u00e8 un comune dell'Algeria, situato nella provincia di Tizi Ouzou."}
{"id": "6213413", "revid": "767487", "url": "https://it.wikipedia.org/wiki?curid=6213413", "title": "Mekla", "text": "Mekla \u00e8 un comune dell'Algeria, situato nella provincia di Tizi Ouzou."}
{"id": "6213414", "revid": "767487", "url": "https://it.wikipedia.org/wiki?curid=6213414", "title": "A\u00eft Khellili", "text": "A\u00eft Khellili \u00e8 un comune dell'Algeria, situato nella provincia di Tizi Ouzou."}
{"id": "6213415", "revid": "793629", "url": "https://it.wikipedia.org/wiki?curid=6213415", "title": "Souama\u00e2", "text": "Souama\u00e2 \u00e8 un comune dell'Algeria, situato nella provincia di Tizi Ouzou."}
{"id": "6213429", "revid": "110157", "url": "https://it.wikipedia.org/wiki?curid=6213429", "title": "Ouacif", "text": "Ouacif (o Ouacifs) \u00e8 un comune dell'Algeria, situato nella provincia di Tizi Ouzou."}
{"id": "6213431", "revid": "793629", "url": "https://it.wikipedia.org/wiki?curid=6213431", "title": "A\u00eft Boumahdi", "text": "A\u00eft Boumahdi \u00e8 un comune dell'Algeria, situato nella provincia di Tizi Ouzou."}
{"id": "6213433", "revid": "767487", "url": "https://it.wikipedia.org/wiki?curid=6213433", "title": "A\u00eft Toudert", "text": "A\u00eft Toudert \u00e8 un comune dell'Algeria, situato nella provincia di Tizi Ouzou."}
{"id": "6213434", "revid": "767487", "url": "https://it.wikipedia.org/wiki?curid=6213434", "title": "A\u00eft Bouaddou", "text": "A\u00eft Bouaddou \u00e8 un comune dell'Algeria, situato nella provincia di Tizi Ouzou."}
{"id": "6213435", "revid": "767487", "url": "https://it.wikipedia.org/wiki?curid=6213435", "title": "Tizi N'Tleta", "text": "Tizi N'Tleta \u00e8 un comune dell'Algeria, situato nella provincia di Tizi Ouzou."}
{"id": "6213436", "revid": "767487", "url": "https://it.wikipedia.org/wiki?curid=6213436", "title": "Ouaguenoun", "text": "Ouaguenoun \u00e8 un comune dell'Algeria, situato nella provincia di Tizi Ouzou."}
{"id": "6213437", "revid": "793629", "url": "https://it.wikipedia.org/wiki?curid=6213437", "title": "A\u00eft A\u00efssa Mimoun", "text": "A\u00eft A\u00efssa Mimoun, gi\u00e0 \"Djebel A\u00efssa Mimoun\", \u00e8 un comune dell'Algeria, situato nella provincia di Tizi Ouzou."}
{"id": "6213438", "revid": "793629", "url": "https://it.wikipedia.org/wiki?curid=6213438", "title": "Timizart", "text": "Timizart \u00e8 un comune dell'Algeria, situato nella provincia di Tizi Ouzou."}
{"id": "6213439", "revid": "793629", "url": "https://it.wikipedia.org/wiki?curid=6213439", "title": "Tigzirt", "text": "Tigzirt \u00e8 un comune dell'Algeria, situato nella provincia di Tizi Ouzou."}
{"id": "6213440", "revid": "767487", "url": "https://it.wikipedia.org/wiki?curid=6213440", "title": "Iflissen", "text": "Iflissen \u00e8 un comune dell'Algeria, situato nella provincia di Tizi Ouzou."}
{"id": "6213441", "revid": "767487", "url": "https://it.wikipedia.org/wiki?curid=6213441", "title": "Mizrana", "text": "Mizrana \u00e8 un comune dell'Algeria, situato nella provincia di Tizi Ouzou."}
{"id": "6213442", "revid": "767487", "url": "https://it.wikipedia.org/wiki?curid=6213442", "title": "Tizi Gheniff", "text": "Tizi Gheniff \u00e8 un comune dell'Algeria, situato nella provincia di Tizi Ouzou."}
{"id": "6213443", "revid": "767487", "url": "https://it.wikipedia.org/wiki?curid=6213443", "title": "M'Kira", "text": "M'Kira \u00e8 un comune dell'Algeria, situato nella provincia di Tizi Ouzou."}
{"id": "6213444", "revid": "767487", "url": "https://it.wikipedia.org/wiki?curid=6213444", "title": "Tizi Rached", "text": "Tizi Rached \u00e8 un comune dell'Algeria, situato nella provincia di Tizi Ouzou."}
{"id": "6213445", "revid": "767487", "url": "https://it.wikipedia.org/wiki?curid=6213445", "title": "A\u00eft Oumalou", "text": "A\u00eft Oumalou \u00e8 un comune dell'Algeria, situato nella provincia di Tizi Ouzou."}
{"id": "6213447", "revid": "92723", "url": "https://it.wikipedia.org/wiki?curid=6213447", "title": "Alta Sassonia", "text": "Alta Sassonia (in lingua tedesca \"Obersachsen\") era il nome dato alla maggior parte delle terre tedesche appartenenti alla Casa di Wettin in quella che oggi \u00e8 la Germania centrale (\"Mitteldeutschland\"). \nStoria.\nIl nome deriva da quando, dopo la caduta del duca Enrico il Leone nel 1180, il medievale Ducato di Sassonia venne dissolto e le terre della Sassonia-Wittenberg passarono alla Casa di Ascania e pi\u00f9 tardi ai Wettin nel Margraviato di Mei\u00dfen. Queste dinastie sottomisero le zone ad est del fiume Saale abitate da slavi polabi e presero il nome tribale \"Sachsen\" (Sassoni) a monte del fiume Elba. \nFu particolarmente per distinguere le terre della \"Bassa Sassonia\", un concetto che sorse in seguito nell'uso popolare (anche se mai applicato) come termine per le terre di origine sassone a nord e ad ovest della Germania (dove erano diffusi i dialetti basso sassone), in quello che oggi \u00e8 lo stato della Bassa Sassonia, cos\u00ec come l'adiacente Westfalia, Holstein e la parte occidentale della Sassonia-Anhalt a nord della catena dei monti Harz (Ostfalia).\nSecondo la Bolla d'oro del 1356, le terre della Sassonia-Wittenberg sull'Elba divennero elettorato, nel 1423 che si fuse con Mei\u00dfen sotto la dinastia Wettin e si diresse verso la provincia dell'Alta Sassonia. I Wettin acquisirono la regione della Lusazia dal 1635 a seguito della pace di Praga e, infine, vennero elevati a re di Sassonia nel 1806. Cos\u00ec i cittadini dello Stato tedesco attuale della Sassonia sono semplicemente noti come Sassoni. Questo \u00e8 vero per i media, anche se i dialetti tedesco centrale orientale dell'alto sassone (\"Mei\u00dfenisch\" e \"Osterl\u00e4ndisch\") vengono collocati nel dialetto della Turingia."}
{"id": "6213461", "revid": "775372", "url": "https://it.wikipedia.org/wiki?curid=6213461", "title": "Serie B NFLI 2005", "text": "La Serie B NFLI 2005 \u00e8 stata la ventiduesima edizione del secondo livello del campionato italiano di football americano; \u00e8 stata la terza edizione organizzata dalla NFL Italia e la sesta con la denominazione Serie B.\nPlayoff.\nXIII SilverBowl.\nIl XIII SilverBowl si \u00e8 disputato il 25 giugno 2005 allo Stadio Luigi Ridolfi di Firenze. L'incontro \u00e8 stato vinto dai Guelfi Firenze sui Briganti Napoli con il risultato di 47 a 21."}
{"id": "6213485", "revid": "767487", "url": "https://it.wikipedia.org/wiki?curid=6213485", "title": "A\u00efn Tallout", "text": "A\u00efn Tallout \u00e8 un comune dell'Algeria, situato nella provincia di Tlemcen."}
{"id": "6213487", "revid": "1573940", "url": "https://it.wikipedia.org/wiki?curid=6213487", "title": "A\u00efn Nehala", "text": "A\u00efn Nehala \u00e8 un comune dell'Algeria, situato nella provincia di Tlemcen."}
{"id": "6213488", "revid": "1573940", "url": "https://it.wikipedia.org/wiki?curid=6213488", "title": "Bab El Assa", "text": "Bab El Assa \u00e8 un comune dell'Algeria, situato nella provincia di Tlemcen."}
{"id": "6213491", "revid": "767487", "url": "https://it.wikipedia.org/wiki?curid=6213491", "title": "Souani", "text": "Souani \u00e8 un comune dell'Algeria, situato nella provincia di Tlemcen."}
{"id": "6213492", "revid": "1573940", "url": "https://it.wikipedia.org/wiki?curid=6213492", "title": "Souk Tlata", "text": "Souk Tlata \u00e8 un comune dell'Algeria, situato nella provincia di Tlemcen."}
{"id": "6213494", "revid": "254059", "url": "https://it.wikipedia.org/wiki?curid=6213494", "title": "Dispense della prima serie delle Famiglie celebri italiane", "text": "La tabella seguente riporta le 184 dispense pubblicate nella prima serie delle \"Famiglie celebri italiane\", considerando come termine dell'opera il completamento di casa Savoia nel 1883.\nDopo la morte di Pompeo Litta Biumi nel 1852, a partire dalla dispensa n. 136 (completamento della famiglia Malaspina) l'opera fu continuata da Luigi Passerini Orsini de' Rilli e Federico Odorici (gi\u00e0 collaboratori del Litta) e Federico Stefani; dopo il 1873 si aggiunsero contributi di Francesco di Mauro di Polvica e di Costantino Coda.\nPer le famiglie pubblicate in pi\u00f9 dispense \u00e8 indicato il numero della parte; il collegamento alla versione digitale online \u00e8 riportato solo nella prima dispensa della singola famiglia.\nIl numero di tavole e di illustrazioni si riferisce al totale per la singola famiglia."}
{"id": "6213495", "revid": "1573940", "url": "https://it.wikipedia.org/wiki?curid=6213495", "title": "Beni Boussaid", "text": "Beni Boussaid \u00e8 un comune dell'Algeria, situato nella provincia di Tlemcen."}
{"id": "6213496", "revid": "1573940", "url": "https://it.wikipedia.org/wiki?curid=6213496", "title": "Sidi Medjahed", "text": "Sidi Medjahed \u00e8 un comune dell'Algeria, situato nella provincia di Tlemcen."}
{"id": "6213499", "revid": "1573940", "url": "https://it.wikipedia.org/wiki?curid=6213499", "title": "Beni Snous", "text": "Beni Snous \u00e8 un comune dell'Algeria, situato nella provincia di Tlemcen."}
{"id": "6213500", "revid": "767487", "url": "https://it.wikipedia.org/wiki?curid=6213500", "title": "Beni Bahdel", "text": "Beni Bahdel \u00e8 un comune dell'Algeria, situato nella provincia di Tlemcen."}
{"id": "6213504", "revid": "1573940", "url": "https://it.wikipedia.org/wiki?curid=6213504", "title": "Aza\u00efls", "text": "Aza\u00efls \u00e8 un comune dell'Algeria, situato nella provincia di Tlemcen."}
{"id": "6213505", "revid": "242446", "url": "https://it.wikipedia.org/wiki?curid=6213505", "title": "Episodi di Bosch (seconda stagione)", "text": "La seconda stagione della serie televisiva Bosch, composta da dieci episodi, \u00e8 stata interamente resa disponibile negli Stati Uniti dal servizio di streaming di Amazon l'11 marzo 2016.\nIn Italia, la stagione \u00e8 stata pubblicata su Amazon Video tra aprile e maggio 2017. In chiaro \u00e8 andata in onda su TOP Crime dal 24 ottobre al 21 novembre 2018.\nMusica dura.\nTrama.\nTrascorsi sei mesi dall'aggressione a Pounds, Harry Bosch torna in servizio. Al detective \u00e8 assegnato un nuovo partner, l'ispanico Ignacio Ferras, oltre al fidato Edgar. Il loro primo incarico consiste nello stanare Chilton Hardy, un molestatore serial killer, che si nascondeva in casa sua camuffato da anziano bisognoso di ossigeno. Scoperto da Bosch, Chilton si d\u00e0 alla fuga ed \u00e8 braccato dallo stesso detective, grazie agli allenamenti di corsa a cui si \u00e8 sottoposto durante il periodo di inattivit\u00e0. Bosch fa la conoscenza di Larry Gandle, il nuovo capitano che ha preso il posto di Pounds, spedito alla sezione dei furti d'arte. O'Shea sta riuscendo a far funzionare l'alleanza tra Irving e Ott nella corsa a sindaco, con il reverendo che invita entrambi alla gremita messa domenicale per catturare voti.\nRay Powers, un giovane poliziotto, rinviene un corpo dentro il bagagliaio di una macchina che da due giorni stazionava su Mulholland Drive. Il cadavere appartiene a Tony Allen, famoso impresario nel settore della pornografia, un omicidio che Bosch ritiene essere da \"musica dura\", vale a dire commesso dal crimine organizzato. Bosch ed Edgar vanno a parlare con Veronica Allen, la vedova di Tony, che riferisce di essere consapevole dei numerosi tradimenti da parte del marito, accettati in quanto ravvivavano un matrimonio ormai spento. Veronica ha conosciuto Tom perch\u00e9 da giovane lavorava come attrice porno, con il nome d'arte di Randi. Nella sicurezza della lussuosa villa degli Allen lavora Carl Nash, un ex detective di polizia che Bosch conosce. Tagliato fuori da Bosch nelle indagini, Ferras riesce a trovare 245.000 $ nascosti in uno scomparto segreto dell'automobile di Ferras. Dopo l'episodio del fermo di Waits, George Irving \u00e8 passato a lavorare in incognito nella squadra narcotici e fa coppia con l'enigmatico detective Eddie Arceneaux.\nAndati a perlustrare l'ufficio di Tony Allen, Bosch ed Edgar scoprono delle cimici installate nel computer portatile della vittima. Dalle riprese si osservano degli uomini, chiaramente professionisti, che la notte tra sabato e domenica hanno ripulito la stanza, quando presumibilmente Allen era gi\u00e0 stato ucciso a Mulholland Drive.\nI segreti hanno le gambe corte.\nTrama.\nBosch ed Edgar scoprono che a ripulire l'ufficio di Tony \u00e8 stata l'FBI. I due detective si recano dall'agente speciale Jay Griffin, il quale dichiara che Allen era un loro sorvegliato e non \u00e8 intenzione dei federali condividere alcunch\u00e9 con la polizia, poich\u00e9 si tratta di un importante caso di sicurezza nazionale. La scientifica identifica diverse impronte maschili sui risvolti della giacca di Tony, ricostruendo le modalit\u00e0 con cui probabilmente \u00e8 stato aggredito. Bosch \u00e8 contattato da Keisha Russell, giornalista del Times che sta seguendo il caso Allen. La Russell asserisce di essere stata contattata da una donna che sa qualcosa a proposito del delitto della madre di Bosch. Arceneaux porta George in una lavanderia, usata per riciclare denaro che viene nascosto sotto le camicie.\nEdgar scova un aspetto importante del passato di Tony. Il suo vero cognome era Atvakian, cambiato quando ha compiuto ventun'anni, il che significa che ha cercato di camuffare la sua origine armena. Stanlio e Ollio forniscono ai colleghi dettagli importanti sulle attivit\u00e0 della mafia armena, ben ammanicata con organizzazione estremiste dell'Est, di cui Tony era evidentemente un componente importante. Billetts confida a Bosch che \u00e8 stata lasciata dalla fidanzata. O'Shea non ha ancora annunciato la sua candidatura a sindaco, indispettendo Irving che non sa cosa stia aspettando a uscire allo scoperto. Irving \u00e8 invece convocato dall'attuale sindaco, Hector Ramos, il quale gli chiede di sostenerlo perch\u00e9 vuole portare avanti una politica di riconciliazione tra ispanici e afroamericani, non escludendo di potergli offrire lo stesso posto da capo della polizia che gli hanno promesso O'Shea e Ott. Billets manda Bosch a Las Vegas per indagare sull'ultimo soggiorno di Tony, un'occasione per il detective di stare qualche giorno con la figlia Maddie. Prima di partire, Bosch incontra Veronica Allen che dice di sospettare circa i traffici di denaro sporco che suo marito intratteneva con la gang armena. Inoltre, il detective \u00e8 messo in guardia da Irving sull'importanza che le indagini potrebbero rivestire per entrambi.\nBosch si dirige verso Las Vegas, focalizzando lo sguardo su \"Vittime della sera\", film erotico prodotto da Tony Allen in cui recitava la moglie Veronica.\nVittima della notte.\nTrama.\nBosch parla con Hank Myers, direttore dell'hotel Mirage in cui ha alloggiato Allen la notte della sua morte, riscontrando scarsa volont\u00e0 di collaborare alle indagini. Non altrettanto egoista \u00e8 invece il dipartimento di polizia di Las Vegas che mette a disposizione di Bosch il detective John Iverson. Maddie confida a Bosch che al momento il suo sogno nel cassetto \u00e8 quello di diventare poliziotta. Chiacchierando con la figlia, Bosch viene a sapere che ultimamente il suo patrigno Reggie sta trascurando molto la famiglia. Irving sprona George a continuare le sue indagini nel narcotraffico, sfruttando il fatto di essere suo figlio per poter accedere ai dossier pi\u00f9 riservati, pur mantenendo l'apparenza di un rapporto padre-figlio conflittuale. Intervistando i conoscenti di Veronica, Edgar si fa l'idea di una donna manipolatrice che ha tramato nell'ombra per raggiungere i suoi obiettivi. Billets incontra Julia Brasher, attualmente assegnata a un'altra divisione, raccontandole quanto per le donne come loro sia stato difficile riuscire a costruire una posizione dentro la polizia.\nIverson indirizza Bosch verso Joey Marks, gangster armeno che potrebbe avere qualcosa a che fare con la morte di Tony. Bosch si presenta nel locale di strip-tease frequentato da Tony, dove la sera dell'omicidio si era intrattenuto con la spogliarellista Layla. Le domande di Bosch indispettiscono Luke \"Lucky\" Rykov, il proprietario del locale, il quale lo convoca nel suo ufficio per minacciarlo di non ficcare il naso nei suoi affari. Rykov nega qualsiasi collegamento con Marks e con la morte di Tony Allen, ma quando Bosch lascia la stanza l'uomo alza la cornetta e parla con qualcuno in armeno. Analizzando i video dell'ultima notte di Tony al casin\u00f2, Bosch si preoccupa quando vede che in un'occasione ha giocato contro Eleanor. Irving annuncia il proprio sostegno a O'Shea nella corsa a sindaco. Ramos non pare sorpreso di questa mossa, avendola preventivata, e si dice pronto a replicare.\nBosch affronta l'argomento Tony Allen con Eleanor. L'ex moglie si difende, affermando che nel loro settore \u00e8 normale familiarizzare con gli avversari. Bosch replica di essere molto preoccupato per la sua salute psicofisica, riferendo ci\u00f2 che gli ha racconto Maddie a proposito del m\u00e9nage familiare con Reggie. Evidentemente colta nel vivo, Eleanor invita Bosch a togliere il disturbo.\nLa fortuna gira.\nTrama.\nBosch \u00e8 svegliato nel cuore della notte da Iverson che gli comunica l'ottenimento di un mandato di perquisizione per la casa di Rykov, le cui impronte sono state trovate sulla giacca di Tony. Per l'arresto di Rykov sono mobilitati addirittura gli SWAT, indispettendo Bosch che non \u00e8 cos\u00ec convinto della sua colpevolezza e pensa che il dipartimento di Las Vegas stia sfruttando il suo caso per incriminarlo a ogni costo. Bosch trova una pistola nascosta nello sciacquone del gabinetto, dando l'assist a Iverson per mettere Rykov in stato di fermo. In centrale si trova anche Eleanor, convocata per fornire spiegazioni circa i suoi rapporti con Tony. John Felton, il capitano della polizia di Las Vegas, impone a Bosch che l'indagine sulla morte di Tony Allen sia congiunta con i colleghi di Los Angeles. Arceneaux presenta a George la sua amica \"Mo\" O'Grady, una collega della narcotici che pu\u00f2 essere loro utile nei casi pi\u00f9 delicati. Edgar apprende che Tony Allen era cugino di Joey Marks, un gangster armeno che ha contatti con le pi\u00f9 pericolose organizzazioni terroristiche al mondo, alcune delle quali ben radicate nel territorio americano.\nRykov accusa Bosch di aver messo lui la pistola con cui \u00e8 stato incastrato, smentendo di essere l'assassino di Tony. Bosch \u00e8 raggiunto da Joey Marks che accusa la polizia di Las Vegas di incolpare ingiustamente Rykov dell'omicidio di suo cugino. Eleanor confessa a Bosch di essersi indebitata con gente poco raccomandabile per coprire i debiti di gioco. Bosch torna a Los Angeles, dove Irving deve far fronte al malcontento dei poliziotti che non vedono di buon occhio il suo endorsement a O'Shea. L'analisi balistica rivela che la pistola non \u00e8 identificabile, tuttavia risulta chiaro come si tratti dell'arma del delitto. Rykov \u00e8 inchiodato da un volo che ha preso la notte dell'omicidio. Irving va su tutte le furie quando il sergente Tenzer, sostenitore del sindaco uscente Ramos, ha autorizzato senza il suo permesso un posto di blocco con l'etilometro fuori da una raccolta fondi per O'Shea. Veronica riferisce che i rapporti tra Tony e Joey erano parecchio difficili, nonostante il cugino del marito fosse un importante investitore dei suoi film.\nNash, l'ex detective ora impiegato nella sicurezza degli Allen, comunica a qualcuno che Bosch ed Edgar sono passati dalla vedova. I due poliziotti non si accorgono di essere pedinati da una macchina.\nAndato.\nTrama.\nNash si presenta in centrale per dichiarare di aver assistito a un litigio in casa Allen tra Tony e un uomo, appartenente alla mafia, che identifica come Joey Marks. Bosch ed Edgar vanno a Las Vegas, dove \u00e8 stata calendarizzata l'udienza per l'estradizione di Rykov in California. In attesa del tribunale, i due detective si mettono a cercare la ballerina Layla, scoprendo che il suo appartamento \u00e8 vuoto da diverso tempo e di lei non si hanno pi\u00f9 notizie. Grazie alla dritta di una sua conoscente, Bosch ed Edgar finiscono in un bordello di ragazze in cui ha vissuto Layla, fino a quando un cliente non si \u00e8 innamorato di lei e l'ha portata via. Bosch riceve una telefonata in cui gli viene comunicato che Eleanor e Maddie, uscite per fare compere, sono state rapite da uomini di Marks. Irving chiede a George di entrare nel clan di Mo, da cui entrambi possono ricavare notevoli vantaggi.\nMarks lascer\u00e0 andare Eleanor e Maddie soltanto se Bosch, una volta ricevuto in custodia Rykov, lo consegner\u00e0 a lui. Bosch ovviamente non intende sottostare a questo ricatto, visto che Marks vuole sbarazzarsi di Rykov per salvarsi la pelle, e grazie alla app di localizzazione installata da Eleanor sul cellulare di Maddie riesce a individuarle in un casolare nel deserto. Con l'aiuto di Edgar, Bosch mette al tappeto \"Tom &amp; Jerry\", i fratelli samoani responsabili del sequestro. Mentre Eleanor e Maddie vengono condotte a Los Angeles, dove staranno nascoste a casa di Bosch finch\u00e9 la situazione non si risolver\u00e0, il detective ed Edgar si occupano di scortare fino a Los Angeles l'estradato Rykov. Nel frattempo, George ha partecipato con successo a un raid nel quartiere controllato dai latinos, guadagnando la stima di Mo ed entrando a far parte del suo gruppo. Con sorpresa si scopre che il capo di questo clan altri non \u00e8 che Nash, il quale vuole che George si sottoponga a un rituale di iniziazione prima della sua definitiva ammissione. Questo rituale consiste nel cosiddetto \"rodeo di ferro\", vale a dire salire a bordo di una pompa per l'estrazione del petrolio e \"domarla\" come fosse un cavallo.\nMentre George si sottopone al rodeo, Nash ordina a Mo di ispezionare i suoi effetti personali. La donna trova una cimice dentro l'orologio, con Irving che osserva la scena dalla macchina.\nAttacco di cuore.\nTrama.\nIn attesa di capire cosa fare con Eleanor e Maddie, Bosch chiede alla figlia di venire a lavorare qualche giorno in centrale come stagista. Bosch ed Edgar vengono chiamati in prigione, poich\u00e9 l'avvocato di Rykov starebbe spingendo per il patteggiamento. In realt\u00e0 la situazione \u00e8 completamente diversa, tanto che viene loro rivelata una verit\u00e0 inattesa. Rykov infatti non \u00e8 un malavitoso, bens\u00ec un agente sotto copertura che stava spiando da vicino gli affari di Joey Marks. Quindi, la pistola che Bosch ha trovato nella sua casa di Las Vegas \u00e8 stata messa da qualcuno che voleva incastarlo. Incassato il colpo, Bosch ed Edgar interrogano Marina Oresh, un'amica di Layla che le ha fatto da garante per l'ottenimento del visto turistico. Marina \u00e8 coinvolta nel giro di prostituzione messo in piedi da Marks e afferma di non sapere pi\u00f9 nulla di Layla. George e Arceneaux si fermano al minimarket dove sono soliti rifornirsi di cibo e bevande. Essendo Arceneaux alla guida, \u00e8 George a scendere dalla macchina per andare ad acquistare una birra al partner. George non si accorge che nel minimarket \u00e8 entrato un uomo incappucciato, il quale gli spara due colpi, uccidendo lui e il proprietario del locale prima di darsi alla fuga.\nChiamato sulla scena della sparatoria, Irving non era preparato a ricevere la notizia che suo figlio \u00e8 la vittima. Nonostante il dolore della grave perdita subita, Irving vuole visionare i video delle telecamere che hanno ripreso l'intera sequenza della tragedia. Dopodich\u00e9 partecipa a un summit della polizia in cui si riferisce dell'indagine sotto copertura che George stava conducendo per conto degli affari interni, volta a incastrare alcuni agenti corrotti della narcotici come il suo stesso partner Arceneaux e l'enigmatica Mo. Ben consapevole che sta per essere tagliato fuori dall'indagine riguardante il figlio, Irving rientra a casa e d\u00e0 la terribile notizia alla moglie Connie. La radio della polizia annuncia l'ultimo servizio di George Irving. Nash vuole che Arceneaux si prende qualche giorno di riposo, facendo di tutto per evitare di dover testimoniare. Uscita per prendere una boccata d'aria, Eleanor incontra al parco l'ex collega dell'FBI Griffin che le propone di spiare Bosch, in cambio il suo fascicolo verr\u00e0 ripulito e potr\u00e0 tornare a lavorare come profiler per qualche agenzia. Dalla Bibbia trovata in casa di Layla, Bosch ed Edgar risalgono alla Chiesa cattolica armena che la ragazza era solita frequentare. Padre Tabakian afferma che ultimamente Layla gli aveva confidato di avere un matrimonio in cantiere, ma non di averla pi\u00f9 vista. I due detective se ne vanno, ignorando che Padre Tabakian tiene nascosta Layla in canonica nell'attesa che ottenga il visto per potersene andare.\nConnie accusa il marito della morte di George, non avendo fatto abbastanza per proteggere il figlio dai pericoli del loro lavoro, nonostante l'operazione in cui ha perso la vita gli avrebbe consentito di ottenere un rapido avanzamento di carriera. Eleanor rivela a Bosch cosa le ha proposto Griffin, ricevendo il suggerimento di fare il doppiogioco. I sospetti della polizia si indirizzano su Veronica Allen, la quale potrebbe aver ucciso il marito per la sua storia con Layla. Nessuno sa per\u00f2 che \u00e8 Veronica ad avere una tresca, per l'esattezza con Nash.\nTempo di uscire.\nTrama.\nAl termine del funerale di George, Irving avverte Arceneaux che non potr\u00e0 sfuggire all'infinito alla giustizia e la verit\u00e0 sulla morte di suo figlio presto o tardi verr\u00e0 fuori. Dall'analisi del GPS del cellulare di Tony Allen risulta che l'uomo si \u00e8 fermato per due minuti in un punto a Mulholland Drive non troppo lontano da dove \u00e8 stato rinvenuto il suo cadavere. Nash \u00e8 impaziente di vivere il suo amore con Veronica, ma la donna puntualizza che bisogna attendere l'omologazione del testamento di Tony.\nCostretto a soggiornare in albergo perch\u00e9 Connie non lo vuole in casa con s\u00e9, Irving vuole che Bosch lavori insieme a lui nelle indagini sulla morte di George, sostenendo che le alte sfere della polizia stiano tramando contro di lui per non intaccare la campagna elettorale. Bosch sonda il terreno con Coniff ed Espinosa, i detective degli affari interni che stanno formalmente indagando su Arceneaux, agendo di nascosto per incontrare il partner di George a loro insaputa. Arceneaux fa il nome di Carl Nash come mandante dell'omicidio del figlio di Irving, il cui killer \u00e8 l'agente della narcotici Nick Reilly. Bosch fa il nome di Nash a Coniff, affinch\u00e9 possano ottenere un mandato di perquisizione per casa sua, precedentemente ispezionata da Irving e dallo stesso Bosch che vi avevano trovato fotografie scattate di nascosto a Tony Allen. Questo proverebbe che l'omicidio dell'imprenditore \u00e8 avvenuto su commissione, reato che prevede la pena di morte.\nViolando gli accordi presi con Irving e Bosch, Arceneaux racconta a Nash di essere stato interrogato da costoro e del ricatto cui lo hanno costretto a sottostare. Quella sera, eludendo la sorveglianza all'esterno dell'abitazione di Arceneaux, Mo vi si introduce e si sente un sparo.\nSegui il denaro.\nTrama.\nConiff ed Espinosa sono propensi a classificare la morte di Arceneaux come un suicidio, ipotesi rafforzata dalle pressioni che Bosch avrebbe esercitato nei suoi confronti per essere condotto sulla pista Nash. Si scopre che costui fu allontanato dalla polizia con disonore, avendo mistificato numerosi rapporti. Bosch si confronta con Rykov, informandolo che con ogni probabilit\u00e0 \u00e8 stato Nash a mettere la pistola trovata in casa sua. Rykov illustra al detective il funzionamento dei traffici di Marks, con Tony che aveva il compito di ripulire i suoi conti. A un certo punto per\u00f2 Marks si \u00e8 accorto che Tony distraeva dei fondi per uso personale. Andati a perquisire la casa di Nash, i poliziotti trovano la cassaforte contenente le armi vuota e le fotografie di Tony sparite. Bosch \u00e8 costretto a rivelare a Edgar della sua collaborazione con Irving, facendo storcere il naso al partner che la trova una cattiva idea. Griffin informa Eleanor che i vertici dell'FBI, soddisfatti del suo operato, provvederanno a ripulire il suo fascicolo e le consegna una lettera di referenze per aiutarla a reinserirsi nel settore.\nBosch ed Edgar decidono che \u00e8 venuto il momento di forzare la situazione, presentandosi da Veronica per metterla in allarme su Nash quale principale sospettato dell'omicidio del marito. La donna fugge nascondendosi dentro il camion delle consegne di un corriere. Nello stesso momento il tribunale le ha accordato il diritto di amministrazione dei conti del defunto marito, quindi si precipita in banca a impossessarsi dei soldi che Tony teneva dentro una delle numerose cassette di sicurezza. Accortisi della fuga, Bosch ed Edgar si precipitano a raggiungerla, convinti che anche Nash stia facendo altrettanto e quindi potranno finalmente scoprire se la donna e il suo uomo della sicurezza siano alleati oppure concorrenti. Veronica apre la cassetta di sicurezza, restando basita nel trovare al suo interno solamente alcuni autoscatti di Tony con Layla. All'esterno della banca confluiscono Bosch ed Edgar, gli uomini di Marks e quelli di Nash. Nella susseguente sparatoria Marks perde la vita, mentre Nash e Mo restano feriti. Il primo riesce a fuggire, mentre la seconda \u00e8 tratta in arresto assieme a Veronica.\nIrving arriva sul posto, chiedendo in modo concitato a Bosch cosa diamine sia accaduto.\nSignora dei martiri.\nTrama.\nBosch mostra all'esterrefatta Veronica le immagini delle telecamere della banca, dove si vede Layla recarsi alla cassetta di sicurezza di Tony il giorno dopo la sua morte. Rilasciata per assenza di prove, Veronica \u00e8 contattata da Martin Weiss, l'avvocato di Joey Marks, che le offre il 50% dei proventi dei suoi traffici per chiudere qui la faccenda. Mo \u00e8 piantonata in ospedale e si sta accordando con il procuratore per dare informazioni a proposito della squadra allestita da Nash. Costui intanto \u00e8 riuscito a raggiungere Catherine Cass, un'amica veterinaria che vive in un posto isolato, l'ideale per continuare a nascondersi. Bosch ed Edgar iniziano a indagare sui titoli al portatore, una forma di investimento che sta ormai scomparendo, ma molto redditizia per riciclare denaro. Marks possedeva un nutrito portafoglio di questi titoli, del quale si sono perse le tracce.\nMo attribuisce a Reilly, il galoppino di Nash, la responsabilit\u00e0 dei delitti di George Irving ed Eddie Arceneaux. Bosch annuncia a Veronica che, una volta catturato Nash, dovr\u00e0 testimoniare in tribunale. In quel momento Edgar installa il gps sulla macchina della donna, cos\u00ec da poterla tenere d'occhio, accorgendosi che fuori dalla sua villa \u00e8 parcheggiata la macchina dell'avvocato Weiss. Quest'ultimo mostra un interesse sessuale verso Veronica, la quale da par suo non si nega al corteggiamento. La polizia di Los Angeles punta a reinserire Rykov all'interno dell'organizzazione di Marks, poich\u00e9 nei fatti la sua copertura non \u00e8 ufficialmente saltata. Tenzer ha rassegnato le dimissioni e il sindaco Ramos offre a Irving il posto di capo della polizia. La morte di George ha ovviamente raffreddato l'interesse di Irving verso la tanto agognata carica, per cui accetta di essere nominato a interim e poter impiegare le risorse del dipartimento per indagare sulla tragedia del figlio. La traccia dei titoli al portatore conduce Bosch ed Edgar direttamente alla Chiesa armena, poich\u00e9 \u00e8 stato loro riferito che erano stati incassati da Padre Tabakian alcune settimane prima. Contemporaneamente, Veronica pretende che il prete glieli restituisca e, non ricevendo risposta positiva, lo uccide con un paio di forbici. Bosch ed Edgar arrivano quando Tabakian \u00e8 ormai morto e arrestano Veronica.\nBosch sta assistendo in centrale alle dimissioni di Tenzer, quando suona il telefono. All'altro capo c'\u00e8 Annette, una vecchia amica di sua madre, che sta per morire e ha necessit\u00e0 di vederlo per dirgli alcune cose importanti.\nTutti sono importanti.\nTrama.\nAnnette racconta a Bosch che, la notte in cui sua madre mor\u00ec, si trovava in compagnia di un affascinante cliente di nome Mitch. Quando trov\u00f2 il cadavere dell'amica, Annette fece una telefonata anonima alla polizia, prima di fuggire e abbandonare il mondo della prostituzione. Bosch si reca al City Center Motel, dove la madre e Annette si prostituivano, chiedendo al proprietario di poter spulciare negli archivi della struttura. Qui scopre che nel 1980, anno successivo a quello in cui \u00e8 morta sua madre, si verificarono ben due omicidi di donne. Bosch discute della faccenda con John Caffrey, il detective che all'epoca indag\u00f2 sul caso, ricevendo l\u2019indicazione che Mitch era un informatore della narcotici. Non avendo pi\u00f9 bisogno di diventare capo della polizia, Irving \u00e8 libero di rompere il patto con O'Shea e assestare il colpo definitivo alla sua campagna elettorale, facendo pervenire al Los Angeles Times il famigerato video della fuga di Waits che lo inchioda alle sue responsabilit\u00e0. Bosch apprende con disgusto che Veronica Allen ha scelto come avvocato Honey Chandler, il procuratore con cui si scontr\u00f2 nel caso Flores.\nEdgar riesce a risalire, attraverso il numero di matrice di due delle pistole trovate in mano agli uomini di Nash, alla riserva di caccia di Canion Country. Bosch e il partner raggiungono il posto, dove \u00e8 asserragliato Nash che non intende consegnarsi ed \u00e8 quindi disposto a lottare fino all'ultimo sangue. Nello scontro a fuoco Nash rimane ferito e si lascia sfuggire una granata, mandando a fuoco la catapecchia e finendo ammanettato da Edgar. Bosch ha scoperto che Irving faceva parte della squadra della narcotici che aveva indagato sulla morte di sua madre. Per questa ragione, avendo mantenuto la promessa di catturare l'assassino di George, adesso Bosch vuole che il capo della polizia interceda presso le alte sfere per scoprire chi si nasconda dietro l\u2019identit\u00e0 di Mitch.\nBosch riesce a rintracciare Mitch, uno sforzo purtroppo inutile perch\u00e9 costui \u00e8 morto da un paio d'anni. Convinto che Mitch sia l'assassino di sua madre, Bosch non pu\u00f2 far altro che sputare sulla sua tomba."}
{"id": "6213506", "revid": "439868", "url": "https://it.wikipedia.org/wiki?curid=6213506", "title": "Scuola italiana Roma di Algeri", "text": "La Scuola italiana Roma di Algeri (in francese: \"\u00e9cole italienne Rome d'Alger\") \u00e8 un istituto scolastico parificato di Hydra in Algeria.\nStoria.\nFondata nel 2009, \u00e8 stata riconosciuta, in tutti gli ordini e gradi, dal Ministero degli esteri nello stesso anno . Lo stesso ministero ha inserito il liceo nelle sue scuole italiane all'estero ed \u00e8 stato legalizzato il 26 giugno 2014.\nStruttura.\nLa scuola dispone di un'offerta formativa che va dalla scuola materna alle superiori."}
{"id": "6213507", "revid": "1573940", "url": "https://it.wikipedia.org/wiki?curid=6213507", "title": "Bensekrane", "text": "Bensekrane \u00e8 un comune dell'Algeria, situato nella provincia di Tlemcen."}
{"id": "6213509", "revid": "634034", "url": "https://it.wikipedia.org/wiki?curid=6213509", "title": "Dispense della seconda serie delle Famiglie celebri italiane", "text": "La tabella seguente riporta i 78 fascicoli pubblicati nella seconda serie delle \"Famiglie celebri italiane\", pubblicate tra il 1902 e il 1923."}
{"id": "6213510", "revid": "1573940", "url": "https://it.wikipedia.org/wiki?curid=6213510", "title": "Sidi Abdelli", "text": "Sidi Abdelli \u00e8 un comune dell'Algeria, situato nella provincia di Tlemcen."}
{"id": "6213511", "revid": "1573940", "url": "https://it.wikipedia.org/wiki?curid=6213511", "title": "Chetouane", "text": "Chetouane \u00e8 un comune dell'Algeria, situato nella provincia di Tlemcen."}
{"id": "6213512", "revid": "767487", "url": "https://it.wikipedia.org/wiki?curid=6213512", "title": "A\u00efn Fezza", "text": "A\u00efn Fezza \u00e8 un comune dell'Algeria, situato nella provincia di Tlemcen."}
{"id": "6213513", "revid": "628767", "url": "https://it.wikipedia.org/wiki?curid=6213513", "title": "Foreste di pianura della Guinea orientale", "text": "Le foreste di pianura della Guinea orientale sono un'ecoregione dell'ecozona afrotropicale, definita dal WWF (codice ecoregione: AT0111), che si estende tra il sud-est della Costa d'Avorio e il sud-ovest del Ghana, con piccole \"enclaves\" in Togo e Benin. Formano, assieme alle foreste di pianura della Guinea occidentale e alle foreste montane della Guinea, la regione denominata foreste umide della Guinea, inclusa nella lista Global 200.\nTerritorio.\n\u00c8 un'ecoregione di foresta pluviale con un'estensione di 189.400\u00a0km\u00b2. L'area principale dell'ecoregione \u00e8 compresa dal fiume Sassandra, in Costa d'Avorio, a ovest, dal golfo di Guinea a sud e dal lago Volta, in Ghana, a est. Nell'interno, la regione si estende per oltre un centinaio di chilometri. A ovest confina con le foreste di pianura della Guinea occidentale e a nord e a est con il mosaico di foresta e savana della Guinea. Inoltre, entro i confini di quest'ultima regione, nel corridoio del Dahomey, si incontrano varie \"enclaves\" di foreste di pianura della Guinea orientale sui monti del Togo, nell'ovest del paese omonimo, e sulla catena dell'Atakora, nel nord-ovest del Benin, al di sopra dei 600\u00a0m di altitudine. Sulla costa si trovano alcune \"enclaves\" di mangrovie guineane. Le differenze con le foreste di pianura della Guinea occidentale si basano soprattutto sulla presenza di specie distintive di anfibi, farfalle e piante. La regione principale \u00e8 costituita da una pianura ondulata che si eleva fino a 300\u00a0m, costellata di \"inselberg\", alcuni dei quali superano i 400\u00a0m. I monti del Togo oltrepassano i 1000\u00a0m, mentre la catena dell'Atakora non supera i 650. Le temperature oscillano tra i 22 e i 34\u00a0\u00b0C nei pressi della costa e tra i 10 e i 43\u00a0\u00b0C nell'interno. \u00c8 presente una stagione secca, che dura tra quattro e cinque mesi, e una umida, con precipitazioni annue comprese tra 1000 e 2500\u00a0mm, pi\u00f9 intense nei pressi della costa.\nFlora.\nLa regione \u00e8 caratterizzata da foreste pluviali umide sempreverdi che, spostandosi a nord, sfumano pian piano in foreste semi-sempreverdi sempre pi\u00f9 aride. Le foreste pluviali umide sono caratterizzate da alberi della famiglia delle Mimosacee e delle Cesalpiniacee, mentre le foreste semi-sempreverdi, relativamente pi\u00f9 ricche dal punto di vista floristico, includono rappresentanti della famiglia delle Meliacee, delle Crisobalanacee e delle Rubiacee. Le foreste aride settentrionali, al confine con la fascia delle savane, ospitano varie specie che periodicamente perdono le proprie foglie.\nFauna.\nLa diversit\u00e0 dei primati \u00e8 alta, ma molte specie sono a rischio di estinzione. L'ecoregione ospita piccole popolazioni isolate di elefante di foresta (\"Loxodonta cyclotis\"). I principali predatori della regione sono il leopardo (\"Panthera pardus\"), il gatto dorato africano (\"Caracal aurata\") e la civetta africana (\"Civettictis civetta\"), ma sono tutti e tre molto rari. Quattro specie di mammiferi sono endemiche dell'ecoregione: tre roditori (\"Dephomys defua\", \"Malacomys cansdalei\" e \"Leimacomys buettneri\") e un toporagno (\"Crocidura wimmeri\"). La diversit\u00e0 dell'avifauna \u00e8 elevata. Tra le specie principali possiamo citare la faraona pettobianco (\"Agelastes meleagrides\"), l'averla cuculo del Ghana (\"Lobotos lobatus\"), il bucero guancebrune (\"Bycanistes cylindricus\"), la civetta nana di Ituri (\"Glaucidium castaneum\"), l'illadopsis alirossicce (\"Illadopsis rufescens\"), la prinia di Sierra Leone (\"Schistolais leontica\"), lo storno splendente codarame (\"Hylopsar cupreocauda\"), l'apalis di Sharpe (\"Apalis sharpii\"), il silvide capinero (\"Bathmocercus cerviniventris\"), il picatarte collobianco (\"Picathartes gymnocephalus\"), l'averla di macchia di Lagden (\"Malaconotus lagdeni\") e il gufo pescatore rossiccio (\"Scotopelia ussheri\"). L'erpetofauna \u00e8 stata finora poco studiata. Tuttavia, sono presenti una specie endemica di rettile e tredici di anfibi, quasi tutte rane arboricole della famiglia dei Racoforidi.\nConservazione.\nVaste aree di foresta sono state distrutte e trasformate in fattorie e piantagioni. Molto diffuse sono anche la caccia e l'abbattimento degli alberi, sia per ricavare combustibile che per l'esportazione di legni pregiati, come il \u00abteak africano\u00bb (\"Chlorophora\") e i mogani dei generi \"Khaya\" ed \"Entandrophragma\". Le aree intatte sono molto frammentate e isolate. Meno dell'1% dell'ecoregione \u00e8 protetto."}
{"id": "6213514", "revid": "16441", "url": "https://it.wikipedia.org/wiki?curid=6213514", "title": "Cesanese d'Affile", "text": ""}
{"id": "6213515", "revid": "110157", "url": "https://it.wikipedia.org/wiki?curid=6213515", "title": "Serie C NFLI 2005", "text": "La Serie C NFLI 2005 \u00e8 stata la diciannovesima edizione del terzo livello del campionato italiano di football americano (quinta con la denominazione Serie C, terza edizione a 9 giocatori); \u00e8 stato organizzato dalla NFL Italia.\nPlayoff.\nIII Ninebowl.\nIl III Ninebowl si \u00e8 disputato il 15 maggio 2005 al Campo Paolo VI di Brugherio. L'incontro \u00e8 stato vinto dai Barbari Roma Nord sui Blue Storms Gorla Minore con il risultato di 14 a 0."}
{"id": "6213516", "revid": "110157", "url": "https://it.wikipedia.org/wiki?curid=6213516", "title": "Toppserien 2016", "text": "La Toppserien 2016 \u00e8 stata la 33\u00aa edizione della massima serie del campionato norvegese di calcio femminile. La competizione \u00e8 iniziata il 28 marzo 2016 con la 1\u00aa giornata ed \u00e8 terminata il 5 novembre 2016 con i play-off promozione-retrocessione. La squadra campione in carica era lo LSK Kvinner, che aveva vinto il titolo per la terza volta nella sua storia nella passata edizione, e che \u00e8 riuscito ad imporsi nuovamente al termine dell'annata.\nStagione.\nFormula.\nLe 12 squadre partecipanti si affrontano in un girone di andata e ritorno per un totale di 22 giornate.\nLa squadra campione di Norvegia ha il diritto di partecipare alla UEFA Women's Champions League 2017-2018 partendo dai sedicesimi di finale.\nLa penultima classificata affronta la seconda classificata in 1. divisjon nello spareggio promozione-retrocessione.\nL'ultima classificata retrocede direttamente in 1. divisjon.\nNovit\u00e0.\nLa prima classificata della 1. divisjon 2015, l'Ur\u00e6dd, \u00e8 stata promossa al posto del retrocesso Grand Bod\u00f8. Il Medkila ha mantenuto il posto in Toppserien dopo aver sconfitto il Lyn Oslo nei play-off promozione-retrocessione.\nClassifica finale.\nLegenda:\n\u00a0\u00a0\u00a0\u00a0\u00a0 Campione di Norvegia e ammessa alla UEFA Women's Champions League 2017-2018\n\u00a0\u00a0\u00a0\u00a0\u00a0 Ammessa alla UEFA Women's Champions League 2017-2018\n Ammessa allo spareggio promozione-retrocessione\n\u00a0\u00a0\u00a0\u00a0\u00a0 Retrocessa in 1. divisjon 2017\nStatistiche.\nClassifica marcatrici.\nStatistiche da sito federazione"}
{"id": "6213518", "revid": "1043175", "url": "https://it.wikipedia.org/wiki?curid=6213518", "title": "Jin Izumisawa", "text": ""}
{"id": "6213521", "revid": "599013", "url": "https://it.wikipedia.org/wiki?curid=6213521", "title": "Aldo Neri (allenatore di calcio)", "text": "Carriera.\nNella stagione 1937-1938 allena il , concludendo al quattordicesimo posto in classifica il campionato di Serie C; dal 1939 al 1943 ha allenato il , sempre nella medesima categoria.\nNella stagione 1945-1946 ha allenato il nel campionato di Serie B-C Alta Italia, venendo esonerato nel finale di stagione e sostituito in panchina da Garavelli. Nella stagione 1951-1952 ha sostituito Giacinto Ellena sulla panchina del , nel campionato di Promozione. Dopo il sedicesimo posto in classifica conquistato in campionato \u00e8 stato riconfermato sulla panchina dei bianconeri anche per la stagione 1952-1953, disputata sempre in Promozione (diventata per\u00f2 nel frattempo il massimo livello regionale a causa della nascita della IV Serie), nella quale \u00e8 stato per\u00f2 sostituito a stagione in corso da Marcello Pellarin.\nNel dicembre del 1957 subentra a Giano Pattini sulla panchina del , con cui arriva ottavo in classifica nella Seconda Categoria del Campionato Interregionale.\nDopo tre giornate della stagione 1976-1977 \u00e8 tornato ad allenare il Cesena, in Serie A; in particolare, \u00e8 subentrato in coppia con Paolo Ferrario a Giulio Corsini, restando in carica per due partite (l'1-1 esterno contro l' e lo 0-0 casalingo contro il ) per poi essere sostituito da Tom Rosati, rimasto in carica per sole quattro partite (con altrettante sconfitte) e a sua volta risostituito dalla coppia Ferrario-Neri, rimasta in carica per le rimanenti ventuno partite di campionato, concluse con un bilancio di 3 vittorie, 6 pareggi e 12 sconfitte e con l'ultimo posto in classifica, con conseguente retrocessione in Serie B."}
{"id": "6213524", "revid": "767487", "url": "https://it.wikipedia.org/wiki?curid=6213524", "title": "Erection", "text": "Erection \u00e8 un cortometraggio del 1971 diretto da John Lennon con musiche di Y\u014dko Ono.\nDescrizione.\nIl cortometraggio consiste in una serie di fotografie che documentano gradualmente la costruzione del London International Hotel (l'attuale Marriott Hotel Kensington) al numero 147 di Cromwell Road, nel quartiere di Kensington. Le fotografie furono scattate da un singolo punto di vista nel corso di qualche mese tra il 1970 e il 1971; con una macchina posizionata dal fotografo Iain Macmillan, gi\u00e0 autore dell'iconica copertina dell'album \"Abbey Road\" dei Beatles. Lennon chiese espressamente il permesso di fotografare tutta la costruzione dell'edificio. Il materiale venne riversato in formato 16 mm da George Maciunas, fondatore del movimento artistico d'avanguardia Fluxus.\nLa colonna sonora \u00e8 costituita dai brani \"Airmale\" e \"You\" tratti dall'album \"Fly\" di Y\u014dko Ono.\nQuando Lennon e Ono apparvero al Dick Cavett Show l'11 settembre 1971, Lennon disse che l'ispirazione per il cortometraggio gli era venuta quando, trovandosi spesso in viaggio, mancava da tanto tempo in una particolare citt\u00e0, e tornando, trovava sempre dei grossi edifici nuovi costruiti nel frattempo in sua assenza. Inoltre, egli sottoline\u00f2 come il film, attraverso un cespuglio ripreso nell'insieme, mostrasse lo scorrere delle stagioni."}
{"id": "6213525", "revid": "110157", "url": "https://it.wikipedia.org/wiki?curid=6213525", "title": "Comitato britannico per i toponimi antartici", "text": "Il Comitato britannico per i toponimi antartici (in inglese \"UK Antarctic Place-Names Committee\", \"UK-APC\") \u00e8 un comitato consultivo governativo del Regno Unito, parte del Foreign and Commonwealth Office, che ha il compito di proporre nomi per luoghi geografici situati nel Territorio Antartico Britannico (in inglese \"British Antarctic Territory\", \"BAT\") e nella Georgia del Sud e Isole Sandwich Australi, SGSSI, due territori britannici d'oltremare. I nomi proposti sono poi ufficialmente approvati dai commissari del BAT e del SGSSI rispettivamente e pubblicati sui dizionari geografici dei due territori, curati e redatti dal Comitato stesso. I toponimi del Territorio Antartico Britannico sono poi pubblicati anche sul dizionario geografico composito dell'Antartide redatto dal Comitato scientifico per la ricerca in Antartide.\nIl Comitato pu\u00f2 anche giudicare proposte per nuovi nomi di formazioni geografiche situate in territori antartici esterni al BAT e al SGSSI, avanzate dai suoi omologhi di altre nazioni o, nel caso in cui il territorio non sia oggetto di rivendicazioni, dal Comitato stesso."}
{"id": "6213526", "revid": "287204", "url": "https://it.wikipedia.org/wiki?curid=6213526", "title": "Orlandina Basket 2016-2017", "text": "Questa voce raccoglie le informazioni riguardanti l'Orlandina Basket nelle competizioni ufficiali della stagione 2016-2017.\nStagione.\nLa stagione 2016-2017 dell'Orlandina Basket sponsorizzata Betaland, \u00e8 la 6\u00aa nel massimo campionato italiano di pallacanestro, la Serie A.\nOrganigramma societario.\n\"Aggiornato al 30 novembre 2016.\"\nRoster.\n\"Aggiornato al 24 aprile 2017.\"\nStatistiche.\nStatistiche di squadra.\n\"Aggiornate al 4 gennaio 2017.\"\nStatistiche dei giocatori.\nIn campionato.\n\"Aggiornate al 4 gennaio 2017.\""}
{"id": "6213527", "revid": "287204", "url": "https://it.wikipedia.org/wiki?curid=6213527", "title": "Qatar Stars League 2016-2017", "text": "La Qatar Stars League 2016-2017 \u00e8 stata la 44\u00aa edizione del massimo livello del campionato qatariota di calcio. Il campionato \u00e8 iniziato il 15 settembre 2016 ed \u00e8 terminato il 15 aprile 2017.\nClassifica finale.\nLegenda:\n\u00a0\u00a0\u00a0\u00a0\u00a0 Campione del Qatar e ammessa alla AFC Champions League 2018\n\u00a0\u00a0\u00a0\u00a0\u00a0 Ammesse alle qualificazioni della AFC Champions League 2018\n\u00a0\u00a0\u00a0\u00a0\u00a0 Ammessa alla Coppa dei Campioni del Golfo 2018\n\u00a0\u00a0\u00a0\u00a0\u00a0 Retrocesse in Qatar Second Division 2017-2018"}
{"id": "6213528", "revid": "1345932", "url": "https://it.wikipedia.org/wiki?curid=6213528", "title": "UK Antarctic Place-names Committee", "text": ""}
{"id": "6213529", "revid": "767487", "url": "https://it.wikipedia.org/wiki?curid=6213529", "title": "Ahmed Duiedar", "text": "Carriera.\nClub.\nHa giocato nel campionato egiziano e kuwaitiano.\nNazionale.\nHa esordito con la maglia della Nazionale nel 2010 e venendo convocato per la Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 30 giugno 2017.\""}
{"id": "6213530", "revid": "1305772", "url": "https://it.wikipedia.org/wiki?curid=6213530", "title": "Rocky (Original Motion Picture Score)", "text": "Rocky (Original Motion Picture Score) \u00e8 un album in studio del compositore statunitense Bill Conti, pubblicato il 12 novembre 1976 e contenente la colonna sonora del film \"Rocky\", in concomitanza con l'uscita della pellicola nelle sale cinematografiche.\nDescrizione.\nLe musiche sono curate da Bill Conti. Dall'album \u00e8 stato estratto il singolo \"Gonna Fly Now\".\nEdizioni.\nPubblicata il 12 novembre 1976 dalla United Artists Records in vinile e musicassetta, la colonna sonora viene riedita in CD da EMI il 7 novembre 1988."}
{"id": "6213531", "revid": "716642", "url": "https://it.wikipedia.org/wiki?curid=6213531", "title": "Ali Gabr", "text": "Caratteristiche tecniche.\nRoccioso difensore centrale, efficace nel gioco aereo, nell'affrontare il diretto opponente nell'uno contro uno e nel leggere il gioco avversario. In possesso di una discreta agilit\u00e0, che gli consente di uscire palla al piede per impostare l'azione dalle retrovie, \u00e8 capace di disimpegnarsi sia in una linea difensiva a quattro che in una difesa a tre.\nCarriera.\nClub.\nMuove i suoi primi passi nelle giovanili dell'Ismaily. Esordisce tra i professionisti il 6 agosto 2009 alla prima giornata di campionato contro l'El Mansoura, debuttando da titolare al centro della difesa. Dopo una parentesi di due stagioni trascorsa tra le file dell'Al-Ittihad Alessandria, il 15 luglio 2014 firma un quinquennale con lo Zamalek. Esordisce con i \"Cavalieri Bianchi\" da titolare il 14 settembre nel derby del Cairo perso ai calci di rigore - 0-0 il risultato alla fine dei tempi regolamentari - contro l'Al-Ahly valido per la Supercoppa d'Egitto.\nTitolare al centro della difesa in coppia con Mohamed Koffi - i due insieme riusciranno a mantenere la porta inviolata in 18 occasioni in campionato - contribuisce a fine stagione alla vittoria del titolo da parte della squadra, successo a cui segue quello della Coppa d'Egitto.\nIl 29 gennaio 2018 passa al West Bromwich in prestito oneroso - circa 500.000 euro - con diritto di riscatto fissato a 2.5 milioni di euro. Qui ritrova il connazionale - e compagno di reparto nella selezione egiziana - Ahmed Hegazy.\nA fine stagione, dopo non aver collezionato nessuna presenza con il West Bromwich, fa ritorno allo Zamalek. Il 9 luglio passa al Pyramids.\nNazionale.\nEsordisce con i \"Faraoni\" il 15 novembre 2014 contro il Senegal in un incontro valido per le qualificazioni alla Coppa d'Africa 2015, venendo schierato titolare al centro della difesa in coppia con Mohamed Nagieb. Il 29 gennaio 2016 mette a segno la sua prima rete in nazionale contro la Libia.\nComplice l'infortunio di Ramy Rabia, riesce a ritagliarsi una maglia da titolare al centro della difesa dei \"Faraoni\". Il 4 gennaio 2017 il CT C\u00faper lo inserisce nella lista dei 23 convocati che prenderanno parte alla Coppa d'Africa 2017. Il 4 giugno 2018 viene incluso nella lista dei 23 convocati per il . Prende parte da titolare ai tre incontri della fase a gironi, al termine della quale l'Egitto viene l'eliminato dalla competizione.\nStatistiche.\nPresenze e reti nei club.\n\"Statistiche aggiornate al 25 agosto 2021.\""}
{"id": "6213532", "revid": "1431409", "url": "https://it.wikipedia.org/wiki?curid=6213532", "title": "Tarek Hamed", "text": "Caratteristiche tecniche.\nVertice basso di centrocampo, forte fisicamente ed efficace nel gioco aereo, in grado di contrastare con efficacia il diretto avversario in tackle - seppur sia stato criticato dalla stampa a pi\u00f9 riprese per l'eccessiva irruenza negli interventi, che lo porta a commettere falli evitabili - abbinata ad una discreta tecnica - e di far ripartire l'azione.\nCarriera.\nClub.\nMuove i suoi primi passi nell', prima di essere tesserato dallo nel 2010. L'8 settembre 2014 firma un contratto valido per cinque stagioni con lo Zamalek. Il 30 luglio 2015 lo Zamalek si laurea campione d'Egitto. A questo successo seguir\u00e0 quello della Coppa d'Egitto.\nNazionale.\nEsordisce con la selezione dei \"Faraoni\" il 7 marzo 2013 contro il Qatar in amichevole dal primo minuto. Lascia il terreno di gioco al 27' della ripresa al posto di Amr Marei. Il 4 gennaio 2017 il CT H\u00e9ctor C\u00faper lo inserisce nella lista dei 23 convocati che prenderanno parte alla Coppa d'Africa 2017.\nIl 4 giugno 2018 viene incluso nella lista dei 23 convocati per il . Prende parte da titolare ai tre incontri della fase a gironi, al termine della quale l'Egitto viene l'eliminato dalla competizione. L'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019.\nStatistiche.\nPresenze e reti nei club.\n\"Statistiche aggiornate al 27 agosto 2021.\""}
{"id": "6213537", "revid": "1568601", "url": "https://it.wikipedia.org/wiki?curid=6213537", "title": "Kur (fiume)", "text": "Il Kur (; anche conosciuto con il nome di \"Olgon\") \u00e8 un fiume dell'Estremo oriente russo che scorre nel Territorio di Chabarovsk).\nIl fiume \u00e8 il ramo sorgentizio di sinistra della Tunguska (bacino idrografico dell'Amur). Nasce dal versante meridionale della catena dei monti Mjao\u010dan a un'altitudine di circa 900\u00a0m, scorrendo poi con direzione mediamente sud-occidentale; si unisce con il fiume Urmi (ramo sorgentizio di destra) dando origine alla Tunguska alcuni chilometri a valle dell'insediamento di Smidovi\u010d. Il fiume non incontra centri urbani di rilievo in tutto il suo corso: il maggiore \u00e8 il piccolo villaggio di Pobeda. La lunghezza del fiume \u00e8 di 434\u00a0km, l'area del bacino \u00e8 di 13\u00a0700\u00a0km\u00b2. Il Kur \u00e8 navigabile fino al villaggio di Pobeda.\nI maggiori affluenti del fiume sono: Ulika (lungo 157\u00a0km), Birakan (108\u00a0km), Jarap, Alga.\nFauna.\nIl fiume Kur \u00e8 popolato da: taimen, temolo, \"Brachymystax lenok\" e pesci della sottofamiglia \"Salmoninae\". I salmoni vengono qui per deporre le uova."}
{"id": "6213538", "revid": "767487", "url": "https://it.wikipedia.org/wiki?curid=6213538", "title": "Ibrahim Salah", "text": "Carriera.\nClub.\nHa giocato nel campionato egiziano e saudita.\nNazionale.\nHa esordito con la maglia della Nazionale nel 2010 e venendo convocato per la Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 20 febbraio 2018.\""}
{"id": "6213539", "revid": "767487", "url": "https://it.wikipedia.org/wiki?curid=6213539", "title": "Mark Elder", "text": " \u00c8 il direttore musicale dell'Hall\u00e9 Orchestra di Manchester, Inghilterra.\nVita e carriera.\nElder nacque a Hexham, Northumberland, figlio di un dentista. Ha suonato il fagotto, quando era nella scuola primaria ed alla Bryanston School, Dorset, dove \u00e8 stato uno dei musicisti pi\u00f9 importanti (fagotto e tastiere) della sua generazione. Ha frequentato il College Corpus Christi di Cambridge, dove studi\u00f2 musica ed \u00e8 stato uno studioso di corale. In seguito divenne un protetto di Sir Edward Downes e acquis\u00ec esperienza di direzione nelle opere di Verdi in Australia, nel Teatro dell'opera di Sydney.\nElder e sua moglie Mandy hanno una figlia, Katie.\nENO e la collaborazione con diverse orchestre.\nDal 1979 al 1993 Elder \u00e8 stato il direttore musicale della English National Opera (ENO). Era conosciuto come parte del team \"Power House\", che comprendeva anche il direttore generale Peter Jonas e il direttore artistico David Pountney, e che ha dato ad ENO diversi anni di grande successo di produzioni. Elder ha anche prestato servizio come direttore principale ospite della City of Birmingham Symphony Orchestra (1992-1995) e direttore musicale della Rochester Philharmonic Orchestra (1989-1994). Ha inoltre ricoperto incarichi di Direttore Ospite Principale della BBC Symphony Orchestra (1982-1985) e i London Mozart Players (1980-1983).\nGli anni della Halle.\nElder fu nominato direttore musicale della Hall\u00e9 Orchestra nel 1999. Il suo primo concerto come direttore musicale \u00e8 stato nel mese di ottobre del 2000.\nEgli ha proposto diverse idee innovative per i concerti. Queste hanno compreso l'abbandono del tradizionale abito da concerto serale. Si ritiene generalmente che Elder abbia riportato l'orchestra ad elevati standard musicali, dopo un periodo in cui l'esistenza dell'orchestra era continuamente in forse. Nel 2004 firm\u00f2 un contratto per estendere il suo mandato dal 2005 al 2008, con un'estensione facoltativa di due anni, alla fine di quel periodo. Un rapporto del 2005 ha indicato che Elder sarebbe rimasto con l'orchestra almeno fino al 2010.\nNel maggio del 2009 l'orchestra annunci\u00f2 l'estensione del contratto di Elder fino al 2015. Nel novembre 2013, la Hall\u00e9 ha annunciato l'ulteriore estensione del contratto di Elder fino \"almeno al 2020\". \u00c8 stato Presidente del London Philharmonic Choir dal 2014 ad oggi.\nDichiarazioni pubbliche.\nDiresse per la prima volta Last Night of the Proms nel 1987. Era stato programmato di dirigere ancora una volta nel 1990, ma le sue osservazioni sulla natura di alcune delle selezioni tradizionali dei Proms, nel contesto della imminente prima guerra del Golfo, port\u00f2 al suo licenziamento da quell'impegno. Nel 2006 torn\u00f2 a dirigere la BBC Symphony Orchestra per il suo secondo ingaggio \"Last Night\" e us\u00f2 il tradizionale discorso al termine del concerto per criticare le restrizioni sul bagaglio degli aerei, in atto a seguito della scoperta di un complotto nel 2006 su un aereo transatlantico, che rese difficile per i musicisti portare i loro strumenti a bordo degli aerei. In un riferimento al fatto che i computer portatili sono ora autorizzati nelle cabine degli aerei, Elder ha dichiarato \"... mi sembra che l'anno prossimo dovremo tutti guardare avanti per un \"Concerto per laptop e orchestra.\"\" Ha anche fatto un appello per i bambini per dar loro pi\u00f9 opportunit\u00e0 di cantare a scuola.\nPremi.\nHa vinto un Olivier Award nel 1991 per il suo eccellente lavoro alla English National Opera. Ha ricevuto il premio \"Direttore 2006\" della Royal Philharmonic Society. Nell'aprile 2007 Elder \u00e8 stato uno degli otto direttori di orchestre britanniche ad approvare il manifesto decennale per la sensibilizzazione alla musica classica, \"Costruire sull'Eccellenza: Orchestre per il XXI secolo\", per aumentare la presenza della musica classica nel Regno Unito, dando tra l'altro l'ingresso gratuito a tutti gli scolari britannici ad un concerto di musica classica. Elder ha ricevuto il cavalierato nel Queen's Birthday Honours di giugno 2008.\nL'Orchestra del secolo dei Lumi.\nOltre ad essere coinvolto nelle orchestre sopra citate, Elder \u00e8 diventato \"artista principale\" dell'Orchestra del secolo dei Lumi nel dicembre 2011. Come indicato nell'articolo: \"Il suo primo progetto con la OAE come artista principale era [di dare] una rappresentazione di \"Rom\u00e9o et Juliette\" di Berlioz il 18 febbraio 2012 presso la Royal Festival Hall di Londra\".\nStile.\nDescrivendo il suo stile di direzione, Elder ha dichiarato che, a differenza di Sir Adrian Boult, che era notoriamente uno che non sudava mai:\nIncisioni e scritti.\nElder ha registrato per le etichette discografiche Hyperion, NMC, Chandos, Opera Rara, e Glyndebourne, oltre che per la propria etichetta della Hall\u00e9 Orchestra. In aggiunta alle sue attivit\u00e0 di direzione e di registrazione, Elder ha anche scritto di musica per \"The Guardian\" e altri giornali."}
{"id": "6213559", "revid": "1522738", "url": "https://it.wikipedia.org/wiki?curid=6213559", "title": "Collina Scrosciante", "text": ""}
{"id": "6213561", "revid": "729019", "url": "https://it.wikipedia.org/wiki?curid=6213561", "title": "Hal Roach Studios", "text": "Gli Hal Roach Studios furono una serie di strutture per la produzione cinematografica, fondate dal produttore e regista cinematografico Hal Roach, presso l'8822 Washington Boulevard di Culver City, California.\nStoria.\nSorti nel 1914, gli Hal Roach Studios furono utilizzati inizialmente per la produzione di numerosi cortometraggi del cinema muto, specialmente di genere comico. Solo verso la fine degli anni venti gli studi vennero adattati per il cinema sonoro. Oltre ai film comici, negli studi vennero realizzate alcune pellicole western; in seguito vennero inserite altre attivit\u00e0, come radio e programmi televisivi.\nIl film comico rest\u00f2 comunque l'attivit\u00e0 principale della casa, in particolare grazie ad attori di grande successo come Stan Laurel ed Oliver Hardy, i principali collaboratori di Hal Roach, ai quali seguirono altri artisti di fama quali Charlie Chaplin e Buster Keaton.\nNegli anni cinquanta l'azienda inizi\u00f2 ad avere problemi economici, culminati con il crollo finanziario nel 1959; nel 1960, Hal Roach Jr., figlio del fondatore, tent\u00f2 di fondere l'azienda con altre case di produzione, ma senza successo. In quello stesso anno gli Hal Roach Studios cessarono di esistere e furono venduti.\nPochi anni dopo gli studi vennero abbattuti; oggi sul posto sorge un parcheggio e vari edifici. Sempre sul luogo, \u00e8 stata posta una targhetta che ricorda gli Hal Roach Studios, la quale recita: \"SITO DEGLI HAL ROACH STUDIOS LA FABBRICA DELLA RISATA NEL MONDO 1919 - 1963\"."}
{"id": "6213564", "revid": "1305772", "url": "https://it.wikipedia.org/wiki?curid=6213564", "title": "Rastan Saga II", "text": " oppure Nastar Warrior o solamente Nastar \u00e8 un videogioco arcade pubblicato da Taito nel 1988 ed \u00e8 il seguito di \" Rastan\", pubblicato l'anno precedente. Fu convertito per console Megadrive e TurboGrafx-16. Il videogioco \u00e8 un tipico Hack and slash con uso di armi bianche genere popolare all'epoca. Non riscosse un buon successo come il suo predecessore in quanto le parti grafiche, l'atmosfera e il sonoro non risultarono coinvolgenti come il primo videogioco. Inoltre al quarto livello versione arcade \u00e8 presente un bug, che impedisce al giocatore di raggiungere una piattaforma sospesa in aria, molto raramente tramite un glitch la piattaforma pu\u00f2 essere raggiunta.\nStoria.\n\"Rastania\" era un luogo sacro, in cui il tempio, chiamato \"Skyscraper (grattacielo)\", era salito in cielo. Chiunque riesca a conquistare \"Skyscraper\" potr\u00e0 dominare sulle terre di \"Rastania\". Un esercito malvagio vuole soggiogare questi mondi e \"Rastan\" si impegner\u00e0 per sconfiggere i malvagi e riportare la pace su \"Rastania\".\nModalit\u00e0 di gioco.\nIl videogioco \u00e8 un classico picchiaduro a scorrimento con l'uso di armi tipo spade e artigli. Il giocatore ha a disposizione anche uno scudo che sar\u00e0 in grado di parare alcuni colpi nemici. La modalit\u00e0 cooperativa a due giocatori \u00e8 supportata. L'azione si svolge su cinque livelli con altrettanti boss di fine livello.\nArmi.\nRastan ha a disposizione diverse armi, rilasciate dai nemici eliminati:\nSerie.\nLa serie di Rastan si compone in tre videogiochi, inoltre il personaggio principale compare come personaggio nel videogioco \"Champion Wrestler\", sempre di \"Taito\"."}
{"id": "6213566", "revid": "729019", "url": "https://it.wikipedia.org/wiki?curid=6213566", "title": "Coppa del Mondo di skeleton 2006", "text": "La Coppa del Mondo di skeleton 2005/06, ventesima edizione della manifestazione organizzata dalla Federazione Internazionale di Bob e Skeleton, \u00e8 iniziata il 9 novembre 2005 a Calgary, in Canada e si \u00e8 conclusa il 27 gennaio 2006 ad Altenberg, in Germania. Furono disputate quattordici gare: sette per quanto concerne gli uomini ed altrettante per le donne in sette localit\u00e0 diverse. Questa Coppa del Mondo si \u00e8 svolta come di consueto in parallelo alla Coppa del Mondo di bob.\nNel corso della stagione si tennero anche i XX Giochi olimpici invernali di , in Italia, competizioni non valide ai fini della Coppa del Mondo, mentre la tappa di Sankt Moritz assegn\u00f2 anche i titoli europei.\nVincitori delle coppe di cristallo, trofeo conferito ai vincitori del circuito, furono i canadesi Jeff Pain per gli uomini, al suo secondo alloro consecutivo, e Mellisa Hollingsworth per le donne, alla sua prima affermazione nel massimo circuito mondiale."}
{"id": "6213567", "revid": "767487", "url": "https://it.wikipedia.org/wiki?curid=6213567", "title": "Hors Satan", "text": "Hors Satan \u00e8 un film del 2011 diretto da Bruno Dumont.\n\u00c8 stato presentato alla 64\u00aa edizione del Festival di Cannes nella sezione Un Certain Regard.\nTrama.\nVicino ad un piccolo villaggio francese vive un ragazzo la cui vita \u00e8 scandita da una strana routine: caccia di frodo, accensione di fuochi e preghiera. Di lui si prende cura una ragazza che abita in una fattoria vicina e i due trascorrono il tempo immersi nella natura, tra boschi, dune e stagni, proprio dove si aggira il demonio.\nProduzione.\nRiprese.\nIl film \u00e8 stato girato in Francia nel Pas-de-Calais, in particolare a Ambleteuse e Bazinghen.\nDistribuzione.\nDopo l'anteprima del 16 maggio 2011 al Festival di Cannes, il film \u00e8 stato proiettato in molte altre manifestazioni cinematografiche internazionali:\n\u00c8 stato distribuito nelle sale cinematografiche francesi a partire dal 19 ottobre 2011.\nCritica.\nIl sito \"Metacritic\" assegna al film un punteggio di 63 su 100 basato su 11 recensioni, mentre il sito \"Rotten Tomatoes\" riporta il 78% di recensioni professionali con un giudizio positivo, con un voto medio di 6,3 su 10.\nValerio Sammarco su \"Cinematografo.it\" giudica il film \u00abtremendamente suggestivo nella messa in scena e altrettanto discutibile per la brutalit\u00e0 di alcune sequenze\u00bb, mentre Mark Deming su \"AllMovie\" definisce Bruno Dumont \u00absuperlativo nell'impostare uno stato d'animo freddo e minaccioso\u00bb, aggiungendo che \u00abse si vuole vedere un film che ci porta in luoghi inaspettati e ci immerge in un mondo in cui le cose sono raramente quello che sembrano in superficie, allora Dumont ci ha consegnato un potente, inquietante capolavoro\u00bb.\nSu \"The Guardian\" il critico britannico Peter Bradshaw elogia la regia di Bruno Dumont definendola \u00abfluente, snervante, avvincente\u00bb, e Lisa Schwarzbaum di \"Entertainment Weekly\" definisce il film \u00abun dramma austeramente selvaggio e religiosamente amorale ambientato nella selvaggia costa settentrionale della Francia\u00bb, aggiungendo che \u00abla rigorosa, seria attenzione di Dumont ai misteri del bene, del male e della fede premia coloro che sono disposti ad essere confusi\u00bb."}
{"id": "6213568", "revid": "1284772", "url": "https://it.wikipedia.org/wiki?curid=6213568", "title": "Ci si arrende", "text": "Ci si arrende \u00e8 un singolo del cantautore italiano Zucchero Fornaciari, il quarto estratto per il mercato italiano ed il secondo estratto (nella sua versione inglese) per il mercato inglese dal tredicesimo album in studio \"Black Cat\" e pubblicato il 6 gennaio 2017 in Italia ed il 7 novembre 2016 nel Regno Unito.\nDescrizione.\nSi tratta di una classica ballata che vede la partecipazione alla chitarra resofonica di Mark Knopfler, \"frontman\" dei Dire Straits. Il testo si avvicina alle tematiche affrontate nel concept album \"Chocabeck\". Zucchero si immagina di ritrovare Marzia, il suo primo \"amore di campagna\", e di confessarle che \u00e8 impossibile provare ancora quei sentimenti perch\u00e9 non si \u00e8 pi\u00f9 cos\u00ec genuini come da ragazzi e che bisogna arrendersi al fatto che quella purezza \u00e8 scomparsa e non potr\u00e0 pi\u00f9 tornare.\n\"Streets of Surrender (S.O.S.)\".\nPer il brano \u00e8 stata incisa anche una versione in lingua inglese, intitolata \"Streets of Surrender (S.O.S.)\" e che ha visto anche la partecipazione di Bono, cantante degli U2. In seguito all'invito da parte del musicista irlandese a Zucchero affinch\u00e9 quest'ultimo duettasse con lui in una delle due tappe italiane dell\"'Innocence + Experience Tour\" degli U2, Zucchero ha colto l'occasione per proporre a Bono un testo sulla melodia da lui composta. Bono ha accettato realizzando un brano contro l'odio ed il terrorismo, all'indomani degli attentati di Parigi. Il brano \u00e8 stato estratto come singolo per il mercato internazionale in data 7 novembre 2016.\nVideo musicale.\nNel videoclip, quelli che sembrano essere i protagonisti del videoclip del brano \"\u00c8 delicato\" del 2006, si ritrovano sulle rive del Delta del Po in un pomeriggio soleggiato, mentre Zucchero, nel saloon dove aveva interpretato il video di \"Partigiano reggiano\", rievoca il suo ricordo tramite la canzone."}
{"id": "6213571", "revid": "1573940", "url": "https://it.wikipedia.org/wiki?curid=6213571", "title": "Amieur", "text": "Amieur \u00e8 un comune dell'Algeria, situato nella provincia di Tlemcen."}
{"id": "6213572", "revid": "767487", "url": "https://it.wikipedia.org/wiki?curid=6213572", "title": "Fellaoucene", "text": "Fellaoucene \u00e8 un comune dell'Algeria, situato nella provincia di Tlemcen."}
{"id": "6213573", "revid": "1573940", "url": "https://it.wikipedia.org/wiki?curid=6213573", "title": "A\u00efn Fetah", "text": "A\u00efn Fetah \u00e8 un comune dell'Algeria, situato nella provincia di Tlemcen."}
{"id": "6213574", "revid": "1573940", "url": "https://it.wikipedia.org/wiki?curid=6213574", "title": "A\u00efn Kebira", "text": "A\u00efn Kebira \u00e8 un comune dell'Algeria, situato nella provincia di Tlemcen."}
{"id": "6213578", "revid": "1573940", "url": "https://it.wikipedia.org/wiki?curid=6213578", "title": "Ghazaouet", "text": "Ghazaouet \u00e8 un comune dell'Algeria, situato nella provincia di Tlemcen."}
{"id": "6213585", "revid": "402432", "url": "https://it.wikipedia.org/wiki?curid=6213585", "title": "SGS-Thomson", "text": ""}
{"id": "6213586", "revid": "1573940", "url": "https://it.wikipedia.org/wiki?curid=6213586", "title": "Dar Yaghmouracene", "text": "Dar Yaghmouracene \u00e8 un comune dell'Algeria, situato nella provincia di Tlemcen."}
{"id": "6213588", "revid": "1305772", "url": "https://it.wikipedia.org/wiki?curid=6213588", "title": "I Just Shot John Lennon", "text": "I Just Shot John Lennon \u00e8 un brano musicale del gruppo rock irlandese The Cranberries inserito nell'album \"To the Faithful Departed\" del 1996. \nIl brano.\nLa canzone narra gli eventi accaduti la notte dell'8 dicembre 1980, quando il musicista John Lennon fu assassinato da Mark David Chapman davanti al Dakota Building a New York. Si tratta di uno dei molti omaggi in musica dedicati a Lennon, che ripercorrono gli avvenimenti di quella notte.\nIl titolo della canzone deriva dalle parole pronunciate da Chapman la sera dell'omicidio di Lennon. Interrogato se fosse a conoscenza di quanto aveva appena fatto, egli rispose freddamente: \"\u00abYes, I just shot John Lennon\u00bb\" (\"Si, ho appena sparato a John lennon\").\nEsecuzioni dal vivo.\nI Cranberries eseguirono dal vivo la canzone al \"Late Night with David Letterman\" nel 1995. Altra versione live fu pubblicata come B-side del singolo \"Salvation\"."}
{"id": "6213589", "revid": "1573940", "url": "https://it.wikipedia.org/wiki?curid=6213589", "title": "Souahlia", "text": "Souahlia \u00e8 un comune dell'Algeria, situato nella provincia di Tlemcen."}
{"id": "6213591", "revid": "767487", "url": "https://it.wikipedia.org/wiki?curid=6213591", "title": "Sapekhburto K'lubi Gagra 2011-2012", "text": "Questa voce raccoglie le informazioni riguardanti il Sapekhburto K'lubi Gagra nelle competizioni ufficiali della stagione 2011-2012.\nStagione.\nNella stagione 2011-2012 il Gagra ha disputato la Umaglesi Liga, massima serie del campionato georgiano di calcio, terminando il torneo all'undicesimo posto con 21 punti conquistati in 22 giornate, frutto di 6 vittorie, 3 pareggi e 13 sconfitte. Di conseguenza, ha partecipato alla fase promozione/retrocessione con altre tre squadre di Umaglesi Liga e quattro squadre di Pirveli Liga, concludendo al settimo posto e venendo retrocesso in Pirveli Liga. In Sakartvelos tasi \u00e8 sceso in campo dal secondo turno, raggiungendo le semifinali dove \u00e8 stato eliminato dal Dila Gori. In UEFA Europa League \u00e8 stato subito eliminato al secondo turno preliminare dai ciprioti dell'Anorthosis.\nRosa.\n \n \n \n \n "}
{"id": "6213592", "revid": "827882", "url": "https://it.wikipedia.org/wiki?curid=6213592", "title": "Pan di zucchero (zucchero)", "text": "Il pan di zucchero o cono di zucchero \u00e8 la tradizionale forma a cono con la punta arrotondata utilizzata per la produzione e vendita dello zucchero raffinato fino alla fine del XIX secolo, quando venne introdotto lo zucchero semolato (cio\u00e8 macinato e ridotto in polvere) o in zolletta.\nIl cono di zucchero con punta arrotondata era il prodotto finale del processo di raffinazione della melassa scura, importata dalle regioni di coltivazione della canna da zucchero (Caraibi e Brasile), che la faceva diventare zucchero bianco: dopo l'ebollizione finale, il prodotto veniva granulato e infine raffreddato in stampi di forma conica e capovolti, da cui la forma del panetto di zucchero.\nIl pan di zucchero viene ancora prodotto per usi tradizionali in alcuni paesi, come ad esempio in Germania, Iran e Marocco.\nStoria.\nLe prime testimonianze sulla lavorazione dello zucchero in Giordania risalgono al XII-XIII secolo, ma un \"cono di zucchero\" viene citato solo nel IX secolo islamico dall'arabo al-Zubayr ibn Bakkar nel libro \"Al-Akhbar al-Muwaffaqiyyat.\"\nIn Europa, lo zucchero viene prodotto in Italia dal 1470, in Belgio dal 1508, in Inghilterra dal 1544, nei Paesi Bassi dal 1566, in Germania dal 1573 e in Francia dal 1613. La raffinazione della barbabietola da zucchero inizi\u00f2 nel 1799 in Europa, dove i pan di zucchero venivano prodotti nello stesso modo.\nFino alla met\u00e0 del XIX secolo il governo britannico impose un'alta tassazione per rendere impossibile alle sue colonie caraibiche la raffinazione in loco e impedire loro di produrre pani di zucchero finiti. In precedenza, anche il governo olandese aveva favorito le industrie di Amsterdam con un sistema di protezione fiscale per prevenire l'importazione dello zucchero bianco dell'India orientale. Al contrario, lo zucchero muscovado (grezzo e scuro), prodotto nelle piantagioni facendo bollire il succo fresco della canna da zucchero, veniva spedito tramite bastimenti in Europa, nell'ambito del cosiddetto \"triangolo del commercio\".\nNel XX secolo, con l'introduzione della centrifuga (che permette di drenare il liquido in eccesso pi\u00f9 in fretta), la produzione dei coni di zucchero diminu\u00ec fino a scomparire: in Danimarca e Svezia furono prodotti fino al 1940.\nProduzione.\nLo zucchero grezzo veniva raffinato con una serie di processi di ebollizione e filtrazione: quando, alla ebollizione finale, il prodotto era pronto per la granulazione (con una temperatura compresa tra 95 e 99\u00a0\u00b0C), veniva versato per il raffreddamento (43-50\u00a0\u00b0C) in stampi conici capovolti realizzati in ceramica o metallo, ognuno dei quali aveva un piccolo foro sulla punta: nei giorni successivi, le impurit\u00e0 dello sciroppo scuro o non cristallizzato venivano drenate, cadendo verso il basso in un bacino di raccolta. Inoltre, per migliorare ulteriormente la bianchezza dello zucchero, veniva pi\u00f9 volte applicata sulla punta del panetto una soluzione di argilla bianca e zucchero sciolto in acqua calda: in questo modo, il panetto veniva drenato delle impurit\u00e0, residui di melassa o altri coloranti. Il panetto veniva poi tolto dallo stampo, messo ad essiccare in una stanza riscaldata, tagliato nella sua forma finale ed infine avvolto in una confezione di carta da zucchero, generalmente di colore blu-azzurro (ovvero color carta da zucchero), per mantenere la bianchezza del prodotto.\nLa dimensione dello stampo pu\u00f2 variare anche in maniera considerevole e, generalmente, pi\u00f9 il cono era grande e minore era il grado zuccherino contenuto, la qual cosa determinava la qualit\u00e0 del prodotto e quindi il prezzo, sebbene lo zucchero raffinato venisse venduto e tassato in base al peso venduto.\nGeneralmente, la prima bollitura della materia grezza produce lo zucchero di migliore qualit\u00e0. Dal momento che gli scarti di lavorazione (impurit\u00e0 e rifiniture) vengono reimmessi all'inizio del ciclo produttivo, le successive bolliture sono progressivamente di minore qualit\u00e0.\nI panetti migliori, probabilmente quelli alti circa 13\u00a0cm, hanno un costo di produzione maggiore a causa del prolungamento delle operazioni di sbiancamento, mentre quelli grossi il doppio sono pronti gi\u00e0 dopo le prime bolliture.\nI pani con pi\u00f9 basso grado zuccherino erano pi\u00f9 difficili da cristallizzare, cosicch\u00e9 venivano utilizzati stampi pi\u00f9 grossi (250\u2013360\u00a0mm di diametro e alti 76\u00a0cm, per un peso di circa 16\u00a0kg), che in Gran Bretagna venivano chiamati \"bastards\", dal momento che venivano spesso prodotti con scarti provenienti dalle schiume di filtrazione durante l'ebollizione.\nIl metodo di produzione moderno \u00e8 differente, in quanto lo zucchero semolato in polvere (quindi gi\u00e0 raffinato) viene inumidito e pressato nella forma conica.\nUso.\nIl cono di zucchero veniva grattugiato, rotto con un martello, spezzato con speciali pinze e cesoie, oppure anche tagliato con una particolare taglierina o una scatola munita con una lama o raschietto.\nUsi tradizionali.\nPiccoli coni di zucchero, chiamati \"Zuckerhut\", vengono ancora prodotti in Germania per usi tradizionali e stagionali; in particolare lo \"Zuckerhut\" costituisce uno degli ingredienti principali utilizzato, dopo essere stato imbevuto di rum ed incendiato, per preparare la tipica bevanda alcolica natalizia conosciuta come \"Feuerzangenbowle\" (letteralmente: \"punch con pinze infuocate\").\nIl pan di zucchero sopravvive anche nel Nordafrica, dove la cultura maghrebina del t\u00e8 alla menta prevede che il pan di zucchero sia rotto con un tradizionale martelletto o speciali \"pinze da zucchero\", spesso riccamente decorati. In Marocco il \"pain de sucre\" (), prodotto con la canna da zucchero coltivata soprattutto nelle zone di Chichaoua e Souss ed un peso medio da 1\u20132\u00a0kg fino a 25\u00a0kg, \u00e8 un simbolo familiare e conviviale di prosperit\u00e0, di amicizia, solidariet\u00e0 e generosit\u00e0. Per questo motivo, viene regalato agli sposi durante il matrimonio, oppure offerto nelle cerimonie tradizionali che si tengono in occasione di nascite o pellegrinaggi. Grazie alla compattezza, \u00e8 un prodotto pi\u00f9 facile da trasportare e conservare, soprattutto nelle zone rurali e desertiche.\nIn Iran il pan di zucchero () viene offerto dagli studenti ai propri insegnanti, oppure come dono tradizionale nel matrimonio persiano.\nNella cultura di massa.\nMolti oggetti e luoghi, a causa della somiglianza conica, sono stati denominati o paragonati con il pan di zucchero.\nI primi esploratori portoghesi che giunsero a Rio de Janeiro, in Brasile, nel 1502 chiamarono Pan di Zucchero (\"P\u00e3o de A\u00e7\u00facar\"), la collina che oggi \u00e8 una delle principali attrazioni della citt\u00e0. Per lo stesso motivo di somiglianza, si ricordano l'edificio noto come \"Umgest\u00fclpter Zuckerhut\" (\"Pan di zucchero rovesciato\") a Hildesheim (Germania), lo scoglio Pan di Zucchero in Sardegna e l'Abete rosso \"Pan di zucchero\" (Picea glauca var. Albertiana Conica).\nLa moda del XVI secolo prevedeva di indossare un cappello a forma conica \"a pan di zucchero\": tale usanza \u00e8 visibile ancora oggi nelle maschere della commedia dell'arte, come ad esempio Pulcinella. Anche nell'arte circense, il personaggio del pagliaccio Bianco veste il cappello a pan di zucchero.\nIl pan di zucchero era spesso un simbolo del negozio di alimentari o drogheria, spesso esposto nella vetrina e, a volte, riprodotto nei suoi gettoni commerciali utilizzati in sostituzione delle monete."}
{"id": "6213593", "revid": "1573940", "url": "https://it.wikipedia.org/wiki?curid=6213593", "title": "Tienet", "text": "Tienet \u00e8 un comune dell'Algeria, situato nella provincia di Tlemcen."}
{"id": "6213594", "revid": "1573940", "url": "https://it.wikipedia.org/wiki?curid=6213594", "title": "Hennaya", "text": "Hennaya \u00e8 un comune dell'Algeria, situato nella provincia di Tlemcen."}
{"id": "6213595", "revid": "1573940", "url": "https://it.wikipedia.org/wiki?curid=6213595", "title": "Ouled Riyah", "text": "Ouled Riyah \u00e8 un comune dell'Algeria, situato nella provincia di Tlemcen."}
{"id": "6213596", "revid": "1573940", "url": "https://it.wikipedia.org/wiki?curid=6213596", "title": "Zenata", "text": "Zenata \u00e8 un comune dell'Algeria, situato nella provincia di Tlemcen."}
{"id": "6213597", "revid": "293377", "url": "https://it.wikipedia.org/wiki?curid=6213597", "title": "Hona\u00efne", "text": "Hona\u00efne \u00e8 un comune dell'Algeria, situato nella provincia di Tlemcen.\nStoria.\nHona\u00efne fu importante porto del regno di Tlemcen tra il XIV e XVI secolo. Ospitava anche una folta comunit\u00e0 ebraica e \"franca\", ovvero mercanti europei, tra cui molti italiani; fu tra l'altro il porto di partenza del mercante ed esploratore genovese Antonio Malfante, diretto nell'Africa subsahariana. La citt\u00e0 venne distrutta dagli spagnoli di Carlo V d'Asburgo nel 1534."}
{"id": "6213598", "revid": "1573940", "url": "https://it.wikipedia.org/wiki?curid=6213598", "title": "Beni Khellad", "text": "Beni Khellad \u00e8 un comune dell'Algeria, situato nella provincia di Tlemcen."}
{"id": "6213600", "revid": "767487", "url": "https://it.wikipedia.org/wiki?curid=6213600", "title": "Hammam Boughrara", "text": "Hammam Boughrara \u00e8 un comune dell'Algeria, situato nella provincia di Tlemcen."}
{"id": "6213602", "revid": "298229", "url": "https://it.wikipedia.org/wiki?curid=6213602", "title": "Sean Maluta", "text": "Pur non essendo ufficialmente sotto contratto con la WWE, appare spesso nel roster di \"NXT\".\nBiografia.\nWWE.\nCruiserweight Classic (2016).\nSean Maluta ha partecipato al torneo del Cruiserweight Classic indetto dalla WWE. Nei sedicesimi di finale del 13 luglio Maluta \u00e8 stato eliminato da K\u014dta Ibushi. Il torneo, alla fine, \u00e8 stato vinto da T.J. Perkins, il quale \u00e8 stato premiato con il Cruiserweight Championship.\nSporadiche apparizioni in WWE (2017\u2013presente).\nNonostante la sconfitta nei sedicesimi di finale nel \"Cruiserweight Classic\", Maluta \u00e8 apparso diverse volte ad \"NXT\", territorio di sviluppo della WWE. In seguito Maluta ha fatto la sua prima apparizione nel nuovo programma interamente dedicato alla divisione Cruiserweight, \"205 Live\", il 3 gennaio 2017, dove ha affrontato Tajiri (anch'egli debuttante nello show) venendo sconfitto. Nella puntata di \"NXT\" del 1\u00ba marzo Maluta \u00e8 stato sconfitto da Patrick Clark. Nella puntata di \"NXT\" del 17 maggio Maluta \u00e8 stato sconfitto da Drew McIntyre. Nella puntata di \"NXT\" dell'8 novembre Maluta e Chris Payne sono stati sconfitti dagli Heavy Machinery (Otis Dozovic e Tucker Knight). Nella puntata di \"NXT\" del 25 luglio 2018 Maluta \u00e8 stato sconfitto dall'NXT North American Champion Adam Cole in un match non titolato. Nella puntata di \"NXT\" del 18 settembre Maluta \u00e8 stato sconfitto da Cameron Grimes."}
{"id": "6213604", "revid": "287204", "url": "https://it.wikipedia.org/wiki?curid=6213604", "title": "Mansoura (Tlemcen)", "text": "Mansoura \u00e8 un comune dell'Algeria, situato nella provincia di Tlemcen."}
{"id": "6213607", "revid": "1573940", "url": "https://it.wikipedia.org/wiki?curid=6213607", "title": "A\u00efn Ghoraba", "text": "A\u00efn Ghoraba \u00e8 un comune dell'Algeria, situato nella provincia di Tlemcen."}
{"id": "6213608", "revid": "287204", "url": "https://it.wikipedia.org/wiki?curid=6213608", "title": "Coppa Svizzera 1957-1958", "text": "La Coppa Svizzera 1957-1958 \u00e8 stata la 33\u00aa edizione della manifestazione calcistica. \u00c8 iniziata il 22 settembre 1957 e si \u00e8 conclusa il 15 maggio 1958.Questa edizione della coppa vide la vittoria finale del Young Boys.\nRegolamento.\nTurni ad eliminazione diretta in gara unica. Le partite terminanti in parit\u00e1 dopo i tempi supplementari, potranno rigiocarsi una sola altra volta, se persiste il pareggio, si ricorre ad un sorteggio per stabilire la squadra qualificata al prossimo turno. Una prima fase vede la qualificazione di squadre attraverso delle eliminatorie regionali. Al terzo turno entrano in lizza le squadre di Lega Nazionale A e B.\nSquadre partecipanti.\n2\u00ba Turno Eliminatorio.\n \n \nFonti e bibliografia.\nGiornali"}
{"id": "6213610", "revid": "1573940", "url": "https://it.wikipedia.org/wiki?curid=6213610", "title": "Beni Mester", "text": "Beni Mester \u00e8 un comune dell'Algeria, situato nella provincia di Tlemcen."}
{"id": "6213611", "revid": "1573940", "url": "https://it.wikipedia.org/wiki?curid=6213611", "title": "Terny Beni Hdiel", "text": "Terny Beni Hdiel \u00e8 un comune dell'Algeria, situato nella provincia di Tlemcen."}
{"id": "6213614", "revid": "767487", "url": "https://it.wikipedia.org/wiki?curid=6213614", "title": "Marsa Ben M'Hidi", "text": "Marsa Ben M'Hidi \u00e8 un comune dell'Algeria, situato nella provincia di Tlemcen."}
{"id": "6213615", "revid": "767487", "url": "https://it.wikipedia.org/wiki?curid=6213615", "title": "MSirda Fouaga", "text": "MSirda Fouaga \u00e8 un comune dell'Algeria, situato nella provincia di Tlemcen."}
{"id": "6213617", "revid": "767487", "url": "https://it.wikipedia.org/wiki?curid=6213617", "title": "Djebala", "text": "Djebala \u00e8 un comune dell'Algeria, situato nella provincia di Tlemcen."}
{"id": "6213618", "revid": "1573940", "url": "https://it.wikipedia.org/wiki?curid=6213618", "title": "Ouled Mimoun", "text": "Ouled Mimoun \u00e8 un comune dell'Algeria, situato nella provincia di Tlemcen."}
{"id": "6213622", "revid": "1573940", "url": "https://it.wikipedia.org/wiki?curid=6213622", "title": "Beni Semiel", "text": "Beni Semiel \u00e8 un comune dell'Algeria, situato nella provincia di Tlemcen."}
{"id": "6213624", "revid": "1573940", "url": "https://it.wikipedia.org/wiki?curid=6213624", "title": "Oued Lakhdar", "text": "Oued Lakhdar \u00e8 un comune dell'Algeria, situato nella provincia di Tlemcen."}
{"id": "6213625", "revid": "124123", "url": "https://it.wikipedia.org/wiki?curid=6213625", "title": "Giovanna Fra", "text": "Biografia.\nNata a Pavia, Giovanna Fra ha studiato restauro conservativo e si \u00e8 diplomata in Pittura all'Accademia di Belle Arti di Brera nel 1993, con una tesi su John Cage e sul rapporto tra arte e musica nel secolo passato.\nStile.\nNelle sue opere si manifesta una sinergia di componenti artistici diversi. Nelle sue rappresentazioni - definite \"ipergrafie\" - la moda, la pittura, la scultura e la fotografia si mescolano in libert\u00e0. Giovanna Fra realizza le sue opere con tecniche diverse: dipinge su tela, con ricche pennellate; realizza ceramiche e le \"texture\", che sono fotografie digitali stampate su tela, che contengono ingrandimenti di dipinti oppure di trame di tessuti, caricate di suoi interventi pittorici: singole pennellate, colori a macchia o grumi di colore, nitido e chiaro oppure evanescente.\nLe sue ipergrafie richiamano le \"tele computerizzate\", tipiche degli ultimi anni di Mario Schifano. Il tratto \u00e8 materico, espressivo e netto, tanto da apparire naturale. Vittorio Sgarbi l'ha cos\u00ec definita: \u00abGiovanna Fra dipinge sospensioni, momenti di isolamento dal contingente.\u00bb "}
{"id": "6213627", "revid": "767487", "url": "https://it.wikipedia.org/wiki?curid=6213627", "title": "Remchi", "text": "Remchi \u00e8 un comune dell'Algeria, situato nella provincia di Tlemcen."}
{"id": "6213629", "revid": "767487", "url": "https://it.wikipedia.org/wiki?curid=6213629", "title": "A\u00efn Youcef", "text": "A\u00efn Youcef \u00e8 un comune dell'Algeria, situato nella provincia di Tlemcen."}
{"id": "6213630", "revid": "599013", "url": "https://it.wikipedia.org/wiki?curid=6213630", "title": "Djigui Diarra", "text": "Carriera.\nClub.\nHa sempre giocato nel campionato maliano.\nNazionale.\nNel 2015 ha partecipato ai Mondiali Under-20. Ha esordito in nazionale nel 2015, venendo poi convocato per la Coppa d'Africa nel 2017, nel 2019 e nel 2021."}
{"id": "6213631", "revid": "1573940", "url": "https://it.wikipedia.org/wiki?curid=6213631", "title": "Beni Ouarsous", "text": "Beni Ouarsous \u00e8 un comune dell'Algeria, situato nella provincia di Tlemcen."}
{"id": "6213633", "revid": "1573940", "url": "https://it.wikipedia.org/wiki?curid=6213633", "title": "El Fehoul", "text": "El Fehoul \u00e8 un comune dell'Algeria, situato nella provincia di Tlemcen."}
{"id": "6213634", "revid": "161273", "url": "https://it.wikipedia.org/wiki?curid=6213634", "title": "Orbita HEO", "text": ""}
{"id": "6213636", "revid": "767487", "url": "https://it.wikipedia.org/wiki?curid=6213636", "title": "Sebaa Chioukh", "text": "Sebaa Chioukh \u00e8 un comune dell'Algeria, situato nella provincia di Tlemcen."}
{"id": "6213641", "revid": "2056951", "url": "https://it.wikipedia.org/wiki?curid=6213641", "title": "Sabra (disambigua)", "text": ""}
{"id": "6213642", "revid": "767487", "url": "https://it.wikipedia.org/wiki?curid=6213642", "title": "Sabra (Algeria)", "text": "Sabra \u00e8 un comune dell'Algeria, situato nella provincia di Tlemcen."}
{"id": "6213643", "revid": "1573940", "url": "https://it.wikipedia.org/wiki?curid=6213643", "title": "Bouhlou (Algeria)", "text": "Bouhlou \u00e8 un comune dell'Algeria, situato nella provincia di Tlemcen."}
{"id": "6213644", "revid": "767487", "url": "https://it.wikipedia.org/wiki?curid=6213644", "title": "Sebdou", "text": "Sebdou \u00e8 un comune dell'Algeria, situato nella provincia di Tlemcen."}
{"id": "6213669", "revid": "1573940", "url": "https://it.wikipedia.org/wiki?curid=6213669", "title": "El Aricha", "text": "El Aricha \u00e8 un comune dell'Algeria, situato nella provincia di Tlemcen."}
{"id": "6213671", "revid": "1573940", "url": "https://it.wikipedia.org/wiki?curid=6213671", "title": "El Gor", "text": "El Gor \u00e8 un comune dell'Algeria, situato nella provincia di Tlemcen."}
{"id": "6213672", "revid": "1839752", "url": "https://it.wikipedia.org/wiki?curid=6213672", "title": "Zied Boughattas", "text": "Carriera.\nClub.\nHa sempre giocato nel campionato tunisino.\nNazionale.\nCon la maglia della Nazionale ha esordito nel 2015 ed \u00e8 stato successivamente convocato per la Coppa d'Africa nel 2017."}
{"id": "6213673", "revid": "1573940", "url": "https://it.wikipedia.org/wiki?curid=6213673", "title": "Sidi Djillali", "text": "Sidi Djillali \u00e8 un comune dell'Algeria, situato nella provincia di Tlemcen."}
{"id": "6213676", "revid": "1573940", "url": "https://it.wikipedia.org/wiki?curid=6213676", "title": "El Bouihi", "text": "El Bouihi \u00e8 un comune dell'Algeria, situato nella provincia di Tlemcen."}
{"id": "6213677", "revid": "85108607", "url": "https://it.wikipedia.org/wiki?curid=6213677", "title": "Zannella Basket Cefal\u00f9", "text": ""}
{"id": "6213679", "revid": "1310927", "url": "https://it.wikipedia.org/wiki?curid=6213679", "title": "Mohamed Amine Ben Amor", "text": "Carriera.\nClub.\nHa sempre giocato nel campionato tunisino.\nNazionale.\nCon la maglia della Nazionale tunisina ha esordito nel 2015 ed \u00e8 stato successivamente convocato per la Coppa d'Africa del 2017."}
{"id": "6213683", "revid": "466539", "url": "https://it.wikipedia.org/wiki?curid=6213683", "title": "Australian Open 2017 - Singolare maschile", "text": "Novak \u0110okovi\u0107 era il detentore del titolo, ma \u00e8 stato sconfitto al secondo turno da Denis Istomin.\n\u00c8 stato il primo torneo del Grande Slam vinto da un giocatore al di fuori della Top 10 del ranking mondiale dai tempi dell'US Open 2002. Curiosamente anche in quel caso il vincitore Pete Sampras era accreditato della testa di serie numero 17, proprio come Roger Federer quindici anni dopo.\n\u00c8 stato il primo torneo dello Slam con Andy Murray numero 1 al mondo.\nIn finale Roger Federer ha sconfitto Rafael Nadal con il punteggio di 6\u20134, 3-6, 6\u20131, 3\u20136, 6\u20133.\nLa vittoria ha valso al campione svizzero il quinto titolo a Melbourne e soprattutto il diciottesimo titolo del Grande Slam, record assoluto per quanto riguarda il tennis maschile.\nTeste di serie.\n Andy Murray \"(quarto turno)\"\n Novak \u0110okovi\u0107 \"(secondo turno)\"\n Milos Raonic \"(quarti di finale)\"\n Stan Wawrinka \"(semifinale)\"\n Kei Nishikori \"(quarto turno)\"\n Ga\u00ebl Monfils \"(quarto turno)\"\n Marin \u010cili\u0107 \"(secondo turno)\"\n Dominic Thiem \"(quarto turno)\"\n Rafael Nadal \"(finale)\"\n Tom\u00e1\u0161 Berdych \"(terzo turno)\"\n David Goffin \"(quarti di finale)\"\n Jo-Wilfried Tsonga \"(quarti di finale)\"\n Roberto Bautista Agut \"(quarto turno)\"\n Nick Kyrgios \"(secondo turno)\"\n Grigor Dimitrov \"(semifinale)\"\n Lucas Pouille \"(primo turno)\"\n Roger Federer (campione)\n Richard Gasquet \"(terzo turno)\"\n John Isner \"(secondo turno)\"\n Ivo Karlovi\u0107 \"(terzo turno)\"\n David Ferrer \"(terzo turno)\"\n Pablo Cuevas \"(primo turno)\"\n Jack Sock \"(terzo turno)\"\n Alexander Zverev \"(terzo turno)\"\n Gilles Simon \"(terzo turno)\"\n Albert Ramos-Vi\u00f1olas \"(primo turno)\"\n Bernard Tomi\u0107 \"(terzo turno)\"\n Feliciano L\u00f3pez \"(primo turno)\"\n Viktor Troicki \"(terzo turno)\"\n Pablo Carre\u00f1o Busta \"(terzo turno)\"\n Sam Querrey \"(terzo turno)\"\n Philipp Kohlschreiber \"(terzo turno)\""}
{"id": "6213684", "revid": "466539", "url": "https://it.wikipedia.org/wiki?curid=6213684", "title": "Volodymyr Grojsman", "text": "Biografia.\nVolodomyr Grojsman nasce nel 1978 a Vinnycja da una famiglia ebrea. Inizia a lavorare nel piccolo negozio del padre come direttore commerciale nel 1994. Groysman nel 2002 viene eletto consigliere comunale a Vinnycja.\nNel 2006 viene eletto sindaco di Vinnycja. Nel 2014 viene eletto presidente della Verchovna Rada. Nel 2016 diviene Primo ministro dopo le dimissioni di Jacenjuk.\nVita personale.\n\u00c8 sposato con Olena Groysman da cui ha avuto 3 figli: Kristina, Julija e Davyd."}
{"id": "6213686", "revid": "767487", "url": "https://it.wikipedia.org/wiki?curid=6213686", "title": "E ci\u00f2 al luned\u00ec mattina", "text": "E ci\u00f2 al luned\u00ec mattina \u00e8 un film di Luigi Comencini girato in Germania Ovest, nel 1959, in lingua tedesca.\nTrama.\nUn serio impiegato di banca un giorno prende la decisione di non andare al lavoro. La giornata viene cos\u00ec impiegata dal protagonista per prendersi del tempo per s\u00e9."}
{"id": "6213687", "revid": "729019", "url": "https://it.wikipedia.org/wiki?curid=6213687", "title": "Shepherd's Bush (metropolitana di Londra)", "text": "Shepherd's Bush \u00e8 una stazione della linea Central della metropolitana di Londra.\nNel passato ci sono state altre stazioni denominate \"\"Shepherd's Bush\". Attualmente, esiste la stazione ferroviaria di Shepherd's Bush situata sulla West London Line e servita dalla London Overground, aperta nel 2008. Un'altra stazione della metropolitana, situata sulla linea Hammersmith &amp; City e linea Circle, si trova a circa mezzo chilometro di distanza verso ovest; fino al 2008 era anch'essa chiamata \"Shepherd's Bush\"\", ma \u00e8 stata ribattezzata Shepherd's Bush Market per evitare confusione.\nStoria.\nLa stazione fu aperta il 30 luglio 1900 dalla \"Central London Railway\" (CLR), oggi la linea Central. Era il terminale occidentale della linea. L'edificio originale della stazione era rivestito in terracotta e aveva un ingresso su Uxbridge Road, di fronte al parco di Shepherd's Bush Green. Come tutte le stazioni della CLR, era stato progettato dall'architetto Harry Bell Measures.\nA nord della stazione si trovavano la centrale elettrica e il deposito treni di Wood Lane, al quale originariamente si accedeva attraverso un binario singolo dal tunnel della stazione in direzione ovest. Il tunnel in direzione est terminava in un binario morto poco a ovest della stazione, con uno scambio che lo collegava al tunnel in direzione ovest. Quando la stazione di Wood Lane, oggi demolita, fu aperta nel 1908, venne costruito un tunnel con un binario di raccordo circolare collegato al tunnel in direzione est.\nNel 1920 era stata progettata un'estensione della CLR fino a Richmond che sarebbe partita da Shepherd's Bush verso la stazione della \"London and South Western Railway\" di \"Hammersmith (Grove Road)\". Il progetto fu abbandonato e i lavori non ebbero mai inizio.\nNegli anni 30 la stazione fu modernizzata, nell'ambito dei lavori su tutta la rete metropolitana noti come \"New Works Programme\", e vennero installate le scale mobili per sostituire gli ascensori originari. Nel 1938 le piattaforme furono estese e portate a 130 metri di lunghezza, come quelle di tutte le altre stazioni della Central Line, per poter ospitare i nuovi treni a otto carrozze, che sostituirono i precedenti a sette.\nPer un breve periodo prima del 2008, la stazione fu rinominata Shepherd's Bush Green, ma torn\u00f2 al nome originale quando la stazione della linea Hammersmith &amp; City venne ribattezzata \"Shepherd's Bush Market\".\nChiusura e ristrutturazione.\nNel 2005 venne intrapreso un progetto di riqualificazione urbana su vasta scala nella zona di \"White City\" a nord di Shepherd's Bush Green, con l'apertura del centro commerciale Westfield. Nell'ambito di questo progetto, la stazione di Shepherd's Bush fu ristrutturata nel 2008 con il contributo di investitori privati. Le migliorie al trasporto pubblico nella zona inclusero la costruzione di una stazione degli autobus e una nuova stazione ferroviaria della London Overground sulla West London Line, anch'essa chiamata \"Shepherd's Bush\". Aperta il 28 settembre 2008, \u00e8 situata accanto alla stazione della Central Line e quasi sul sito della vecchia stazione di Uxbridge Road chiusa il 19 ottobre 1940.\nDurante la ricostruzione della stazione della Central Line, la Transport for London chiuse completamente la stazione per otto mesi. La decisione fu giustificata con la necessit\u00e0 di sostituire le scale mobili contemporaneamente ai lavori di ristrutturazione. Questa decisione caus\u00f2 controversie in ambito locale; i critici affermarono che i lavori erano stati organizzati in modo da favorire i futuri occupanti del centro commerciale, a scapito delle attivit\u00e0 gi\u00e0 esistenti nella zona. Andy Slaughter, il deputato del Parlamento inglese per il distretto di Shepherd's Bush, ottenne accesso a documenti dove il costruttore dichiarava che i lavori avrebbero potuto essere completati senza chiudere la stazione.\nDurante la ristrutturazione, la TfL non install\u00f2 gli ascensori nella stazione, come progettato in origine, citando costi di installazione di 100 milioni di sterline. Il mancato adeguamento a criteri di accessibilit\u00e0 ha suscitato critiche da parte dell'amministrazione del borgo di Hammersmith e Fulham e delle associazioni per i diritti dei disabili.\nRiapertura.\nLa stazione di Shepherd's Bush \u00e8 stata riaperta al traffico passeggeri il 5 ottobre 2008.\nStrutture e impianti.\nSi trova nella \"Travelcard Zone 2\".\nInterscambi.\nLa fermata costituisce un importante interscambio con la stazione ferroviaria omonima.\nNelle vicinanze della stazione effettuano fermata numerose linee automobilistiche, gestite da London Buses."}
{"id": "6213689", "revid": "643662", "url": "https://it.wikipedia.org/wiki?curid=6213689", "title": "Ranto-Miks R\u012bga", "text": ""}
{"id": "6213690", "revid": "1272592", "url": "https://it.wikipedia.org/wiki?curid=6213690", "title": "Palazzo Rossotti-Chiarelli", "text": "Il Palazzo Rossotti-Chiarelli, risalente al XVIII secolo, si trova nella via Rossotti di Alcamo, nella provincia di Trapani. Nella stessa strada \u00e8 ubicata la chiesa del Santissimo Salvatore.\nDescrizione.\nLa facciata, in stile barocco, presenta al piano terra cinque finestre e sette ingressi secondari che oggi fanno parte di alcune abitazioni, e un ingresso principale molto bello.\nAl primo piano, a parte le tre finestre con mensole e frontone in pietra, ci sono cinque balconi con mensole e ballatoi in pietra intagliata.\nDavvero imponenti risultano i due balconi principali, con ballatoi intagliati e una ringhiera bombata in ferro; anche le porte dei balconi appaiono molto eleganti, con elementi floreali, capitelli corinzi sovrastati da un architrave e lo stemma della famiglia, rappresentato da uno scudo con linee ondulate, sormontato da un leone rampante e incoronato, girato verso un sole che nasce. \nNella parte superiore c'\u00e8 un medaglione con una figura di donna in rilievo.\nSulle vie Tenente De Blasi Chiarelli e via Madonna dell'Alto, esistono alcune porte e finestre.\nFino alla fine del XX secolo questo palazzo \u00e8 stata la residenza dei Rossotti, poi venne ereditato dalla famiglia Chiarelli. Oggi \u00e8 di propriet\u00e0 della famiglia Settipani e della famiglia Amato."}
{"id": "6213701", "revid": "8660", "url": "https://it.wikipedia.org/wiki?curid=6213701", "title": "Serie A2 NFLI 2006", "text": "La Serie A2 NFLI 2006 \u00e8 stata la ventitreesima edizione del secondo livello del campionato italiano di football americano; \u00e8 stata la quarta edizione organizzata dalla NFL Italia e l'ottava con la denominazione Serie A2.\nPlayoff.\nXIV SilverBowl.\nIl XIV SilverBowl si \u00e8 disputato il 18 giugno 2006 allo Stadio Andrea Torelli di Scandiano. L'incontro \u00e8 stato vinto dagli Hogs Reggio Emilia sugli Skorpions Varese con il risultato di 40 a 12."}
{"id": "6213702", "revid": "729019", "url": "https://it.wikipedia.org/wiki?curid=6213702", "title": "Linea Morice", "text": "La linea Morice era una linea di difesa realizzata durante la guerra d'Algeria, dal luglio a settembre 1957 e poi terminata con ulteriori strumenti difensivi nel 1959. Deve il suo nome a Andr\u00e9 Morice, allora ministro francese della Difesa.\nTracciato.\nLa linea Morice si snodava lungo la frontiera fra Algeria e Tunisia, sulla lunghezza di 460\u00a0km, per tagliare i collegamenti fra i combattenti dell'Armata di Liberazione Nazionale e le loro basi all'estero. \u00c8 stata la prima fra le linee di difesa francesi nella battaglia delle Frontiere (settembre 1957\u00a0\u2013 marzo 1958).\nLa linea era costituita da uno sbarramento di filo spinato, sensori e campi minati che copriva l'intera frontiera con la Tunisia, dove erano collocati i principali campi d'addestramento dell'ALN, ed era pattugliato giorno e notte dalle unit\u00e0 meccanizzate ed aeromobili francesi e della Legione. Una linea elettrica alta 2,5\u00a0m correva al centro dell'intera linea Morice con una tensione di \u00a0volt. Un campo minato si estendeva per 45\u00a0m su ogni lato della linea. Il lato algerino aveva un cammino di ronda.\nLa linea Morice \u00e8 stata in parte raddoppiata dalla linea Challe nel 1959.\nMine.\nSi stima che varie centinaia di migliaia di mine attive restino sul terreno, su un totale di circa 11 milioni piazzate dall'esercito francese sull'intero territorio algerino. Queste mine sono tuttora causa di incidenti gravi fra la popolazione locale. Nell'ottobre 2007 il generale Jean-Louis Georgelin, capo di stato maggiore dell'esercito francese durante la guerra d'Algeria, ha consegnato in una cerimonia ufficiale al suo omologo algerino, il generale di corpo d'armata Ahmed Ga\u00efd Salah, i piani della distribuzione delle mine piazzate lungo le linee Challe e Morice fra il 1956 e il 1959."}
{"id": "6213704", "revid": "125279349", "url": "https://it.wikipedia.org/wiki?curid=6213704", "title": "Collegi pontifici", "text": "I collegi pontifici di Roma sono istituzioni istituite e mantenute a Roma per la formazione dei futuri ecclesiastici della Chiesa cattolica romana. Tradizionalmente sono molti gli studenti di una particolare nazionalit\u00e0. I collegi sono luoghi di residenza e studio in cui gli alunni seguono i consueti esercizi seminariali di carit\u00e0, studio in privato e revisione degli argomenti trattati in classe. In alcuni collegi ci sono corsi speciali di istruzione (lingue, musica, archeologia, ecc), ma i corsi regolari di filosofia e teologia sono frequentati nelle poche grandi istituzioni centrali, come la Pontificia Universit\u00e0 Urbaniana, la Pontificia Universit\u00e0 Gregoriana, la Pontificia Universit\u00e0 Lateranense, la Pontificia Universit\u00e0 della Santa Croce e la Pontificia Universit\u00e0 \"San Tommaso d'Aquino\".\nIl 24 novembre 2021 si \u00e8 svolta la Prima Assemblea Generale \"L\u2019Associazione del Rettori dei Collegi Ecclesiastici di Roma\", che \u00e8 stata anche elettiva delle nuove autorit\u00e0 che coordineranno le attivit\u00e0 e rappresenteranno dei rettori associati. Gli eletti per il biennio 21-22 e 22-23 sono: PRESIDENTE: Don Mauritius Wilde OSB-Pontificio Collegio S\u2019Anselmo. CONSIGLIERI: Don Lisandro Rivas Dur\u00e1n, IMC-Pontificio Collegio San Paolo. VICE PRESIDENTE Don Armando Nugnes-Pontificio Collegio Urbaniano. SEGRETARIO Don Vincent Siret-Pontificio Seminario Francese. Don Jos\u00e9 Otacio Olibeira G.-Pontificio Collegio Pio Brasiliano. Rev. P. Gregory Ramon D. Gaston, STD-Pontificio Collegio Filippino. Don Marko Durin-Pontificio Collegio Croato di San Girolamo. Don V\u00edctor Ulises V\u00e1zquez Moreno-Pontificio Collegio Messicano. Don Javier Canosa-Collegio Ecclesiastico Intern. Sedes Sapientiae Don P. Stephen Wang-Venerabile Collegio Inglese. Rev. Paul Finnert-Pontificio Collegio Irlandese.\nFinalit\u00e0.\nI collegi romani, oltre agli evidenti vantaggi per lo studio che Roma offre, servono anche in una certa misura a far tenere il passo nei vari paesi del mondo lo spirito di attaccamento fedele alla Santa Sede che \u00e8 alla base dell'unit\u00e0 della Chiesa. Con questo fine i papi hanno incoraggiato la fondazione di collegi in cui i giovani della stessa nazionalit\u00e0 potessero risiedere e allo stesso tempo approfittare dalle opportunit\u00e0 che la citt\u00e0 offre.\nIl rettore del seminario di Cracovia, proponendo questa esperienza al giovane Karol Wojtyla, disse che la teologia pu\u00f2 essere appresa altrove, ma che un sacerdote a Roma deve \"imparare Roma stessa\".\nOgni collegio nazionale ha come capo di un rettore designato dall'episcopato del paese a cui appartiene il collegio e nominato dal papa. Egli \u00e8 assistito da un vice-rettore e da un direttore spirituale.\nProgramma di studi.\nLa maggior parte dei collegi seguono programmi accademici simili durante l'anno ma si possono notare variazioni. Queste sono dovute principalmente alle caratteristiche naturali o allo scopo speciale per il quale \u00e8 stato istituito il collegio.\nL'anno scolastico inizia nella prima settimana di ottobre e termina a giugno. Nella maggior parte dei corsi \u00e8 seguito il sistema a conferenza, a volte con dispute formali svolte secondo metodi scolastici. Il corso di studi, sia che porti a un titolo accademico oppure no, \u00e8 prescritto e si estende, in generale, attraverso sei anni, due dei quali sono dedicati alla filosofia e quattro alla teologia. Oltre alla filosofia in senso stretto vi sono corsi aggiuntivi di matematica, lingue e scienze naturali. La teologia comprende, oltre alla teologia dogmatica e alla teologia morale, corsi di liturgia, archeologia, storia della Chiesa, diritto canonico e Scrittura.\nA met\u00e0 dell'anno si svolge un esame orale, mentre a fine anno un esame scritto. I titolo accademici usuali (baccalaureato, licenza e dottorato) sono conferiti in filosofia, teologia e diritto canonico. Dal 1909 i titoli in Sacra Scrittura sono conferiti agli studenti che soddisfano i requisiti dell'Istituto Biblico.\nAttivit\u00e0 intercollegiali.\nI seminaristi provenienti dai diversi collegi non solo seguono i loro studi nelle stesse universit\u00e0, ma prendono parte a seminari e conferenze extra-curriculari, nonch\u00e9 ad attivit\u00e0 ricreative come la Clericus Cup, un campionato di calcio creato nel 2007 e che fornisce una sede di amichevole competizione atletica tra le migliaia di seminaristi che studiano a Roma e che rappresentano quasi un centinaio di paesi.\nElenco dei collegi.\nCollegio Capranica.\nL'Almo Collegio Capranica \u00e8 il pi\u00f9 antico collegio romano. Fu istituito nel 1417 dal cardinale Domenico Capranica nel suo palazzo per permettere a 31 giovani chierici di ricevere una formazione adeguata per essere buoni sacerdoti. Capranica stesso elabor\u00f2 la regola dell'istituto e don\u00f2 al collegio la sua biblioteca, la parte pi\u00f9 importante della quale venne successivamente trasferita in Vaticano. Gli alunni che vivono al Capranica seguono gli studi nelle universit\u00e0 pontificie e sono i titolari del servizio liturgico presso la Basilica Papale Liberiana. Al 2016, il collegio aveva una cinquantina di studenti, provenienti soprattutto dalle diocesi italiane.\nCollegi vocazionali pontifici.\nPontificio Collegio Urbano.\nIl Pontificio Collegio Urbano \"De Propaganda Fide\" (o pi\u00f9 semplicemente Pontificio Collegio Urbano) fu istituito a Roma nel 1622, al fine di formare i missionari da inviare in tutto il mondo. Tutti gli studenti del Collegio Urbano hanno una borsa di studio che comprende alloggio e tasse accademiche. Dopo il completamento degli studi i sacerdoti appena ordinati tornano in patria. Nel 2016 il Collegio Urbano aveva 165 studenti, la maggior parte provenienti da Asia e Africa.\nOltre agli studenti delle diocesi dei vari continenti, ci sono anche seminaristi di varie Chiese sui iuris, ad esempio quelle siro-malabarese, siro-malankarese, copta e caldea. Nell'aprile del 2015, tredici seminaristi della Chiesa siro-malabarese hanno ricevuto gli ordini minori del suddiaconato e del diaconato da Joseph Pallikkaparambil, vescovo emerito dell\u2019Eparchia di Palai.\nIn origine, il collegio occupava un locale adiacente a piazza di Spagna. Se non ci sono abbastanza allievi di un determinato paese per costituire un collegio nazionale, gli studenti vengono ospitati all'Urbano.\nPontificia accademia ecclesiastica.\nLa Pontificia accademia ecclesiastica \u00e8 l'istituto dedicato alla formazione dei sacerdoti da impiegare nel corpo diplomatico e nella Segreteria di Stato della Santa Sede.\nLay Centre at Foyer Unitas.\nIl Lay Centre at Foyer Unitas \u00e8 una scuola e casa di formazione per la vocazione laicale che permette ai laici di perseguire una vocazione ecclesiale attraverso lo studio e la ricerca nelle universit\u00e0 pontificie di Roma. Il Centro \u00e8 dedicato all'ospitalit\u00e0 ecumenica e interreligiosa, come parte della sua missione nella formazione di laici cattolici e ministri laici.\nCollegi pontifici regionali.\nTradizionalmente, la maggior parte dei collegi sono suddivisi tra le regioni da cui provengono i seminaristi. Al giorno d'oggi, la maggior parte delle scuole sono aperte a seminaristi provenienti da altre regioni del mondo con legami culturali o linguistici alla propria.\nCollegi italiani.\nPontificio Seminario Romano Maggiore.\nIl Pontificio Seminario Romano Maggiore \u00e8 il principale seminario della diocesi di Roma. La 23\u00aa sessione del Concilio di Trento decret\u00f2 l'istituzione di seminari diocesani. La sua storia pu\u00f2 essere fatta risalire al Seminario Romano istituito da papa Pio IV nel 1565. Nel 1913, il Seminario Romano venne accorpato con il Pontificio Seminario Pio per formare il Pontificio Seminario Romano Maggiore, che trov\u00f2 sede in un nuovo edificio al Laterano. La patrona del Seminario Maggiore \u00e8 la Beata Vergine Maria con il titolo di Madonna della Fiducia.\nPontificio Seminario Romano Minore.\nIl Pontificio Seminario Romano Minore \u00e8 il seminario minore della diocesi di Roma. Venne fondato nel 1913 con la fusione della divisione minore del \"Seminario Romano\" e del seminario del Vaticano. Si trova appena fuori le mura posteriori della Citt\u00e0 del Vaticano in viale Vaticano 42 e costituisce una zona extraterritoriale della Santa Sede. L'attuale rettore \u00e8 Don Andrea Cola. La patrona del Seminario Minore \u00e8 la Beata Vergine Maria con il titolo di Madonna della Perseveranza.\nCollegio Apostolico Leoniano.\nIl Collegio Apostolico Leoniano deve la sua origine a padre Valentini, un lazzarista che, aiutato da una pia donna, ospit\u00f2 in una casa privata gli studenti che altrimenti non avrebbero potuto essere ammessi negli altri collegi. Questo istituito e le rendite lasciate dalla signora furono rilevate in seguito dalla Santa Sede e venne eretto un grande edificio nei Prati di Castello. La direzione venne affidata ai gesuiti. Gli studenti, provenienti soprattutto dalle province del sud che non hanno alcun collegio speciale a Roma, frequentano le lezioni presso la Pontificia Universit\u00e0 Gregoriana.\nPontificio Seminario Lombardo dei Santi Ambrogio e Carlo.\nIl Pontificio Seminario Lombardo dei Santi Ambrogio e Carlo fu istituito nel 1863, principalmente grazie alla generosit\u00e0 del cardinale Edoardo Borromeo e del duca Scotti di Milano. Inizialmente aveva sede nel palazzo della Confraternita di San Carlo al Corso. La prima comunit\u00e0 era composta da dodici studenti, alcuni gi\u00e0 sacerdoti e altri chierici con gli ordini sacri, che frequentarono i vari istituti di istruzione superiore, in particolare l'Apollinare e la Gregoriana. Offrivano il loro servizio liturgico anche alla vicina basilica dei Santi Ambrogio e Carlo al Corso. Il Lombardo fu temporaneamente accorpato al Seminario Romano dal 1913 al 1920, quando fu ristabilito come collegio separato.\nNel 1943 il rettore, Francesco Bertoglio, nascose 65 ebrei in seminario, salvandoli dalla deportazione ad Auschwitz. Bertoglio ricevette dopo la morte, nel 2011 il titolo di Giusto tra le Nazioni. Tra novembre e dicembre del 1943 gli ospiti erano diventati 110 e avevano superato il limite di capacit\u00e0. Il rettore, per sicurezza, cominci\u00f2 a spostare le persone in altri istituti religiosi. Il lavoro di protezione e spostamento dei rifugiati in diversi conventi, divenne ancora pi\u00f9 urgente dopo che i nazisti violarono l'extraterritorialit\u00e0 dei locali, la notte del 21 dicembre 1943. Angelo Perugia racconta: \"Le suore diedero a me, a mio fratello e a mio cugino tonache e messali. Ero magro e l'abito era enorme. Vestiti da prete, in preda alla disperazione, passammo davanti ai tedeschi che pattugliavano piazza di Santa Maria Maggiore e facemmo un giro su un tram di passaggio. Anche adesso sogno quei momenti la notte\". Il racconto della dell'eroismo di monsignor Bertoglio e dello staff del collegio fu ritratto nel 2011 da Lionello Tagliaferri nel suo libro \"Il papa vuole che teniamo questa gente. Le direttive di Pio XII e gli ebrei romani salvati dal Pontificio Seminario Lombardo\" (Piacenza, Berti, 2011).\nIl collegio venne trasferito nella sede attuale che si affaccia sulla piazza di fronte alla basilica di Santa Maria Maggiore, nel quartiere Esquilino nel 1965. Questa venne benedetta da papa Paolo VI. Nel 2006 la comunit\u00e0 era composta da pi\u00f9 di 50 sacerdoti e diaconi da tutte le diocesi della Lombardia. Negli ultimi anni ospita anche diversi studenti provenienti dalle diocesi venete.\nCollegio Americano del Nord.\nIl Pontificio Collegio Americano del Nord fu istituito nel 1859 da papa Pio IX in un ex convento domenicano, la Casa Santa Maria, situata nel centro storico di Roma, vicino alla fontana di Trevi. Nel 1884 gli fu concesso lo status di pontificio dalla Santa Sede. Dopo la seconda guerra mondiale, la sede del seminario fu spostata in un nuovo campus sul Gianicolo. Casa Santa Maria ora serve come residenza per i sacerdoti che perseguono studi teologici avanzati. Inoltre, nel campus al Gianicolo si trova la Casa O'Toole che ospita l'Istituto per la formazione teologica permanente, un programma di formazione sacerdotale sabbatica e continua. L'iscrizione al collegio \u00e8 a disposizione dei seminaristi adeguatamente qualificati e dei sacerdoti che sono cittadini americani, anche se i cittadini di altri paesi possono essere ammessi con il permesso del consiglio di amministrazione del collegio. Tutti gli studenti sono proposti per l'iscrizione dal proprio vescovo diocesano. Allo stato attuale, gli iscritti al seminario (sia di studenti che sono gi\u00e0 ordinati sacerdoti ma che non sono impegnati in studi universitari indipendenti che di altri studenti che stanno perseguendo un programma pastorale di pre-ordinazione) sono oltre 250 e provengono da circa la met\u00e0 delle circa 200 diocesi degli Stati Uniti, nonch\u00e9 da un certo numero di diocesi australiane.\nPontificio Collegio Armeno.\nIl Pontificio Collegio Armeno fu istituito nel 1883 da papa Leone XIII. Prima di allora, gli studenti armeni venivano alloggiati all'Urbano. Al collegio fu concesso l'uso della chiesa di San Nicola da Tolentino nel distretto di Trevi. Il Pontificio Collegio Armeno e la Chiesa armena di San Nicola da Tolentino sono un importante centro per la comunit\u00e0 armena di Roma. Tre patriarchi cattolici armeni furono studenti del collegio. Questo ha ospitato cinque sinodi della gerarchia cattolica armena.\nPontificio Collegio Belga.\nIl Pontificio Collegio Belga \u00e8 il seminario nazionale per i seminaristi belgi. Fu istituito nel 1844 per iniziativa di mons. Aerts, che fu aiutato in questo dal nunzio apostolico in Belgio, monsignor Pecci (pi\u00f9 tardi divenuto papa Leone XIII) e dai vescovi del paese. In un primo momento si trovava nella casa di mons. Aerts, rettore della chiesa nazionale belga di San Giuliano dei Fiamminghi. Nel 1845 fu acquistato l'antico monastero dei Santi Gioacchino e Anna alla Quattro Fontane. Quando Karol Wojtyla venne a Roma nel 1946, visse al Collegio belga in via del Quirinale pur perseguendo gli studi presso l'Angelicum. L'istituto oggi ha sede in via Giambattista Pagano. L'episcopato belga sostiene i seminaristi e propone il rettore del seminario.\nPontificio Collegio Canadese.\nIl Pontificio Collegio Canadese \u00e8 una residenza per sacerdoti canadesi e sulpiziani che vengono a proseguire gli studi universitari nei vari atenei della Citt\u00e0 Eterna. Venne fondato dal cardinale Edward Henry Howard. Con l'appoggio di Fr\u00e9d\u00e9ric-Louis Colin, la Compagnia dei sacerdoti di San Sulpizio si impegn\u00f2 a coprire le spese. Nel 2016 ha ospitato una ventina di sacerdoti studenti. Questi sacerdoti stanno studiando in diverse istituzioni: la Pontificia Universit\u00e0 Gregoriana, il Pontificio Istituto Biblico, la Pontificia Universit\u00e0 Lateranense (con gli annessi Pontificio istituto Giovanni Paolo II e Accademia alfonsiana), la Pontificia facolt\u00e0 teologica Teresianum (spiritualit\u00e0), il Pontificio ateneo Sant'Anselmo (liturgia), l'Angelicum e la Pontificia Universit\u00e0 Urbaniana. Nei mesi di luglio e agosto e per la maggior parte del mese di settembre, la casa \u00e8 chiusa. Da ottobre a giugno, il collegio ha di solito alcune camere disponibili per l'accoglienza di alcuni ospiti durante la notte. I sulpiziani sono a capo del collegio.\nPontificio Collegio Coreano.\nIl Pontificio Collegio Coreano fu istituito il 20 settembre 1990 ed \u00e8 stato benedetto da papa Giovanni Paolo II il 2 dicembre 1998. La Congregazione per l'evangelizzazione dei popoli lo eresse canonicamente il 25 gennaio 2000. \u00c8 situato a Roma in Via degli Aldobrandeschi 124 ed \u00e8 retto dal reverendo John Kim Jong-su, dell'arcidiocesi di Seul.\nPontificio Collegio Croato di San Girolamo.\nIl Pontificio Collegio di San Girolamo fu istituito nel 1863 da papa Pio IX per preparare sacerdoti originari di Dalmazia, Croazia, Bosnia e Slavonia, e aveva sede nell'ospizio illirico nei pressi della chiesa di San Girolamo degli Schiavoni. Tuttavia dopo pochi anni non furono pi\u00f9 ricevuti studenti. Nel 1900, papa Leone XIII riorganizz\u00f2 l'ospizio illirico e decise di formare un collegio di sacerdoti delle suddette province che avrebbero assistito ai servizi nella chiesa e allo stesso tempo proseguito gli studi ecclesiastici.\nPontificio Collegio Etiopico.\nIl Pontificio Collegio Etiopico in Vaticano fa risalire la sua origine storica con l'arrivo nella Roma del XV secolo di pellegrini etiopi. A quei viaggiatori, la maggior parte dei quali erano monaci, papa Sisto IV nel 1481 concesse la chiesa di Santo Stefano con l'edificio periferico dietro l'abside della antica basilica di San Pietro. Alla chiesa fu quindi dato il nome di Santo Stefano degli Abissini, una denominazione che porta ancora oggi. Sotto papa Leone X sia la chiesa e che la casa furono trasformati in un monastero per i monaci etiopi.\nIl monastero di Santo Stefano divenne un importante centro di studio della cultura etiope. Nel 1513, per la prima volta, fu stampato il libro dei salmi in lingua ge'ez e pi\u00f9 tardi, tra il 1548 e l'anno successivo, il Nuovo Testamento. Molti studiosi etiopi ed eritrei raggiunsero le conoscenze e le informazioni necessarie dai membri di tale comunit\u00e0, alcuni di loro erano uomini molto dotti. Possedevano diversi codici pergamenacei che sono ora conservati nella Biblioteca Apostolica Vaticana.\nPapa Benedetto XV, dopo aver istituito nel 1917 la Congregazione per le Chiese Orientali, decise di fondare a Roma anche collegi orientali. Di conseguenza, nel 1919, su proposta del gesuita P. Beccari, istitu\u00ec il Collegio Etiopico nel vecchio monastero di Santo Stefano degli Abissini. Mons. Camillo Carrara, vicario apostolico dell'Eritrea invi\u00f2 il primo gruppo di studenti provenienti dall'Eritrea e dalla prefettura apostolica del Tigr\u00e8.\nA causa del piccolo numero di studenti che avrebbe potuto ospitare e perch\u00e9 in parte il sito era molto umido e di conseguenza non sano, il successore di papa Benedetto XV, Pio XI decise di costruire una nuova e pi\u00f9 grande casa per loro. Il papa stesso scelse personalmente il posto nel mezzo dei Giardini Vaticani, indicando il punto in cui ordin\u00f2 la costruzione del nuovo edificio. Il 31 maggio 1929 alla presenza di dodici cardinali e numerosi prelati ebbe luogo la posa della prima pietra. Il clero etiope era rappresentato da Abba Kidanemariam Kassa, pro-vicario apostolico dell'Eritrea che in seguito fu consacrato vescovo nella cappella del Collegio di nuova costruzione. Il 30 ottobre 1929 il pontefice concesse la cittadinanza del nuovo Stato a tutti i membri del collegio.\nOtto studenti che morirono durante il periodo scolastico furono sepolti nella chiesa di Sant'Anna. Nel 2005, papa Benedetto XVI partecip\u00f2 personalmente e diede la sua benedizione, alla cerimonia del 75\u00ba anniversario della fondazione del Collegio alla presenza di tutti i vescovi di Etiopia ed Eritrea. Il collegio \u00e8 stato anche il luogo di incontro della Conferenza dei vescovi di Etiopia ed Eritrea. Allo stato attuale ci sono sacerdoti sia dall'Etiopia che dell'Eritrea.\nCollegio Filippino.\nIl Pontificio Collegio Filippino \u00e8 il collegio dei sacerdoti diocesani filippini che studiano a Roma. Venne formalmente istituito come istituzione di diritto pontificio da papa Giovanni XXIII il 29 giugno 1961 con la bolla papale \"Sancta Mater Ecclesia\". Papa Giovanni XXIII benedisse e inaugur\u00f2 l'edificio moderno sito al 490 di via Aurelia, il 7 ottobre 1961, festa della Madonna del Santissimo Rosario.\nCollegio Francese.\nIl Pontificio Seminario Francese fu istituito nel 1853 per iniziativa dei vescovi francesi al fine di formare seminaristi che fossero in grado di contrastare l'influenza gallicana. Per molti anni venne gestito dalla Congregazione dello Spirito Santo. Molti studenti frequentano la Pontificia Universit\u00e0 Gregoriana. Papa Leone XIII lo dichiar\u00f2 seminario pontificio nel 1902. Un gruppo di seminaristi conservatori del Collegio francese form\u00f2 il primo nucleo del gruppo cattolico tradizionalista della Fraternit\u00e0 sacerdotale San Pio X.\nCollegio Germanico-Ungarico.\nDopo il Capranica, il Pontificio Collegio Germanico-Ungarico \u00e8 il collegio pi\u00f9 antico di Roma. L'iniziativa della sua fondazione part\u00ec dal cardinale Giovanni Morone e da Ignazio di Loyola. Papa Giulio III approv\u00f2 l'idea e promise il suo aiuto, ma per lungo tempo lott\u00f2 contro difficolt\u00e0 finanziarie. I primi studenti furono ricevuti nel novembre del 1552.\nCollegio Greco.\nIl Pontificio Collegio Greco di Sant'Atanasio venne fondato da papa Gregorio XIII nel 1576, istituendolo per accogliere e formare i seminaristi italo-albanesi che professavano il rito bizantino (\"rito greco\"), che da tempo chiedeva al papa una propria istituzione che rispettasse i propri riti. Pi\u00f9 recentemente, oltre gli italo-albanesi, si sono aggiunti alla formazione del Collegio \"Greco\"-Bizantino anche nazioni orientali praticanti il rito bizantino: Balcani, ruteni, melchiti d'Egitto e del Levante, etc.\nCollegio Inglese.\nIl Pontificio Collegio Inglese fu creato per la formazione dei sacerdoti d'Inghilterra e Galles. Fondata nel 1579, \u00e8 la pi\u00f9 antica istituzione inglese al di fuori dell'Inghilterra. Papa Gregorio XIII convert\u00ec l'ospedale di San Tommaso in un collegio per l'educazione dei sacerdoti secolari per la missione inglese.\nIl Pontificio Collegio Beda \u00e8 legato al collegio inglese ed \u00e8 destinato ai candidati maturi e sacerdoti convertiti che desiderano prepararsi al sacerdozio cattolico. Venne fondato nel 1852 da papa Pio IX. Il Beda \u00e8 sotto la responsabilit\u00e0 della Conferenza episcopale d'Inghilterra e Galles, ma ha aperto le sue porte a uomini di paesi anglofoni di tutto il mondo. La missione del collegio \u00e8 sempre quella di aiutare gli uomini pi\u00f9 maturi ad essere sacerdoti cattolici.\nCollegio Irlandese.\nIl Pontificio Collegio Irlandese fu istituito il 1\u00ba gennaio 1628 per la formazione dei seminaristi irlandesi.\nCollegio Latino-Americano.\nIl Pontificio Collegio Pio Latino-Americano fu istituito il 21 novembre 1858 per gli studenti provenienti da Centro e Sud America.\nCollegio Lituano di San Casimiro.\nIl Pontificio Collegio Lituano di San Casimiro fu istituito per i sacerdoti della Lituania che studiano a Roma.\nCollegio dei Maroniti.\nIl Pontificio Collegio dei Maroniti fu istituito da papa Gregorio XIII nel 1584. Inizialmente aveva sede nei pressi della chiesa di Santa Maria della Ficoccia nei pressi di piazza di Trevi. Venne riccamente dotato da papa Sisto V, dal cardinale Antonio Carafa e anche da altri papi. Fu affidato ai gesuiti e gli allievi frequentavano la Pontificia Universit\u00e0 Gregoriana. Durante la rivoluzione del 1798 il collegio fu soppresso e i maroniti che volevano studiare a Roma presero residenza al Collegio Urbano. Nel 1893 il patriarca maronita Khayat ottenne da papa Leone XIII la restaurazione del collegio. La Santa Sede diede parte dei fondi, il resto dei quali fu raccolto in Francia. Nel 1894 fu inaugurato il nuovo collegio. Nel 1904 acquis\u00ec una residenza propria e pass\u00f2 sotto la guida di preti secolari maroniti.\nCollegio Messicano.\nIl Collegio Messicano di Roma fu istituito dalla Conferenza episcopale messicana per permettere ai sacerdoti di quel paese sponsorizzati dalle loro diocesi di vivere a Roma durante gli studi di specializzazione in una delle principali universit\u00e0. Venne inaugurato il 12 ottobre 1967 dal cardinale Gabriel-Marie Garrone.\nCollegio Nepomuceno.\nPrecedentemente noto come Pontificio Collegio Boemo e oggi noto come Pontificio Collegio Nepomuceno fu istituito nel 1884 per i seminaristi di quella che oggi \u00e8 la Repubblica Ceca, in parte grazie alle entrate dell'antico ospizio di Boemia fondato dall'imperatore Carlo IV, e con il contributo di papa Leone XIII e dei vescovi boemi. Il sito fu trasferito pi\u00f9 volte, ma nel 1888 venne acquistato il vecchio monastero di Santa Francesca Romana in via Sistina. Il rettore \u00e8 sempre un docente universitario. Il numero degli studenti \u00e8 tra 24 a 28.\nCollegio Pio Brasiliano.\nIl Pontificio Collegio Pio Brasiliano fu istituito da papa Pio XI nel 1934 ed \u00e8 gestito dai preti brasiliani, dopo anni di gesuiti brasiliani, per i preti di quel paese.\nCollegio Polacco.\nIl Pontificio Collegio Polacco accoglie i seminaristi dalla Polonia. Nel 1583, Filippo Neri, e verso il 1600, il re Giovanni Casimiro di Polonia avevano cominciato la fondazione di un collegio per i polacchi, ma i loro istituti furono di breve durata. Nel 1866 venne formalmente aperto l'attuale collegio grazie agli sforzi della Congregazione della Resurrezione di Nostro Signore Ges\u00f9 Cristo che raccolse i primi fondi dalla principessa Odescalchi, da papa Pio IX e, in seguito, da altri benefattori. Nel 1878 il collegio fu trasferito nella sede attuale, l'ex Collegio Maronita, e l'annessa chiesa fu dedicata a San Giovanni Cantius. Gli studenti, circa trenta, alcuni dei quali pagano una piccola pensione, si distinguono per le loro cinture verdi e frequentano le lezioni alla Pontificia Universit\u00e0 Gregoriana. Il collegio \u00e8 sotto la cura dei Resurrezionisti e possiede una villa ad Albano.\nCollegio Portoghese.\nIl Pontificio Collegio Portoghese fu istituito nel 1901 per i seminaristi di lingua portoghese da Portogallo e Brasile. L'attuale rettore Jos\u00e9 Manuel Garcia Cordeiro, \u00e8 consultore della Congregazione per il culto divino e la disciplina dei sacramenti e professore al Pontificio Istituto Liturgico Sant'Anselmo.\nCollegio Russo.\nIl Pontificio Collegio Russo di Santa Teresa del Bambin Ges\u00f9 fu istituito nel 1928 da papa Pio XI per i seminaristi provenienti dalla Russia.\nCollegio Scozzese.\nIl Pontificio Collegio Scozzese fu istituito nel 1600 da papa Clemente VIII per la formazione dei sacerdoti scozzesi nel tentativo di mantenere il cattolicesimo in Scozia. A esso furono assegnati i ricavi del vecchio ospizio degli scozzesi che vennero accresciuti dalla munificenza del pontefice e di altri benefattori. Nel 1634 il collegio venne trasferito alla sua sede attuale e nel 1649 la contessa di Huntley fece costruire una chiesa dedicata a Sant'Andrea e Santa Margherita, regina di Scozia. Dal 1615 al 1773 fu sotto la direzione dei gesuiti. Gli studenti, in numero di circa venti, sono supportati in parte dalle entrate del collegio e in parte dai vescovi scozzesi e con denaro proprio. Essi frequentano la Pontificia Universit\u00e0 Gregoriana e hanno a disposizione anche una villa a Marino. Dal 1964, la sede del collegio \u00e8 situato sulla via Cassia lasciando il sito di via delle Quattro Fontane per un edificio costruito allo scopo, alla periferia della citt\u00e0.\nCollegio Sloveno.\nIl Pontificio Collegio Sloveno (chiamato \"Slovenik\") fu istituito nel 1960. Il 31 maggio di quell'anno padre Anton Pre\u0161eren chiese di istituire a Roma un collegio per gli sloveni con il nome di Istituto Cirillo e Metodio e in grado di ospitare dieci persone. Il 4 luglio successivo la Congregazione per i seminari e le universit\u00e0 degli studi si espresse favorevolmente e ordin\u00f2 di redigere gli statuti e le regole. L'istituto venne chiamato Convitto ecclesiastico sloveno.\nIl 22 novembre 1960, la Congregazione emise un decreto che istitu\u00ec ufficialmente l'Istituto sloveno di Roma (Collegium Slovenorum de Urbe). Inizialmente, l'istituto aveva sede in via dei Colli 10. Nell'anno accademico 1966-1967 venne trasferito in via Aurelia 476 e nel 1971 in via Appia Nuova 884.\nIl 19 giugno 1973 papa Paolo VI concesse all'istituto il titolo \"pontificio\". Il 22 novembre 1990, in occasione del trentesimo anniversario dell'istituto, ricevette la visita di papa Giovanni Paolo II che per l'occasione celebr\u00f2 la messa in sloveno.\nDall'11 luglio 2001 \u00e8 retto da monsignor Jo\u017eko Pirc.\nCollegio Spagnolo di San Giuseppe.\nIl Pontificio Collegio Spagnolo di San Giuseppe fu istituito il 1\u00ba aprile 1892 per iniziativa di papa Leone XIII grazie alla generosit\u00e0 dell'episcopato e della famiglia reale per i seminaristi di quel paese. Installato in un primo momento nell'ospizio nazionale di Santa Maria in Monserrato, fu poi trasferito nel palazzo Altemps nei pressi di Sant'Apollinare. I circa settanta studenti sono per la maggior parte sostenuti dai loro vescovi e frequentano la Pontificia Universit\u00e0 Gregoriana. La direzione \u00e8 affidata alla pia Congregazione spagnola del Operarii Diocesani. \u00c8 situato a Roma in Via di Torre Rossa 2 e dal 26 marzo 2015 \u00e8 retto da don Jos\u00e9 San Jos\u00e9 Prisco.\nCollegio Teutonico.\nIl Pontificio Collegio Teutonico o tedesco fu istituito per i futuri ecclesiastici di nazionalit\u00e0 tedesca. Venne poi diviso in due collegi separati: il Pontificio Collegio Teutonico di Santa Maria dell'Anima e il Collegio Teutonico del Campo Santo.\nCollegio Ucraino.\nIl Collegio Ucraino di San Giosafat fu istituito per i seminaristi dell'Ucraina il 18 dicembre 1897 da papa Leone XIII.\nAltri collegi.\nNobile Collegio Cerasoli.\nIl Nobile Collegio Cerasoli fu istituito a Roma nel 1640, con un lascito di don Flaminio Cerasoli all'Arciconfraternita di Bergamo a Roma per aprire una scuola per la formazione di giovani chierici provenienti da Bergamo. I suoi eredi impugnarono il testamento e la questione fu legata a un contenzioso per un lungo periodo di tempo. La sede del collegio venne progettato dall'architetto Gabriele Valvassori e inaugurato nel 1834. La propriet\u00e0 iniziale fu infatti sequestrata da Napoleone Bonaparte e annessa nel 1834 al Collegio Romano. I ricavi del patrimonio continuarono a sostenere il maggior numero di studenti possibile da Bergamo. Nel 1901 ad Angelo Roncalli fu assegnato uno dei quattro posti riservati al Collegio Cerasoli al \"Seminario Romano\".\nEx istituti.\nSeminario Vaticano.\nIl Seminario del Vaticano fu istituito nel 1636 da papa Urbano VIII. I suoi allievi avevano il compito di assistere i servizi liturgici presso la basilica di San Pietro in Vaticano. L'amministrazione era affidata al Capitolo Vaticano che nominava il rettore. Nel 1730 il seminario fu trasferito in piazza Rusticucci in un edificio dietro l'abside di San Pietro. Nel 1913 venne accorpato alla divisione minore del \"Seminario Romano\" per formare il Pontificio Seminario Romano Minore.\nPontificio Seminario Pio.\nIl Pontificio Seminario Pio o Seminario Pio, era situato nel palazzo di Sant'Apollinare ed era destinato ai seminaristi provenienti da tutte le regioni d'Italia. Fu istituito nel 1853 da papa Pio IX per le diocesi dello Stato pontificio. Nel 1913 venne accorpato alla divisione principale del \"Seminario Romano\" per formare il Pontificio Seminario Romano Maggiore, che si trova al Laterano.\nSeminario dei Santi Pietro e Paolo.\nIl Seminario dei Santi Pietro e Paolo fu istituito nel 1867 da Pietro Avanzani, sacerdote secolare, per preparare i giovani sacerdoti secolari per le missioni estere. Pio IX lo approv\u00f2 nel 1874 e fece costruire una sede. Questa fu poi abbattuta e da allora il seminario cambi\u00f2 posizione pi\u00f9 volte prima di essere ospitato presso il Collegio armeno. Gli studenti seguivano lezioni anche di lingue straniere, tra cui il cinese. Il collegio aveva una residenza di campagna a Montopoli, nelle colline Sabine. Nel 1926 fu accorpato al Pontificio istituto missioni estere."}
{"id": "6213709", "revid": "1318658", "url": "https://it.wikipedia.org/wiki?curid=6213709", "title": "Foreste delle Seychelles", "text": "Le foreste delle Seychelles sono un'ecoregione dell'ecozona afrotropicale, definita dal WWF (codice ecoregione: AT0113), costituita dall'arcipelago delle Seychelles, situato nell'oceano Indiano, fatta eccezione per il gruppo di Aldabra, che appartiene all'ecoregione denominata macchia xerofila di Aldabra. Questa ecoregione forma parte della regione denominata foreste umide delle Seychelles e isole Mascarene, inclusa nella lista Global 200.\nTerritorio.\n\u00c8 un'ecoregione di foresta pluviale con una superficie totale di circa 300\u00a0km\u00b2. Le isole Seychelles sono le uniche isole oceaniche granitiche del mondo. Sono resti della frammentazione dell'antico continente di Gondwana, quando l'India si separ\u00f2 dall'Africa. Ospitano piante e animali molto primitivi, rimasti isolati per 75 milioni di anni.\nFlora.\nSono state descritte 233 specie di piante native. Al di sotto dei 600\u00a0m, abbondano le foreste di palme, pandani e angiosperme. A quote superiori predomina la foresta nebulosa, con felci arboree e muschi. In queste isole \u00e8 presente una famiglia endemica di piante, quella delle Medusaginacee, con un unico rappresentante, l'albero medusa (\"Medusagyne oppositifolia\"). \u00c8 una delle piante pi\u00f9 rare del mondo: ne rimangono meno di 30 esemplari sull'isola di Mah\u00e9. Oltre a questa si conoscono 12 generi e 72 specie endemiche di piante. Tra queste spicca il cocco di mare (\"Lodoicea maldivica\"), che si incontra solamente nella riserva naturale Vall\u00e9e de Mai, sull'isola di Praslin. \u00c8 una palma che raggiunge i 30\u00a0m di altezza, con foglie di 6\u00a0m di lunghezza e 4 di altezza. Produce le noci di cocco pi\u00f9 grandi del mondo, che possono arrivare a pesare pi\u00f9 di 22\u00a0kg. Tra gli endemismi ricordiamo infine la pianta carnivora \"Nepenthes pervillei\".\nFauna.\nL'ecoregione ospita una grande variet\u00e0 di rettili e anfibi, tra cui tartarughe, serpenti, gechi, scinchi, rane e cecilie. La tartaruga gigante delle Seychelles (\"Aldabrachelys gigantea\") \u00e8 endemica di questa ecoregione, cos\u00ec come la farfalla \"Coleura seychellensis\", in pericolo di estinzione. Tra gli uccelli vi sono 12 specie endemiche: l'assiolo delle Seychelles (\"Otus insularis\"), il bulbul delle Seychelles (\"Hypsipetes crassirostris\"), il gheppio delle Seychelles (\"Falco araeus\"), il fody delle Seychelles (\"Foudia sechellarum\"), il pappagallo nero delle Seychelles (\"Coracopsis barklyi\"), uccello nazionale del paese, il pigliamosche del paradiso delle Seychelles (\"Terpsiphone corvina\"), l'occhialino di Mayotte (\"Zosterops mayottensis\"), l'occhialino delle Seychelles (\"Zosterops modestus\"), il piccione blu delle Seychelles (\"Alectroenas pulcherrimus\"), la salangana delle Seychelles (\"Aerodramus elaphrus\"), la cannaiola delle Seychelles (\"Acrocephalus sechellensis\") e il pettirosso gazza delle Seychelles (\"Copsychus sechellarum\").\nConservazione.\nL'ecoregione \u00e8 considerata in pericolo critico. L'agricultura, la deforestazione e l'introduzione di specie esotiche sono le principali minacce. Fortunatamente, le aree protette sono numerose. Tra esse ricordiamo la riserva naturale Vall\u00e9e de Mai, dichiarata patrimonio dell'umanit\u00e0 dall'UNESCO nel 1983, il parco nazionale Morne Seychellois, la riserva naturale dell'isola di Aride, la riserva speciale dell'isola di Cousin, la riserva La Digue Veuve e il parco nazionale di Curieuse."}
{"id": "6213711", "revid": "6923", "url": "https://it.wikipedia.org/wiki?curid=6213711", "title": "Glen Berry", "text": "Biografia.\nNel 1993 \u00e8 entrato nell'Anna Scher Theatre School; ha debuttato in televisione in \"Eastenders\". Nel 1994 \u00e8 apparso nella serie televisiva britannica \"Between the Lines\". L'anno seguente ha partecipato al film tv \"Prime Suspect: The Scent of Darkness\" e ad un paio di serie televisive: \"Grange Hill\" (due episodi) e \"Casualty\" (un episodio).\nNel 1996 ha interpretato un personaggio ricorrente nella soap opera \"London Bridge\", trasmessa dalla ITV, e soprattutto ha rivestito il ruolo da protagonista di Jamie Gangel in \"Beautiful Thing\", commedia a tematica LGBT che ha ricevuto vari riconoscimenti nei festival di genere.\nNonostante il successo di \"Beautiful Thing\", Glenn Berry \u00e8 tornato in televisione solo nel 2001 e poi nel 2003 e sempre interpretando personaggi comparsi in un unico episodio, nelle serie televisive \"My Brother Tom\", \"L'ispettore Barnaby\", \"Trust\" e \"Metropolitan Police\".\nNel 2003 si \u00e8 ritirato dalle scene."}
{"id": "6213716", "revid": "767487", "url": "https://it.wikipedia.org/wiki?curid=6213716", "title": "Ridskolan", "text": "Ridskolan (\"Il maneggio\") \u00e8 un film pornografico svedese del 2001 diretto da Mike Beck. La pellicola, molto celebre in patria, ha avuto numerosi sequel.\nSul mercato estero usc\u00ec anche con i titoli alternativi Reitschule... mach mir den Hengst! (Germania), Ind\u00e9centes petites su\u00e9doises (Francia), The Riding School (Stati Uniti).\nTrama.\nIl film narra la storia di una fattoria che ha problemi finanziari e permette a un gruppo di studenti della Bibbia di soggiornarvi. Non mancheranno piccanti incontri sessuali."}
{"id": "6213749", "revid": "125837037", "url": "https://it.wikipedia.org/wiki?curid=6213749", "title": "Mimmo Verdesca", "text": "Biografia.\nCon i suoi documentari ha vinto 2 Nastri d'argento e il Giffoni Film Festival 2015. Ha partecipato anche a Festa del Cinema di Roma, Bari International Film Festival, Festival Lumi\u00e8re - Grand Lyon Film Festival e al Festival di Cannes.\nDal 2001 comincia a lavorare nel cinema prima come assistente del casting director Pino Pellegrino e poi come aiuto regista di diversi autori tra cui Maurizio Ponzi. Collabora con il regista Ferzan \u00d6zpetek, per il quale nel 2012 realizza il teaser trailer e il making of ufficiale del film \"Magnifica presenza\".\nAlterna inoltre la sua attivit\u00e0 cinematografica a quella teatrale. Dal 2005 \u00e8 regista assistente negli spettacoli diretti da Fabio Grossi e prodotti dal Teatro Eliseo di Roma, che hanno visto come protagonisti interpreti di rilievo quali Leo Gullotta, Lisa Gastoni, Paola Gassman, Catherine Spaak, Giuliana Lojodice, Judith Magre e molti altri, consolidando negli anni anche la sua esperienza nel lavoro con gli attori.\nNel 2009, firma la regia del documentario \u201cL'occhio dietro il sipario\u201d che documenta la realizzazione dello spettacolo teatrale L'uomo, la bestia e la virt\u00f9 di Luigi Pirandello con Leo Gullotta e la regia di Fabio Grossi.\nNel 2010 cura per Rai5 la regia dell'edizione televisiva dello spettacolo teatrale Il piacere dell\u2019onest\u00e0 di Luigi Pirandello e nel 2014 la regia televisiva dello spettacolo teatrale Prima del silenzio di Giuseppe Patroni Griffi, entrambi interpretati da Leo Gullotta e diretti sempre da Fabio Grossi.\nNel 2011 realizza il film documentario \"In arte Lilia Silvi\" per raccontare la vita e la carriera artistica di Lilia Silvi, ultima diva del cinema dei telefoni bianchi. Con questo lavoro, si aggiudica nel 2012 il Nastro d'argento al miglior documentario sul cinema e diversi altri premi in numerosi festival italiani.\nDel 2014 \u00e8 il film documentario Protagonisti per sempre, dedicato alle storie dei pi\u00f9 celebri attori bambini del cinema italiano, che vince il Gryphon Award come miglior documentario al Giffoni Film Festival 2015 e viene stato distribuito da Cinecitt\u00e0 Luce.\nNel 2016 produce e dirige il documentario \"Sciusci\u00e0 70\" che racconta, per la prima volta nei dettagli dopo 70 anni, l\u2019avventurosa realizzazione di \"Sciusci\u00e0\" di Vittorio De Sica. Il documentario \u00e8 scelto dal direttore del Festival di Cannes Thierry Fr\u00e9maux e Bertrand Tavernier per partecipare al Festival Lumi\u00e9re 2016 di Lione, dove \u00e8 presentato da Lambert Wilson. Nel 2017, dopo un'anteprima romana voluta dal regista Giuliano Montaldo, \"Sciusci\u00e0 70\" partecipa al Bari International Film Festival diretto da Felice Laudadio. Nel marzo 2017 il documentario vince il Nastro d'argento speciale del 70\u00ba anniversario del Sngci.\nHa collaborato con il regista Marco Tullio Giordana alla realizzazione del corto \"Donna Fabia\" interpretato da Adriana Asti e presentato al Festival dei Due Mondi 2018 e alla Festa del Cinema di Roma 2018.\nIl suo ultimo film, \"Alida\", racconta la vita della celebre attrice Alida Valli. Il film documentario, il primo mai realizzato sulla Valli, vede la partecipazione di Giovanna Mezzogiorno, Roberto Benigni, Charlotte Rampling, Vanessa Redgrave, Dario Argento, Bernardo Bertolucci e molti altri. Il film \u00e8 stato selezionato ufficialmente al Festival di Cannes nella sezione Cannes Classics 2020, alla Festa del Cinema di Roma 2020 nella sezione Omaggi ed \u00e8 stato candidato ai Nastri d'argento 2021 come miglior documentario sul cinema."}
{"id": "6213750", "revid": "1354930", "url": "https://it.wikipedia.org/wiki?curid=6213750", "title": "Liegi-Bastogne-Liegi 1967", "text": "La Liegi-Bastogne-Liegi 1967, cinquantatreesima edizione della corsa, fu disputata il 1\u00ba maggio 1967, su un percorso totale di 256\u00a0km. Fu vinta dal belga Walter Godefroot, giunto al traguardo con il tempo di 7h07'00\", alla media di 35,971\u00a0km/h, precedendo i connazionali Eddy Merckx e Willy Monty. \nI corridori che portarono a termine la gara sul traguardo di Liegi furono 22."}
{"id": "6213751", "revid": "1573940", "url": "https://it.wikipedia.org/wiki?curid=6213751", "title": "Convento dei Cappuccini (Merano)", "text": "Il convento dei Cappuccini di Merano fu fondato su iniziativa del vescovo di Coira, Johannes Flugi, che voleva estendere l'influenza dell'ordine dei Cappuccini in Alto Adige costruendo due nuovi conventi, uno a Merano e uno a Malles. Il vescovo trov\u00f2 appoggio da parte di Massimiliano III d'Austria, Arciduca e Conte del Tirolo, che riusc\u00ec a far accettare alle autorit\u00e0 cittadine l'esborso necessario per la costruzione del nuovo convento.\nI lavori iniziarono nel 1616 e terminarono nel 1617 con la consacrazione della chiesa del convento a San Massimiliano. Nel 1715-1717 fu ristrutturato e ampliato.\nDurante l'occupazione bavarese del Tirolo a seguito delle guerre Napoleoniche, nel 1808 il convento fu chiuso e venuto all'asta, ma fu ripristinato dopo il Congresso di Vienna.\nIl convento \u00e8 ancora attivo anche se il numero dei frati \u00e8 molto ridotto."}
{"id": "6213755", "revid": "767487", "url": "https://it.wikipedia.org/wiki?curid=6213755", "title": "Il piccolo aiutante di Babbo Natale", "text": "Il piccolo aiutante di Babbo Natale (\"Santa's Little Helper\") \u00e8 un film del 2015 diretto da Gil Junger.\nPellicola direct-to-DVD e digitale, in Italia \u00e8 andato in onda in prima visione sui canali Sky Cinema.\nTrama.\nDax \u00e8 un materialista aziendale avido, che per prima cosa causa la chiusura di un centro giovanile pochi giorni prima di Natale. Successivamente viene licenziato e, dato che ha vissuto oltre le proprie possibilit\u00e0, viene lasciato dalla ragazza, perde l'auto e sar\u00e0 presto sfrattato dalla sua casa.\nNel frattempo al Polo Nord, Babbo Natale sta cercando di sostituire il suo secondo in comando. Eleanor, la figlia dell'uscente Ho-Ho-Ho ritiene che il lavoro dovrebbe essere suo, ma Babbo Natale, credendo che il Polo Nord potrebbe aver bisogno di una influenza umana, incarica Billie, di giudicare Dax come possibile candidato. Billie \u00e8 un elfo gentile che viene evitato da molti dei suoi fratelli elfi a causa di un difetto genetico che le d\u00e0 le orecchie rotonde.\nBillie d\u00e0 a Dax una serie di compiti difficili e imbarazzanti per testare il suo carattere, e di tanto in tanto lo salva con la magia del Polo Nord, pur non rivelando che \u00e8 Babbo Natale che sta cercando di assumerlo. Dax inizia male ma comincia ad ammorbidirsi nel corso delle prove mentre sviluppa anche un'attrazione per Billie, ricambiato. Dopo che Dax aiuta una vittima di rapina a recuperare un prezioso anello, Billie lo dichiara adatto per la posizione.\nDax non crede alla rivelazione di Billie che gli confessa di lavorare per Babbo Natale, ma Babbo stesso arriva a casa di Dax per convincerlo ad accettare il lavoro. Un flashback rivela che Dax tempo prima era stato ottimista e amichevole fino a quando fu incastrato dal proprietario, che rubava i soldi dal centro giovanile che lui stesso ha fatto chiudere a inizio film.\nDax accetta la posizione del Piccolo Aiutante di Babbo Natale, ma Eleanor, utilizzando una legge del Polo Nord, lo sfida. La posizione di aiutante andr\u00e0 al vincitore di un percorso ad ostacoli molto difficile. Dax perde (con qualche scorrettezza dell'avversaria) ed Eleanor si autoproclama Piccolo Aiutante di Babbo Natale.\nDax torna a casa, dopo aver rubato una campana magica che pu\u00f2 far realizzare i desideri e prevede di usarla per salvare il centro giovanile. Babbo intercede e ferma i suoi tentativi di usare la magia, cos\u00ec Dax fa un discorso per radunare la comunit\u00e0 e salvare il centro giovanile da una palla da demolizione. Babbo pone Eleanor sulla lista dei cattivi per la sua poca sportivit\u00e0 durante la gara, cos\u00ec la sua sospende, e rivela che era Billie che lui stava testando per la posizione del Piccolo Aiutante di Babbo Natale fin dall'inizio. Billie e Dax condividono un abbraccio romantico sotto una nevicata magica."}
{"id": "6213757", "revid": "928766", "url": "https://it.wikipedia.org/wiki?curid=6213757", "title": "Puccetti Racing", "text": "Puccetti Racing \u00e8 una squadra motociclistica con sede in Italia.\nFondata e gestita da Manuel Puccetti, ha saputo distinguersi nello scenario internazionale, vincendo per due stagioni consecutive il titolo nel campionato mondiale Supersport con il pilota Kenan Sofuo\u011flu.\nStoria.\nNel 1996 Manuel Puccetti inizi\u00f2 a prender parte alle competizioni sportive e fece il suo esordio come pilota nella 125 SP in campionati regionali. Nel 1998 e nel 1999 corse nel trofeo Aprilia Challenge 250\u00a0cm\u00b3, concludendo in 12\u00aa posizione su 60 iscritti totali. Nel 2000 Puccetti disput\u00f2 la stagione su Honda 125 GP e nel 2001 corse con motori a quattro tempi nel campionato italiano Supersport 600 in sella alla Yamaha del team Eros Motor.\nNel 2002 Puccetti decise di fondare una squadra autonoma, dando vita all'Associazione Sportiva Dilettantistica Puccetti Racing. Facendo correre, in sella alla Honda 125 GP, Luca Morelli, Valerio Vitiello e Luciano Valla nel medesimo campionato monomarca. Anche lo stesso Puccetti continu\u00f2 il suo impegno nelle corse, disputando il campionato Italiano Supersport con Yamaha, ma a causa di un infortunio, fu costretto ad uscire dalle corse a met\u00e0 stagione.\nNel 2003 Puccetti concluse con il 4\u00ba posto il Trofeo Yamaha, a cui parteciparono 88 iscritti. Fu allora che Puccetti inizi\u00f2 a far correre anche altri 3 piloti nello stesso trofeo (Bogdan, Castagnetti e Bosi), oltre che a continuare nella 125 GP Honda con Vitiello, Perricelli e Venturi. Nel 2004 Puccetti termin\u00f2 all'8\u00ba posto il trofeo Yamaha R6, schierando in pista altri 4 piloti (Grandi, Faccetti, Vasirani e Camellini) nello stesso campionato e 2 piloti (Brignoli e Mastrandrea) su Honda 125 GP.\nNel 2005 Puccetti disput\u00f2 3 gare del campionato Europeo Supersport 600 su Kawasaki, terminando al 10\u00ba posto a Cartagena (Spagna), sua miglior prestazione in una gara di livello internazionale. Nel Trofeo Yamaha la squadra continu\u00f2 a schierare altri 4 piloti: Belletti (sostituito subito per infortunio da Carniglia), Vasirani, Camellini e Faccetti. Il team vinse la classifica degli esordienti con il genovese Andrea Carniglia e arriv\u00f2 2\u00ba nella under 20 con Faccetti. Il 2005 fu anche l\u2019ultima stagione per il team nel trofeo Honda 125 GP (Brignoli, Ciani, Russo e Vassallo). Nel 2006 Manuel Puccetti disputa la sua undicesima ed ultima stagione come pilota nel campionato Europeo Supersport terminando con un 10\u00ba posto in gara a Cartagena, mentre il compagno di squadra Carniglia disput\u00f2 3 gare nello stesso campionato. Nel campionato italiano classe Superstock 1000, il team fece correre Mattia Angeloni e Fulvio Faccetti su Yamaha, mentre Andrea Masoni e Alberto Papa corsero nel trofeo Yamaha R6.\nNel 2007 Puccetti divenne team manager a tempo pieno, anno in cui la squadra passa a competere con motociclette Kawasaki. In due gare il pilota Jonatan Gallina nella Coppa Italia - Superstock 600 sfior\u00f2 il podio, mentre nell'Europeo Supersport Carniglia disput\u00f2 2 gare su Kawasaki. Nel campionato italiano Supersport inizia Gioele Pellino, poi sostituito dopo 2 gare da Diego Giugovaz. Sempre nel 2007 il team Puccetti Racing, per la prima volta, concluse sul podio l'ultima gara dell'Europeo Supersport a Cartagena con un 3\u00ba posto. Nella stagione 2008 Kawasaki Italia strinse un rapporto di collaborazione con il team Puccetti Racing che divenne team Kawasaki Supported e, grazie anche al supporto di Metzeler, Cristiano Migliorati (con 2 podi a Monza e Vallelunga) port\u00f2 la moto del team al 4\u00ba posto del campionato Italiano Supersport, mentre Mirko Giansanti fin\u00ec al 3\u00ba posto in classifica generale. Tom Caiani, terzo pilota del team, conquist\u00f2 il titolo del CIV Supersport under 21.\nNella stagione 2009, per il secondo anno consecutivo, il team concluse la stagione al 3\u00ba posto nella classifica nazionale dei team Supersport, mentre in classifica generale Cristiano Migliorati (2 podi, Mugello 2\u00ba e Misano 3\u00ba) termin\u00f2 con il 3\u00ba posto. Nella gara di Imola del campionato mondiale Supersport, con una wildcard Migliorati concluse al 12\u00ba posto, conquistando 4 punti mondiali. Secondo pilota del team in questa annata fu Danilo Marrancone. Nello stesso anno nasce anche lo junior team con Caiani e Busiello nel campionato italiano Superstock 600.\nIl Kawasaki Puccetti Racing nel 2009 si conferm\u00f2 team ufficiale Kawasaki Italia e team sviluppo Metzeler, collaborazione che continu\u00f2 anche nel 2010. Cristiano Migliorati nel campionato Italiano Supersport riusc\u00ec a conquistare 3 podi (due secondi posti ed un 3\u00ba), chiudendo secondo in graduatoria (a pari punti con Dionisi e Ferruccio Lamborghini). Per il pilota bresciano da segnalare in anche l'8\u00ba posto ottenuto nel mondiale nella gara di Imola. Il team fu costretto a sostituire l'infortunato Alessio Palumbo alla prima del campionato italiano a Vallelunga con Diego Giugovaz, concludendo la gara all'ottavo posto.\nNella stagione 2011 Mirko Giansanti e Stefano Cruciani totalizzarono 6 podi al campionato italiano Supersport, con Cruciani che ha fatto segnare la prima vittoria del team nella categoria tricolore. Con la partecipazione a 6 gare mondiali, Giansanti concluse 12\u00ba al mondiale nella gara di Monza, mentre Cruciani segn\u00f2 il 9\u00ba piazzamento al mondiale nella gara di Imola.\nLa stagione 2012 il Kawasaki Puccetti Racing ottenne 7 podi in 8 gare nel campionato italiano Supersport, con Stefano Cruciani che concluse al 2\u00ba posto in campionato ed ottenne anche 3 wild card per disputate il mondiale Supersport a Monza, Brno e Misano, dove concluse rispettivamente 5\u00ba e 8\u00ba, mentre a Misano fu costretto al ritiro. Mirko Giansanti fin\u00ec 3\u00ba nel CIV. A met\u00e0 stagione arriv\u00f2 un terzo pilota nel team, Andrea Agnelli, campione R6 CUP 2010. Luca Oppedisano fu scelto per il campionato italiano Superstock 600.\nNel 2013, grazie alla neonata collaborazione con la Federazione Motociclistica Italiana e all\u2019 ingresso del main Sponsor San Carlo, il team prese la denominazione di San Carlo Puccetti Racing - Team Italia FMI. Nella struttura di riferimento di Kawasaki Italia furono ben 6 i piloti a disputare una stagione con la squadra capitanata da Manuel Puccetti. Il Team fu impegnato su 3 fronti ottenendo: la vittoria del campionato italiano Supersport con Stefano Cruciani ed il terzo posto in campionato con Mirko Giansanti, la vittoria del campionato europeo Superstock 600 con Franco Morbidelli ed il secondo posto in campionato per Alessandro Nocco. Nel campionato mondiale Supersport corse con Riccardo Russo.\nLa stagione 2014 riconferm\u00f2 i programmi sportivi della stagione precedente. Nel campionato italiano Supersport Cruciani conquist\u00f2 il 3\u00ba posto. Marco Faccani conquist\u00f2 la vittoria del campionato europeo Superstock 600. Nel mondiale Supersport invece a Roberto Tamburini venne affiancato da Alessandro Nocco. Nelle ultime 3 gare della stagione del mondiale Supersport il team acquis\u00ec come terzo pilota il turco Kenan Sofuo\u011flu.\nNella stagione 2015 il team reggiano vinse il mondiale Supersport e l'europeo Superstock 600 con i piloti Kenan Sofuo\u011flu e Toprak Razgatl\u0131o\u011flu. Da segnalare anche il 2\u00ba e 5\u00ba posto per il San Carlo Team Italia nell\u2019Europeo Superstock 600 con Rinaldi e Tucci, e il 2\u00ba posto finale per Stefano Cruciani nel campionato italiano Supersport.\nNella stagione 2016 il team si conferma campione del mondo Supersport con Kenan Sofuo\u011flu, il pilota turco, in questo frangente, vinse il suo quinto titolo mondiale in carriera. Randy Krummenacher termin\u00f2 terzo nel mondiale Supersport. Il team aiuta inoltre la Kawasaki a vincere il secondo mondiale costruttori consecutivo. Ottenne inoltre il titolo di Campione europeo Supersport con l'italiano Axel Bassani. Toprak Razgatlioglu nella Superstock 1000 FIM Cup 2016 conquist\u00f2 due podi nel finale di stagione e, migliore tra i piloti Kawasaki, il quinto posto in classifica finale.\nNel 2017 il pilota turco Sofuo\u011flu continua a pilotare la Kawasaki ufficiale del team, affiancato da due piloti: l'italiano Michael Canducci ed il britannico Kyle Ryde. Nella Superstock 1000 FIM Cup viene confermato il giovane turco Toprak Razgatl\u0131o\u011flu. La stagione 2017 segna anche l'esordio del Kawasaki Puccetti Racing nel campionato mondiale Superbike con lo svizzero Randy Krummenacher.\nNel 2018 nel campionato mondiale Supersport a fianco del confermato Kenan Sofuo\u011flu, viene schierato il giapponese Hikari \u014ckubo. Per quanto invece concerne il mondiale Superbike il team Puccetti Racing schiera una sola moto, e promuove nella categoria superiore Toprak Razgatl\u0131o\u011flu. Il cinque volte campione del mondo Supersport Kenan Sofuo\u011flu conclude al tredicesimo posto la gara inaugurale in Australia, nonostante una ferita al fianco causata da una caduta nelle qualifiche. Deve rinunciare alle successive tre gare, per poi rientrare in occasione del Gran Premio d'Italia a Imola. Partecipa alle prove, ma poi rinuncia alla gara per annunciare il suo ritiro dalle corse.[6] Il suo posto in squadra viene inizialmente preso da Sheridan Morais, ma negli ultimi quattro round il team Principal Manuel Puccetti decide di puntare su Hector Barbera, che dopo una carriera trascorsa in GP si vuole rimettere in gioco nel mondiale delle derivate dalla serie. Barbera non conosce la moto ed il campionato, ma si migliora gara dopo gara, sino a concludere al settimo posto il round conclusivo di Losail in Qatar. Il giapponese \u014ckubo chiude il campionato piloti al tredicesimo posto con 39 punti.\nNel mondiale Superbike, dove il team ospita per due eventi Leon Haslam quale pilota wild card, Razgatl\u0131o\u011flu chiude nono nella classifica generale con 151 punti ed \u00e8 secondo nella speciale classifica del Trofeo Indipendenti, riservato ai piloti non ufficiali. A soli ventuno anni (\u00e8 nato a Sakarya il 16 ottobre 1996) Toprak conquista il secondo posto a Donington davanti al campione del mondo Rea ed \u00e8 terzo in Argentina.\nPer il 2019 Manuel Puccetti riesce a strappare alla Yamaha Lucas Mahias, campione del mondo Supersport 2017, per puntare alla conquista del titolo mondiale. Assieme al francese ancora Hikari \u014ckubo, confermato sulla rinnovata Kawasaki ZX-6R. In Superbike viene confermato Razgatl\u0131o\u011flu, chiamato ad un ulteriore salto di qualit\u00e0 per riconfermare il notevole talento mostrato nel suo primo anno nella classe regina delle derivate. Inoltre viene schierata una Kawasaki Ninja 400 nel mondiale Supersport 300 affidata a Bahattin Sofuo\u011flu, che non ottiene punti in stagione. Toprak Razgatl\u0131o\u011flu vince due gare e ottiene il titolo del Trofeo Indipendenti con 315 punti. In Supersport Mahias riporta Kawasaki alla vittoria dopo pi\u00f9 di una stagione di digiuno\u02d0 vince infatti i Gran Premi di Francia e Qatar mentre \u014ckubo, che termina tutte le gare in calendario a punti, chiude quinto in campionato. \nNel 2020 Puccetti affida la Kawasaki ZX-10R a Xavi For\u00e9s che chiude al tredicesimo posto nel mondiale e al quarto tra gli indipendenti contribuendo alla conquista del titolo costruttori di Kawasaki con un ottavo posto nell'ultima gara stagionale. For\u00e9s partecipa anche, senza poter prendere punti, ad una gara del campionato italiano Superbike. Nel mondiale Supersport la coppia di piloti \u00e8 formata dal confermato Mahias e dall'esordiente Philipp \u00d6ttl che chiudono secondo e terzo in classifica. Nel 2021 Mahias rimane col team passando a gareggiare nel mondiale Superbike ed \u00e8 costretto a saltare gli ultimi tre Gran Premi per infortunio. Il suo posto in squadra viene preso da Esteve Rabat. In Supersport al confermato \u00d6ttl viene affiancato il giovane Can \u00d6nc\u00fc. Entrambi ottengono piazzamenti a podio classificandosi quinto e sesto nel mondiale."}
{"id": "6213764", "revid": "287204", "url": "https://it.wikipedia.org/wiki?curid=6213764", "title": "Pretre", "text": ""}
{"id": "6213765", "revid": "125090685", "url": "https://it.wikipedia.org/wiki?curid=6213765", "title": "Nuraghe S'Ega Marteddu", "text": "Il nuraghe S'Ega Marteddu \u00e8 una fortezza di epoca nuragica costruita su un rilievo collinare a pochi metri dalla spiaggia di Maladroxia, nell'isola di Sant'Antioco. Dal nuraghe multi-torre \u00e8 possibile controllare buon parte del Golfo di Palmas sino a Capo Teulada. Il nuraghe presidiava l'accesso marino e costiero alla parte sud-occidentale dell'isola di Sant'Antioco."}
{"id": "6213766", "revid": "1573940", "url": "https://it.wikipedia.org/wiki?curid=6213766", "title": "Chiostro delle Rane", "text": "Il chiostro delle Rane, anche chiamato chiostro piccolo, \u00e8 un chiostro situato all'interno del complesso della chiesa di Santa Maria delle Grazie di Milano.\nStoria e descrizione.\nIl chiostro prende il nome dalla fontana circolare posta al centro del piccolo chiostro adiacente alla chiesa che \u00e8 ornata da quattro statue in bronzo raffiguranti delle rane che sputano acqua. Il chiostro fu realizzato verso la fine del Quattrocento, probabilmente in concomitanza coi rifacimenti della tribuna bramantesca: non unanime tuttavia \u00e8 l'attribuzione del progetto del chiostro al Bramante autore della tribuna della chiesa. Il chiostro si presenta di forma quadrata, con cinque campate per lato con colonne di ordine corinzio in pietra di Saltrio, a reggere archi a tutto sesto con archivolto in cotto e serraglie a forma di mensola con medaglioni nei pennacchi: la soluzione \u00e8 chiaramente ripresa dal porticato della ca' Granda del Filarete, a sua volta omaggio allo spedale degli Innocenti del Brunelleschi. Sul lato nord si presenta l'ingresso della sacrestia vecchia decorato con una lunetta affrescata dal Bramantino raffigurante la \"Vergine con Bambino tra i santi\", mentre un'altra lunetta affrescata del chiostro sempre attribuita, seppur non unanimemente, al Bramantino raffigura \"Santi che pregano la Vergine\"."}
{"id": "6213768", "revid": "729019", "url": "https://it.wikipedia.org/wiki?curid=6213768", "title": "Jennifer Andersson", "text": "Attiva prevalentemente nel periodo 2000-2006, ha partecipato a molti film diretti da Mike Beck, tra cui \"Ridskolan\" e \"Angeli all'inferno\"."}
{"id": "6213770", "revid": "121950714", "url": "https://it.wikipedia.org/wiki?curid=6213770", "title": "Complesso nuragico di Grutti 'e Acqua", "text": "Il complesso nuragico di Grutti 'e Acqua, o Grutti Acqua, \u00e8 un sito archeologico dell'isola di Sant'Antioco, in territorio del comune omonimo.\nDescrizione.\nSituato nella localit\u00e0 costiera di Is Praneddas a Sant'Antioco, \u00e8 costituito da un nuraghe, un villaggio che si estende sino alla scogliera e alla spiaggia di Portu Sciusciau, un laghetto nuragico, templi a pozzo, urbanizzazioni (strade, scalinate, opere idrauliche) e probabilmente da un porto, del quale sembrano esserci diverse tracce ma che dev'essere ancora sottoposto a verifica archeologica tramite rilievi e scavi di ricerca. Nelle vicinanze si trova la tomba dei giganti di Su Niu 'e su Crobu (\"il nido del corvo\").\nDai resti si presume che il villaggio fosse piuttosto esteso, formato da numerose capanne a pianta circolare e da un tempio a pozzo nuragico. Il nuraghe a tholos \u00e8 del tipo monotorre.\nNel sito sono stati ritrovati decine di reperti di varia natura, molti dei quali trafugati. Un bronzetto nuragico di 25\u00a0cm di altezza raffigurante un arciere rinvenuto nel sito \u00e8 oggi esposto nel museo archeologico comunale Ferruccio Barreca.\nCollegamenti esterni.\n[[Categoria:Siti archeologici della provincia del Sud Sardegna]]"}
{"id": "6213773", "revid": "1149807", "url": "https://it.wikipedia.org/wiki?curid=6213773", "title": "Eromanga-sensei", "text": " \u00e8 una serie di light novel scritta da Tsukasa Fushimi e illustrata da Hiro Kanzaki, edita da ASCII Media Works, sotto l'etichetta Dengeki Bunko, da dicembre 2013. Un adattamento manga \u00e8 stato serializzato sul \"Dengeki Daioh\" di ASCII Media Works dal 27 maggio 2014 al 27 maggio 2021, mentre un adattamento anime, coprodotto da Aniplex e A-1 Pictures, \u00e8 stato trasmesso in Giappone tra l'8 aprile e il 24 giugno 2017.\nMedia.\nLight novel.\nLa serie di light novel \u00e8 stata scritta da Tsukasa Fushimi con le illustrazioni di Hiro Kanzaki. Il primo volume \u00e8 stato pubblicato da ASCII Media Works, sotto l'etichetta Dengeki Bunko, il 10 dicembre 2013 e al 9 novembre 2019 ne sono stati messi in vendita in tutto dodici.\nManga.\nUn adattamento manga disegnato da Rin \u00e8 stato serializzato sulla rivista \"Dengeki Daioh\" di ASCII Media Works dal 27 maggio 2014 al 27 maggio 2021. Dodici volumi \"tank\u014dbon\" sono stati pubblicati tra il 10 novembre 2014 e il 10 settembre 2021.\nAnime.\nUn adattamento anime, coprodotto da Aniplex e lo studio d'animazione A-1 Pictures per la regia di Ry\u014dhei Takeshita, \u00e8 andato in onda dall'8 aprile al 24 giugno 2017. Le sigle di apertura e chiusura sono rispettivamente delle ClariS e \"Adrenaline!!!\" del gruppo TrySail. In America del Nord i diritti sono stati acquistati da Aniplex of America per le piattaforme Daisuki, Anime Strike e Crunchyroll, quest'ultima delle quali ha trasmesso gli episodi in streaming in simulcast anche in altre parti del mondo."}
{"id": "6213775", "revid": "31886", "url": "https://it.wikipedia.org/wiki?curid=6213775", "title": "Dorjulopirata dorjulanus", "text": "Dorjulopirata dorjulanus \u00e8 un ragno appartenente alla famiglia Lycosidae.\n\u00c8 l'unica specie nota del genere Dorjulopirata.\nDistribuzione.\nL'unica specie oggi nota di questo genere \u00e8 stata rinvenuta in Bhutan.\nTassonomia.\nNella pubblicazione originale di cui in bibliografia, questi esemplari vengono sempre citati come \"D. dorjulana\" in modo erroneo dal descrittore Buchar. Il genere Dorjulopirata \u00e8 infatti di genere maschile nonostante termini per -a.\nDal 1997 non sono stati esaminati altri esemplari, n\u00e9 sono state descritte sottospecie al 2016."}
{"id": "6213790", "revid": "31886", "url": "https://it.wikipedia.org/wiki?curid=6213790", "title": "Dorjulopirata", "text": ""}
{"id": "6213791", "revid": "2174212", "url": "https://it.wikipedia.org/wiki?curid=6213791", "title": "Glaucia Paola Virdone", "text": "Biografia.\nNata in Brasile, viene adottata da una famiglia italiana di origine siciliana. Cresce a Marcon nella provincia di Venezia dove si diploma al liceo scientifico G. Bruno di Mestre. Fin da piccola mostra una grande passione per il mondo dello spettacolo e in particolare per la danza, studia cos\u00ec professionalmente fino ai diciotto anni presso la scuola del balletto di Venezia, lavorando come ballerina per la compagnia creata in collaborazione con la \"deha\" dalla Benetton Basket e Sisley Volley per le coreografie di Steve La Chance. Dopo il diploma decide di seguire le sue passioni e di studiare canto e recitazione presso la scuola del musical di Milano diretta da Saverio Marconi. Nel 2009 esordisce nella commedia musicale Aggiungi un posto a tavola per la regia di Johnny Dorelli lavorando due anni con la compagnia del teatro Sistina di Roma accanto a Gianluca Guidi, Marisa Laurito e Pietro Garinei. Nel 2011 sostituisce Claudia Campolongo nel ruolo di \"Lunatica\" (una streghetta combina guai) nel musical \"Aladin\" dei Pooh e lavora accanto a Stefano Masciarelli e Flavio Montrucchio. L'anno successivo arriva il primo ruolo da protagonista nella tourn\u00e9e del teatro CTA di Gorizia dove interpreta Pippo nella favola \"Pippo pettirosso\" scritta e disegnata da Altan per la regia di Roberto Piaggio. Lo stesso anno prende parte alla trasmissione \"Domenica In\" su Rai 1 in qualit\u00e0 di opinionista. Tra il 2013 e il 2014 decide di approfondire i suoi studi e vola a Los Angeles, Londra e Parigi per studiare con i pi\u00f9 accreditati coach di recitazione. Dopo aver girato alcuni corti e lungometraggi con registi come Rossella Izzo, Alberto Negrin e Fabrizio Costa esordisce al cinema in \"Pitza e datteri\" diretta da Fariborz Kamkari accanto a Giuseppe Battiston e Hassani Shapi (di cui interpreta la figlia). Nel 2014 interpreta Maya nella versione cinematografica \"This is your life\" del \"Nabucco\" prodotto dalla Scala di Milano per la nuova collana grandi opere in DVD Verdi-Nabucco. La sua presenza nel musical italiano si arricchisce con il ruolo di \"Aisha\" nel musical \"Winx Club Musical Show\" in tourn\u00e9e dal 2014 al 2016, dove nel riallestimento le viene data la possibilit\u00e0 di ricoprire il ruolo di aiuto regista. Nel 2016 arriva il primo ruolo per il piccolo schermo nella serie di successo tratta dai racconti di Marco Malvaldi \"I delitti del BarLume\" dove interpreta Susanita Morales, protagonista della puntata \"la loggia del cinghiale\". Nel 2016 si laurea anche in Lingue e Culture moderne presso la facolt\u00e0 di lettere."}
{"id": "6213792", "revid": "80339", "url": "https://it.wikipedia.org/wiki?curid=6213792", "title": "Central Park jogger", "text": ""}
{"id": "6213796", "revid": "36426", "url": "https://it.wikipedia.org/wiki?curid=6213796", "title": "Nuraghe Sa Cipudditta", "text": "Il nuraghe Sa Cipudditta si trova a Sant'Antioco, nella localit\u00e0 costiera di Su Portu de Su Casu.\nDescrizione.\nSi tratta dei resti franati di un nuraghe bi- o trilobato situato in cima a un promontorio a picco sul mare. L'esposizione alle intemperie della costa e l'incuria rendono visibili solo le rovine di due torri ma sono presenti anche tracce riconducibili ad una terza torre attorno al mastio centrale. La vicinanza al mare e la posizione strategica consentivano di presidiare la falesia e l'insenatura rocciosa di Su Portu de Su Casu (dove si ipotizza che esistesse un porto nuragico) e controllare quasi tutto il tratto di mare occidentale dell'isola di Sant'Antioco e buona parte dell'Isola di San Pietro."}
{"id": "6213797", "revid": "1305772", "url": "https://it.wikipedia.org/wiki?curid=6213797", "title": "Coppa Italia Lega Nazionale Pallacanestro 2017", "text": "La Coppa Italia Lega Nazionale Pallacanestro 2017 (che ha preso nome di Turkish Airlines Cup 2017 per ragioni di sponsorizzazione) \u00e8 una competizione di pallacanestro maschile per squadre di Serie A2, Serie B.\nI palazzetti utilizzati per la manifestazione che si svolger\u00e0 tra il 2 e il 5 marzo 2017 sono l'Unipol Arena di Casalecchio di Reno e il Palazzetto dello Sport \"PalaGira\" di Ozzano dell'Emilia sempre in provincia di Bologna."}
{"id": "6213800", "revid": "60848", "url": "https://it.wikipedia.org/wiki?curid=6213800", "title": "Nicola Pisaniello", "text": "Biografia.\nHa studiato con il mezzosoprano Anna Maria Rota e il tenore Arrigo Pola, gi\u00e0 maestro di Luciano Pavarotti per poi seguire corsi con il tenore Carlo Bergonzi. Si \u00e8 successivamente perfezionato con Alfredo Pinardi nella citt\u00e0 di Milano. Si distingue come primo tenore all'interno di produzioni minori dei teatri italiani ed europei. &lt;br&gt;\nIl cantante \u00e8 specializzato nel repertorio belcantistico, specialmente Gioachino Rossini (\"Il barbiere di Siviglia\", \"La Cenerentola\", \"Tancredi\", \"Il viaggio a Reims\") e Gaetano Donizetti (\"Lucia di Lammermoor\", \"Lucrezia Borgia\", \"L'elisir d'amore\", \"Don Pasquale\") con alcune incursioni nel Settecento con \"Don Giovanni\" e \"Cos\u00ec fan tutte\" di Mozart, \"La canterina\" di Haydn e \"Tito Manlio\" di Vivaldi. Si segnala inoltre in alcune riprese di opere poco rappresentate, quali \"Cendrillon\" di Pauline Viardot, \"Il cuoco e la madama\" di Giuseppe Sigismondi, \"L'amant anonyme\" di Joseph Boulogne.&lt;br&gt;\nI suoi impegni pi\u00f9 recenti lo vedono impegnato nei ruoli comprimariali di Altoum (2017 e 2018 al Festival Puccini) e di Pong (2019 a Ferrara e Rovigo) in \"Turandot\".&lt;br&gt;\n\u00c8 stato docente di Masterclass internazionali di perfezionamento vocale presso i conservatori di Carabobo in Venezuela nel 2008, di Xi'an e di Tianjin in Cina nel 2013.&lt;br&gt;"}
{"id": "6213807", "revid": "124123", "url": "https://it.wikipedia.org/wiki?curid=6213807", "title": "Christoph Wamser", "text": ""}
{"id": "6213810", "revid": "290023", "url": "https://it.wikipedia.org/wiki?curid=6213810", "title": "Christopher Wamser", "text": ""}
{"id": "6213812", "revid": "1272592", "url": "https://it.wikipedia.org/wiki?curid=6213812", "title": "Mae-Wan Ho", "text": "Mae-Wan Ho \u00e8 stata autrice o co-autrice di una serie di pubblicazioni e di 10 libri, tra i quali \"The Rainbow and the Worm, the Physics of Organisms\" (1993, 1998), \"Genetic Engineering: Dream or Nightmare?\" (1998, 1999), \"Living with the Fluid Genome\" (2003) e \"Living Rainbow H2O\" (2012). Le posizioni di Ho sono state criticate come pseudoscienza.\nBiografia.\nHo ha ricevuto un Ph. D. in biochimica nel 1967 presso la Hong Kong University, \u00e8 stata Postdoctoral Fellow in Biochemical Genetics presso l'Universit\u00e0 della California, San Diego tra il 1968 e il 1972, Senior Research Fellow presso il Queen Elizabeth College, docente di Genetica (dal 1976) e Reader in Biologia (dal 1985) presso la Open University. Dopo il pensionamento nel giugno 2000 Ho \u00e8 stata Visiting professor di Biofisica presso l'Universit\u00e0 di Catania.\nCritiche al neodarwinismo.\nHo ha affermato che l'evoluzione \u00e8 pluralistica e non darwiniana, perch\u00e9 ci sono molti meccanismi che possono produrre variazioni di fenotipi indipendentemente dalla selezione naturale. Ho ha sostenuto una forma di evoluzione lamarckiana. Le sue posizioni sono state criticate dalla comunit\u00e0 scientifica per l'uso di argomenti fantoccio nella sua critica della selezione naturale e per il suo sostegno a teorie evolutive screditate. Secondo il paleontologo Philip Gingerich le idee evolutive di Ho si basano sul pensiero vitalistico. \nMae-Wan Ho \u00e8 stata tra le firmatarie della petizione del Discovery Institute \"A Scientific Dissent from Darwinism\" ed \u00e8 stata tra le sostenitrici del gruppo critico del neodarwinismo \"The third way\", ribadendo il suo \"rigetto per le vacue spiegazioni neodarwiniane basate sul 'vantaggio selettivo'\""}
{"id": "6213815", "revid": "124123", "url": "https://it.wikipedia.org/wiki?curid=6213815", "title": "Radim \u0160pa\u010dek", "text": "Biografia.\nSi \u00e8 laureato in cinematografia e televisione presso l'Accademia di Performing Arts di Praga. Il suo debutto \u00e8 stato nel 1998 per il film di \"Rapid Eye Movement\" del quale ha ricevuto il premio \"Fluffy Leone\", per il peggior film ceco dell'anno. Dopo questo film ha diretto documentari. Ha lavorato anche con il padre in un programma televisivo dal titolo \"Etiquette\".\n\u00c8 stato il regista del film \"Walking Too Fast\" nel 2010. Il film ha ricevuto molti premi tra cui il Leone Ceco per il miglior film ceco dell'anno."}
{"id": "6213819", "revid": "1372820", "url": "https://it.wikipedia.org/wiki?curid=6213819", "title": "Serie A1 2016-2017 (pallanuoto femminile)", "text": "La Serie A1 2016-2017 \u00e8 stata la 33\u00aa edizione della massima serie del campionato italiano femminile di pallanuoto. La regular season \u00e8 iniziata il 15 ottobre 2016 e si \u00e8 conclusa il 6 maggio 2017; da quest'anno i play-off saranno articolati con la formula della Final Six, che si \u00e8 disputata alla Piscina Comunale di Rapallo e sono iniziati l'11 maggio e sono terminati il 13 maggio.\nLe squadre neopromosse sono: la debuttante Pescara Nuoto e Pallanuoto e la SIS Roma (che torna nella massima serie dopo un anno di A2) e l'altra debuttante Nuoto Club Milano (ripescata dopo la cessione del titolo sportivo del Prato Waterpolo).\nIl 26 settembre fallisce la R.N. Bogliasco, la cui eredit\u00e0 sportiva viene presa dal Bogliasco 1951, nuova societ\u00e0 che permette alla cittadina ligure di mantenere una squadra nel massimo campionato nazionale."}
{"id": "6213822", "revid": "110157", "url": "https://it.wikipedia.org/wiki?curid=6213822", "title": "1. L\u012bga 2015", "text": "La 1. L\u012bga 2015 \u00e8 stata la 24\u00aa edizione della seconda divisione del Campionato lettone di calcio dalla ritrovata indipendenza. Il ha vinto il campionato, ottenendo la promozione in massima serie.\nStagione.\nNovit\u00e0.\nIl campionato era composto da 16 squadre, come dalla stagione precedente. Il SFK United non si iscrisse; il suo posto, quello del (promosso in Virsl\u012bga) e quello del P\u013cavi\u0146as/DM (retrocesso in 2. L\u012bga) furono presi da Caramba/Dinamo e Staiceles Bebri promossi dalla 2. L\u012bga e dallo JDFS Alberts che prese il posto del , retrocesso dalla Virsl\u012bga, che non si iscrisse per debiti.\nFormula.\nLe sedici squadre partecipanti si affrontavano in turni di andata e ritorno per un totale di 30 incontri per squadra. La formazione prima classificata era promossa in Virsl\u012bga 2016, la seconda effettuava uno spareggio con la nona (penultima) di Virsl\u012bga 2015. La squadra classificata all'ultimo posto veniva retrocessa.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "6213832", "revid": "757396", "url": "https://it.wikipedia.org/wiki?curid=6213832", "title": "Juvecaserta Basket 2016-2017", "text": "Questa voce raccoglie le informazioni riguardanti la Juvecaserta Basket nelle competizioni ufficiali della stagione 2016-2017.\nStagione.\nLa stagione 2016-2017 della Juvecaserta Basket sponsorizzata Pasta Reggia, \u00e8 la 20\u00aa nel massimo campionato italiano di pallacanestro, la Serie A.\nOrganigramma societario.\n\"Aggiornato al 30 novembre 2016.\"\nRoster.\n\"Aggiornato al 24 aprile 2017.\"\nStatistiche.\nStatistiche di squadra.\n\"Aggiornate al 4 gennaio 2017.\"\nStatistiche dei giocatori.\nIn campionato.\n\"Aggiornate al 4 gennaio 2017.\""}
{"id": "6213836", "revid": "1318658", "url": "https://it.wikipedia.org/wiki?curid=6213836", "title": "XXIII Congresso del Partito Comunista dell'Unione Sovietica", "text": "Il XXIII Congresso del Partito Comunista dell'Unione Sovietica (PCUS) si svolse dal 29 marzo all'8 aprile del 1966 a Mosca.\nLavori.\nIl Congresso, il primo sotto la guida di Leonid Bre\u017enev, vide la partecipazione di delegati con voto deliberativo e 323 con voto consultivo, in rappresentanza di membri e candidati membri del partito.\nL'assemblea modific\u00f2 la struttura degli organismi dirigenti ripristinando il Politburo del Comitato centrale, che era stato sostituito dal Praesidium in occasione del XIX Congresso (1952), ed inserendo per la prima volta nel testo dello Statuto la figura del Segretario generale.\nNel Comitato centrale vennero eletti 195 membri effettivi e 165 candidati."}
{"id": "6213839", "revid": "106908", "url": "https://it.wikipedia.org/wiki?curid=6213839", "title": "S'Ega Marteddu", "text": ""}
{"id": "6213848", "revid": "831312", "url": "https://it.wikipedia.org/wiki?curid=6213848", "title": "Nuoto Club Milano", "text": "Il Nuoto Club Milano \u00e8 una societ\u00e0 sportiva che partecipa al campionato italiano di serie A2 femminile di pallanuoto.\nNuoto Club Milano \u00e8 anche attivo nel nuoto, sincronizzato e triathlon."}
{"id": "6213849", "revid": "124123", "url": "https://it.wikipedia.org/wiki?curid=6213849", "title": "Hugh Alastair Ford", "text": "Nel 1973 si \u00e8 trasferito in Australia, in primo luogo ad Adelaide e poi, nel 1977, presso l'Universit\u00e0 del New England a Armidale. Egli \u00e8 conosciuto per gli studi sui meliphagidae, uccelli selvatici, e il rapporto tra uccelli e piante.\nSi \u00e8 unito alla Royal Australasian Ornithologists Union (RAOU) nel 1975, ed \u00e8 stato direttore della rivista RAOU Emu (1981-1985). Nel 1993 \u00e8 stato insignito del D. L. Serventy Medal per l'eccellente lavoro pubblicato sugli uccelli nella regione Australasia. Inoltre ha scritto numerosi articoli scientifici e curato diversi libri. "}
{"id": "6213850", "revid": "767487", "url": "https://it.wikipedia.org/wiki?curid=6213850", "title": "Amskroud", "text": "Amskroud \u00e8 un comune del Marocco situato nella regione di Souss-Massa."}
{"id": "6213851", "revid": "123171789", "url": "https://it.wikipedia.org/wiki?curid=6213851", "title": "El Ksiba", "text": "El Ksiba () \u00e8 un comune del Marocco situato nella regione di B\u00e9ni Mellal-Kh\u00e9nifra."}
{"id": "6213856", "revid": "125459413", "url": "https://it.wikipedia.org/wiki?curid=6213856", "title": "Fquih Ben Salah", "text": "Fquih Ben Salah (o Fkih Ben Salah; ) \u00e8 un comune del Marocco, dal 2009 capoluogo dell'omonima provincia, situato nella regione di B\u00e9ni Mellal-Kh\u00e9nifra. La citt\u00e0 si trova ai piedi del Medio Atlante, a 175\u00a0km a sud-est di Casablanca, 190\u00a0km a nord-est di Marrakech, e circa 40 km a nord ovest di B\u00e9ni Mellal. L'economia della citt\u00e0 \u00e8 basata sui ricchi giacimenti di fosfato limitrofi ad essa ma anche sulle rimesse dei numerosi residenti emigrati all'estero (soprattutto in Italia e Francia) che contribuiscono in maniera significativa all'economia della regione.\nStoria.\nGli abitanti della regione, i Beni Amir provenivano dall'Andalusia e furono qui portati dal sultano Mulay Isma'il (1672-1727), storicamente la citt\u00e0 ebbe sempre una posizione strategica e i coloni francesi se ne accorsero, le sue origini probabilmente derivano dalla presenza di un souk (mercato) che si tiene ancora oggi il mercoled\u00ec e in cui affluiscono persone da tutta la provincia\nSociet\u00e0.\nEvoluzione demografica.\nNel censimento del 1982 la popolazione era di 47,540 abitanti. Nonostante la fortissima emigrazione dal 2004 al 2014 l'aumento della popolazione \u00e8 stato del +2,15% l'anno, passando dai 82 446 abitanti del 2004 ai 102 019 del 2014 per via dell'emigrazione dai villaggi vicini, 2021 190 457. La provincia di Fquih Ben Salah di cui \u00e8 capoluogo conta 16 comuni e circa 1 400 000 abitanti \nAmministrazione.\nGemellaggi.\nCollegamenti esterni"}
{"id": "6213857", "revid": "1446238", "url": "https://it.wikipedia.org/wiki?curid=6213857", "title": "Oulad Ayad", "text": "Oulad Ayad (in : \u2d53\u2d4d\u2d30\u2d37 \u2d30\u2d62\u2d62\u2d30\u2d37, \"Ulad Ayyad\") \u00e8 un comune del Marocco situato nella regione di B\u00e9ni Mellal-Kh\u00e9nifra."}
{"id": "6213860", "revid": "1446238", "url": "https://it.wikipedia.org/wiki?curid=6213860", "title": "Oulad Nemma", "text": "Oulad Nemma () \u00e8 un comune del Marocco situato nella regione di B\u00e9ni Mellal-Kh\u00e9nifra."}
{"id": "6213864", "revid": "6923", "url": "https://it.wikipedia.org/wiki?curid=6213864", "title": "Giovanni Farina (carrozziere)", "text": ""}
{"id": "6213899", "revid": "767487", "url": "https://it.wikipedia.org/wiki?curid=6213899", "title": "Slow Hollows", "text": "Gli Slow Hollows sono stati una band indie rock americana di Los Angeles in California formata a met\u00e0 2013. Hanno pubblicato 3 album e 4 singoli e sono stati sotto l'etichetta discografica Danger Collective Records."}
{"id": "6213903", "revid": "365417", "url": "https://it.wikipedia.org/wiki?curid=6213903", "title": "Landesbischof", "text": "Un Landesbischof \u00e8 il capo di alcune chiese regionali protestanti in Germania. Basati sul principio della \"landesherrliches Kirchenregiment\", i principi luterani assumevano la posizione di Supremo Governatore delle allora chiese di stato luterane (cfr. Supremo governatore della chiesa d'Inghilterra) nel loro territorio (\"Land\") dopo la riforma protestante. Dopo la prima guerra mondiale il principio ebbe termine e in alcune chiese regionali un membro del clero viene eletto \"Landesbischof\".\nLe chiese regionali non usano il termine \"Landesbischof\" per i loro capi e spesso consentono anche ai laici di ricoprire tale ufficio, mentre usano titoli come vescovo (\"Bischof\", solo clero), presidente della Chiesa (\"Kirchenpr\u00e4sident\"), praeses (\"Prases\"), sovrintendente di Stato (\"Landessuperintendent\", solo clero) o segretario (\"Schriftf\u00fchrer\")."}
{"id": "6213905", "revid": "767487", "url": "https://it.wikipedia.org/wiki?curid=6213905", "title": "Saggio sulle favole e sulla loro storia", "text": "Saggio sulle favole e sulla loro storia (\"Essai sur les fables et sur leur histoire\") \u00e8 un'opera dell'astronomo e letterato francese Jean Sylvain Bailly. Pubblicata postuma nel 1798, essa fornisce nuove prove alle ipotesi dello stesso Bailly (riprese, almeno parzialmente, dal medico e letterato svedese Olaus Rudbeck) sulla presunta origine nordica della cultura scientifica e mitica.\nContenuto generale.\nIl \"Saggio sulle favole\" fu scritto da Bailly tra il 1781 e il 1782, come continuazione pi\u00f9 squisitamente letteraria dei suoi studi, gi\u00e0 incominciati con l\"'Histoire de l'astronomie ancienne\" del 1775 e con le \"Lettres\" a Voltaire (ovvero le \"Lettres sur l'origine des sciences\" del 1777 e le \"Lettres sur l'Atlantide de Platon\" del 1779). Se gli altri testi erano rivolti pi\u00f9 alla dimostrazione della presunta origine nordica delle scienze e utilizzavano le attestazioni mitiche come presunte prove, in quest'opera Bailly si concentra soprattutto proprio sulla comune genesi delle mitologie favolistiche dei popoli settentrionali e meridionali dell'emisfero boreale. L'opera \u00e8 costituita da due volumi, ognuno organizzato in dieci capitoli; ognuno dei venti capitoli dell'opera \u00e8 costituito da una lettera indirizzata da Bailly alla scrittrice e poetessa Anne-Marie du Boccage.\nBailly si era gi\u00e0 proposto in precedenti opere di dimostrare che antichissimi sconosciuti popoli del Nord (che Bailly reputava essere i mitici Atlantidei iperborei) furono i \u00abmaestri universali della mitologia e della scienza\u00bb. Furono loro, secondo l'autore francese, a dispensare le conoscenze scientifiche e la cultura mitica agli altri popoli antichi (come ad esempio gli indiani, i cinesi, i caldei e i greci) muovendosi mano a mano da nord verso sud.\nSignificato del termine \"favola\".\nIl termine francese \u00ab\"fable\"\u00bb, usato da Bailly, deriva dal termine latino \"\"fabula\", derivante a sua volta dal verbo \"far, faris\"\" = dire, raccontare. Il termine latino \u00ab\"fabula\"\u00bb indicava in origine una narrazione di fatti inventati, spesso di natura leggendaria e/o mitica. Va infatti specificato che con il termine \"favola\", dai primi secoli d.C. fino alla fine del XVIII secolo, si qualificarono anche \u2014 e soprattutto \u2014 i miti. Nel suo \"Saggio sulle favole\", infatti, Bailly fa riferimento come \u00ab\"fables\"\u00bb proprio alle antiche leggende mitiche, soprattutto d'origine greca e romana, che non hanno nulla a che fare col significato odierno del termine, legato invece al genere \"favolistico\" esopico e a quello di Fedro, costituiti da brevi racconti narrativi, narrati in versi o in prosa, a carattere morale.\nSommario.\nVolume I.\nNella discussione sull'origine e sul progresso delle favole, che aveva gi\u00e0 impegnato numerosi autori in precedenza, Bailly interviene contribuendo con un apporto originale mostrando, secondo i commentatori dell'epoca, una \u00abgran chiarezza di progettazione e una certa ingegnosit\u00e0 di ragionamento\u00bb.\nDopo una spiegazione abbozzata della creazione del mondo, del diluvio e di altri eventi primordiali, come descritti da Ovidio, l'autore continua elencando una lista dei principali episodi mitici, tramandati dalla tradizione ovidiana: l\"'Et\u00e0 dell'oro\" e le tre epoche successive; la dimora terrestre degli dei; il loro ritiro verso il cielo; la guerra dei giganti contro gli dei (la cosiddetta Gigantomachia); la sepoltura degli stessi giganti sotto le montagne; la via lattea, considerata la \u00abvia per il paradiso\u00bb; i palazzi degli dei; il consiglio celeste presieduta da Giove; il destino del mondo, ovvero la conflagrazione; il diluvio universale in cui si salv\u00f2 il solo Deucalione tramite un'imbarcazione di legno; la vittoria ottenuta da Apollo sul serpente Pitone.\nTutte queste tradizioni mitiche, anche se intervallate da \u00abfavolose decorazioni\u00bb, ed anche se servivano ad Ovidio come una sorta di introduzione mitica alle sue metamorfosi, non erano probabilmente pure e semplici favole inventate. Ben nascosta da una coltre di fantasticherie, all'interno di queste tradizioni mitiche doveva celarsi un fondo di verit\u00e0. \u00abRiconosco la mano dell'immaginazione. \u2014 scrive Bailly \u2014 Vedo il poeta che fomenta tutta la natura, portando in azione tutte le cause conosciute; lo vedo rappresentare un fenomeno generale attraverso dei fenomeni parziali, al fine di descrivere la sommersione totale e per dare un'idea di una grande catastrofe storica\u00bb. Ma quella grande catastrofe, il diluvio, non poteva che essere per Bailly \u00abun evento importante e notevole\u00bb, che il poeta non poteva aver inventato; anche perch\u00e9 \u00abnon pareva avere utilit\u00e0 nel progetto poetico dell'autore\u00bb.\nSebbene Ovidio avesse arricchito di elementi fantasiosi, con i suoi versi, gli episodi mitici, egli non poteva che \u00abripetere ci\u00f2 che aveva imparato dalla tradizione\u00bb. Il diluvio allora doveva essere \u00abun fatto reale\u00bb, \u00abalmeno per Ovidio\u00bb precisa Bailly. A questo evento principale del diluvio erano poi collegate le storie relative ai giganti, una razza descritta come \u00abempia, che aveva chiamato per una propria punizione\u00bb, e quella legata a Deucalione, salvatosi su di una imbarcazione, che divent\u00f2 il \u00abnuovo magazzino della razza umana\u00bb. Se tutti questi fatti dovevano derivare dalla tradizione allora anche la guerra dei giganti, la nascita del serpente Pitone (prodotto dal fango della terra dopo il dluvio) e la vittoria di Apollo su di esso derivavano, senza dubbio, dalla stessa fonte. \u00abNon dovremmo avere fretta di concludere che tutte queste storie sono favole\u00bb sintetizza Bailly, che individua cos\u00ec l'ipotesi di un fondo di verit\u00e0 storico delle antiche leggende postdiluviane.\n\u00abIl fatto che la via lattea porti all'Empireo; le storie sui palazzi degli dei; l'esistenza di un consiglio divino che pronunciava impazienti giudizi dai suoi sedili di marmo, con Giove collocato su un trono al di sopra degli altri, sono indubbiamente immagini fantasiose \u2014 scrive Bailly \u2014 che per\u00f2 probabilmente non sono state inventate dal poeta ma trasmesse da un'antica tradizione\u00bb.\nIn effetti all'epoca di Bailly la maggior parte delle informazioni sul diluvio universale nella mitologia greca-romana provenivano proprio dalle \"Metamorfosi\" di Ovidio (8 a.C.) e dalla \"Biblioteca\" di Pseudo-Apollodoro (II secolo d.C. circa) e, all'epoca di Bailly, non vi era alcuna prova filologica certa della loro effettiva antichit\u00e0. Quello che appariva evidente era il parallelismo con l'episodio biblico di No\u00e8, quindi, pensava Bailly, la leggenda del diluvio dovette spargersi nelle tradizioni di molti popoli antichi e non poteva che avere una comune origine.\n\u00abI poeti in generale non creavano, bens\u00ec adornavano, le verit\u00e0 e le opinioni storiche. \u2014 afferma Bailly \u2014 I loro poemi erano storie, e loro stessi cantavano le tradizioni quando non le riportano per iscritto. Loro dovevano aver dunque rispettato le tradizioni almeno per questi fatti appena menzionati\u00bb. Le tradizioni per Bailly furono trasportate da un popolo all'altro contribuendo a formare nuove culture. Questo trasferimento, o meglio questo \"tramandamento\", per Bailly non era un processo passivo, ma attivo. Subiva infatti una sorta di \u00abnaturalizzazione\u00bb: le tradizioni non venivano soltanto assimilate dal popolo ricevente, ma anche alterate e manipolate. E questa manipolazione non poteva che avvenire in base proprio alle caratteristiche del popolo che le riceveva. I territori appartenenti a loro non potevano che diventare \u00abi nuovi \"teatri\"\u00bb dove le leggende venivano ambientate; anche i \u00abnomi dei luoghi e dei personaggi cambiarono di conseguenza\u00bb. Gli stessi romani si mossero in tal senso. Essi ripresero in larga parte la mitologia greca modificandola drasticamente in base ai loro standard socio-politici e geografici. A testimonianza di ci\u00f2 le differenze dei nomi delle divinit\u00e0, e le differenti ambientazioni di miti identici a quelli greci. Ad esempio, Encelado, sotterrato da Minerva durante la Gigantomachia, e il mostro Tifone, folgorato da Giove, gemettero entrambi dopo la sconfitta sotto il peso di una montagna, che nella mitologia romana fu individuata nell'Etna: e fu cos\u00ec che la fiammeggiante lava vulcanica fu interpretata dagli antichi come la fiamma residua della loro rabbia. Un altro esempio \u00e8 quello di Fetonte, precipitato dal carro del sole, che era annegato nel mitico fiume Eridano secondo il canone greco; nella trasposizione latina l'Eridano divenne il fiume Po. Ecco, sul mito di Fetonte Bailly precisa che \u00e8 \u00abuna storia indipendente che pare appartenere a tutti i paesi dell'antichit\u00e0\u00bb e che a seconda del paese cambi\u00f2 alcuni riferimenti geografici pi\u00f9 che narrativi.\nMa c'\u00e8 un altro aspetto quello che interessa a Bailly: la mitologia sui Cimmeri, popolo probabilmente esistito e ripreso dalla mitologia greca e romana. Virgilio, riprendendo e \"italianizzando\" (secondo questo processo di \u00abnaturalizzazione mitica\u00bb) la tradizione di Omero, aveva parlato di un ingresso agli Inferi posto tra Cuma e il Vesuvio; inoltre, nei dintorni del Lago d'Averno egli individu\u00f2 i mitici fiumi Acheronte, Flegetonte e Cocito. Per tale motivo infatti gli inferi romani (l\"'Ade\" greco) si chiamano anche Averno. Questa doveva essere \u00abprecedente\u00bb dice Bailly, secondo i canoni mitici, la \"Cimmeria\", ovvero la dimora del mitico popolo dei Cimmeri. Essi abitavano, secondo le tradizioni mitiche, in una \u00abvalle completamente oscurata dalle montagne circostanti\u00bb. Perci\u00f2, scrive Bailly, si narrava \u2014 poeticamente \u2014 che i Cimeri \u00abnon potessero vedere mai il sole n\u00e9 sorgere n\u00e9 tramontare\u00bb. \u00abQuesti luoghi cos\u00ec ombreggiati e bui dovrebbero essere pi\u00f9 che rari in Italia \u2014 riconosce Bailly \u2014 ma erano mirabilmente adatti a preparare la mente per l'ingresso nelle regioni infernali\u00bb. Bailly riconosce che la poesia avesse interpretato in modo piuttosto fantasioso alcune caratteristiche dei territori questo popolo. Non riuscendo a spiegare come potesse esistere una terra, i poeti, secondo Bailly, avevano supposto l'esistenza di queste \u00abvalli tenebose\u00bb, coperte da altissime montagne che impedivano alla luce del sole di penetrarvi. In realt\u00e0, esisteva una spiegazione scientifica di tutto ci\u00f2: bastava traslare tutti i territori mitici dei Cimmeri molto pi\u00f9 a nord. Bailly rivide infatti in queste espressioni poetiche delle chiare allusioni alla notte polare.\nPer quanto riguarda invece la Gigantomachia prevalse, nella letteratura mitica romana, la tradizione secondo cui i Giganti fossero stati sconfitti presso i Campi Flegrei. L'area era nota sin dall'antichit\u00e0 per la sua vivace attivit\u00e0 vulcanica. I vulcani erano infatti considerati dagli antichi come \u00abi luoghi di conservazione dei resti degli incendi dovuti ai tuoni\u00bb: si concluse dunque che i giganti, caduti sotto i colpi delle saette di Giove, non potevano che essere sepolti sotto i vulcani. E tra questi anche quelli dei Campi Flegrei, dove si pens\u00f2 bene di ambientare la Bailly non si reputa sorpreso di trovare in Italia le porte del regno di Plutone, o meglio \"anche\" in Italia. \u00abIl destino dell'uomo \u00e8 ovunque lo stesso; \u2014 precisa Bailly \u2014 la strada verso la morte \u00e8 posizionata ovunque, e ovunque gli empi devono avere l'Inferno sotto i suoi piedi\u00bb. Insomma, tutti i popoli avevano bisogno di giustificare anche geograficamente una punizione vicina per chi fosse stato empio, e anche i Romani non fecero differenza: essi posizionarono le porte dell'Inferno nei pressi del Vesuvio, le cui eruzioni devastanti \u00abparevano annunciare una delle aperture della dimora della morte e punizione\u00bb. Ma \u00e8 notevole per Bailly, che, anche se gli altri popoli avevano permesso ai Romani di produrre queste alterazioni, ci fossero dei \"fatti mitici\" che i Romani stessi avevano sempre rispettato, e che non avevano mai avuto il coraggio di cambiare. I Giganti, nel loro tentativo di salire al Cielo, non si arrampicarono n\u00e9 sul Vesuvio n\u00e9 sull'Etna, ma dal Monte Pelio e dal Monte Ossa, situati in Grecia ed in Tessaglia. E questo fu integralmente ripreso nella mitologia romana, senza variazioni. Anche quando Deucalione, l'ultimo uomo sopravvissuto della razza umana, scopr\u00ec un accessibile punto d'approdo per la sua arca, questi era il Parnaso, altro monte in Tessaglia. Egli, secondo la tradizione, scese in una pianura sulle rive del Cefiso, fiume della Beozia, e l\u00ec consult\u00f2 Temi, padrona dei territori sui quali poi fu costruito il Tempio di Delfi. \u00abI Romani, nell'adottare quelle storie, \u2014 constata Bailly \u2014 non ebbero il coraggio di trasportare le ambientazioni in Italia; hanno ripetuto le storie, cos\u00ec com'erano, e hanno lasciato alla Grecia quello che sembrava appartenere ad essa\u00bb. Queste circostanze indicavano \u00abchiaramente \u2014 secondo Bailly \u2014 la fonte di queste storie\u00bb: i Romani le avevano derivate dalla Grecia. \u00abSpesso nel fare paragoni simili noi baseremo, su questi fatti evidenti, le relazioni tra i popoli, la traccia delle loro tradizioni e l'origine delle cose. \u2014 chiosa Bailly \u2014 E saremo guidati da questo principio indiscutibile: che, se un popolo ci racconta una storia la cui ambientazione si trova in un paese straniero, allora tale storia non pu\u00f2 che essere stata adottata. Essa ci mostra una traccia da seguire; e ci trasporta nel paese che fu teatro dei fatti, al fine di indagare l'origine e le verit\u00e0 in essa contenute\u00bb."}
{"id": "6213912", "revid": "1543377", "url": "https://it.wikipedia.org/wiki?curid=6213912", "title": "Zona di frattura di Mendocino", "text": "Con l'espressione zona di frattura di Mendocino si indica sia una zona di frattura che la faglia trasforme a essa associata, situata al largo della costa di capo Mendocino, all'estremit\u00e0 settentrionale della California. La faglia si estende verso ovest a partire da una tripla giunzione, la tripla giunzione di Mendocino, dove incontra la faglia di Sant'Andrea e la zona di subduzione della Cascadia, fino ad arrivare all'estremit\u00e0 meridionale della dorsale di Gorda. La formazione continua poi verso ovest per centinaia di chilometri oltre la sua giunzione con la sopracitata dorsale come zona di frattura inattiva.\nTecnicamente, una zona di frattura non \u00e8 una faglia trasforme, ma nel caso della zona di frattura di Mendocino, l'espressione \"zona di frattura\" \u00e8 spesso utilizzata in letteratura sia per indicare il segmento trasforme attivo a est della dorsale di Gorda, sia per indicare il segmento inattivo (la zona di frattura vera e propria) a ovest della stessa. Esiste comunque anche un ampio numero di sismologi che fanno riferimento ai due segmenti come \"faglia di Mendocino\" e \"zona di frattura di Mendocino\".\nLa faglia trasforme segna il margine, la placca pacifica, che si sta spostando verso nord-ovest, e la placca di Gorda, che si sta invece spostando verso est subducendo sotto la placca nordamericana proprio al largo di capo Mendocino. Dove la faglia incontra la fossa della zona di subduzione, incontra anche la faglia di Sant'Andrea, a formare, come detto, la tripla giunzione di Mendocino che, essendo il punto di incontro tra due faglie trasformi e una fossa oceanica e date le modalit\u00e0 con cui queste tre formazioni si incontrano, risulta essere una tripla giunzione instabile.\nStudi relativi agli tsunami hanno portato a scoprire che l'energi\u00e0 concentrata attorno alla zona di frattura porta a un aumento dell'altezza delle onde nell'area di fronte a Crescent City, all'estremit\u00e0 settentrionale della California. Da notare che, per motivi puramente descrittivi, in tali studi ci si riferisce alla zona di frattura chiamatandola \"scarpata di Mendocino\".\nProseguimento continentale.\nNel 1965, Robert W. Pease osserv\u00f2 che il particolare allineamento di una linea tettonica trasversale che si estende verso sud-est dal monte Lassen, un vulcano situato nella parte nord della Cailfornia, e la depressione Walker, all'estremit\u00e0 settentrionale della faglia del lago Honey, suggeriva che essa fosse una volta il proseguimento continentale della zona di frattura di Mendocino, a est della tripla giunzione. La linea segna il confine tra le province geologiche dell'altopiano del Columbia e dell'altopiano Modoc, a ovest, e il Great Basin, a est e, al suo incontro con la faglia del lago Honey, essa si uniforma all'andamento verso nord-est attraversando l'angolo nordoccidentale del Nevada, dove si affianca alla depressione geologica che forma il deserto Black Rock."}
{"id": "6213914", "revid": "2730", "url": "https://it.wikipedia.org/wiki?curid=6213914", "title": "Discorso di Abraham Lincoln a Peoria", "text": "Il discorso di Abraham Lincoln a Peoria, Illinois, fu pronunciato il 16 ottobre 1854, cinque anni prima della sua elezione a Presidente degli Stati Uniti, quando era ancora in carica il democratico Franklin Pierce. \nLincoln aveva appena aderito al neonato Partito Repubblicano, costituito il 20 marzo 1854 per contrastare la temuta espansione nell'Ovest del sistema schiavistico degli Stati meridionali, posizionandosi alla sinistra del Partito Democratico nelle questioni economiche e sociali.\nNel 1854 era in discussione al Congresso il disegno di legge detto Kansas-Nebraska, sostenuto da Stephen A. Douglas, senatore del Partito Democratico per l'Illinois. Questo prevedeva che, nei nuovi territori all'ovest, ogni questione, schiavit\u00f9 compresa, dovesse essere regolata dal singolo Stato e non dal governo federale, tramite la \"sovranit\u00e0 popolare\", cio\u00e8 tramite referendum tra i cittadini del singolo Stato. \nA Peoria, in Illinois, Abraham Lincoln tenne un discorso di tre ore passato alla storia. Nel suo intervento afferm\u00f2 la necessit\u00e0 di porre un freno alla diffusione della schiavit\u00f9 non solo perch\u00e9 inumana, ma anche perch\u00e9 \u201ci nuovi Stati liberi sono i luoghi dove possono andare i poveri per migliorare la loro condizione\u201d. Oltre a sostenere l'abolizione della schiavit\u00f9, Lincoln dichiar\u00f2 la sua opposizione al progetto di legge Kansas-Nebraska Act.\nParlando con il suo riconoscibile accento del Kentucky e con una vocalit\u00e0 molto potente Lincoln dichiar\u00f2 che il Kansas-Nebraska Act possedeva solo superficialmente un'imparzialit\u00e0 (cos\u00ec come affermato dal suo autore), ma che in realt\u00e0 \"contiene un vero e proprio zelo nascosto a favore della diffusione della schiavit\u00f9\".\nI forti attacchi al suo antischiavismo segneranno il suo ritorno alla vita politica quasi a tempo pieno. A livello nazionale, riflettendo sulla fine del Partito Whig, a cui apparteneva precedentemente, nel 1855 scrisse: \"penso di essere un Whig, ma altri dicono che non ci sono pi\u00f9 Whig e che io sono solo un abolizionista... Non faccio altro che oppormi all'estensione della schiavit\u00f9\"."}
{"id": "6213916", "revid": "1345932", "url": "https://it.wikipedia.org/wiki?curid=6213916", "title": "Faglia di Mendocino", "text": ""}
{"id": "6213926", "revid": "580197", "url": "https://it.wikipedia.org/wiki?curid=6213926", "title": "Football Club Ameri Tbilisi", "text": ""}
{"id": "6213927", "revid": "124123", "url": "https://it.wikipedia.org/wiki?curid=6213927", "title": "Friedrich Albin Hoffmann", "text": "Biografia.\nHa studiato medicina a W\u00fcrzburg, Tubinga e Berlino, e dopo la laurea (1868), \u00e8 diventato assistente di Friedrich Theodor von Frerichs (1819-1885) nella Prima Clinica Medica presso l'Universit\u00e0 di Berlino. Nel 1872 ottenne l'abilitazione per la patologia e terapia (medicina interna), e dal 1874 \u00e8 stato professore di medicina interna presso l'Universit\u00e0 di Tartu. Dal 1886 al 1920 ha lavorato come professore di medicina interna e direttore del policlinico dell'Universit\u00e0 di Lipsia.\nEra considerato un eccellente diagnosta, si era dedicato alla ricerca istologica, nel campo della medicina interna. Il suo desiderio era quello di curare le malattie dei bronchi e mediastino.\nCon Paul Langerhans (1847-1888), ha studiato la \"memorizzazione intravitale\" di cinabro, iniettato per via endovenosa, in animali da laboratorio. I due scienziati hanno dimostrato che il cinabro conteneva globuli bianchi, e non globuli rossi. Essi hanno inoltre rilevato l'accumulo di cinabro in cellule del midollo osseo, nel tessuto connettivo del fegato e del sistema capillare. Questi risultati sono stati parte della ricerca di Karl Aschoff del sistema reticoloendoteliale."}
{"id": "6213928", "revid": "124123", "url": "https://it.wikipedia.org/wiki?curid=6213928", "title": "Cec Pepper", "text": "Biografia.\nFu il primo giocatore al mondo a completare il double due volte nella Central Lancashire League. Ha giocato in first-class cricket per la New South Wales cricket team dalla stagione 1938-1939 alla stagione 1940-1941. Combatt\u00e9 in Medio Oriente durante la Seconda guerra mondiale, e alla fine della guerra cominci\u00f2 a giocare per le squadre di cricket con sede in Inghilterra ma di origini australiane. Il ruolo ricoperto da Pepper durante la sua intera carriera fu quello di all-rounder. Riusc\u00ec a realizzare un \"hat trick\" (tra gli altri portati a compimento) nella sua migliore stagione (1949-1950) durante una partita di cricket giocata in India. In tutta la sua carriera, Pepper disput\u00f2 44 incontri di first-class cricket, riuscendo a segnare ben 1927 run."}
{"id": "6213935", "revid": "1573940", "url": "https://it.wikipedia.org/wiki?curid=6213935", "title": "Microvoluta engonia", "text": "Microvoluta engonia \u00e8 un piccolo gasteropode marino appartenente alla famiglia Volutomitridae."}
{"id": "6213938", "revid": "767487", "url": "https://it.wikipedia.org/wiki?curid=6213938", "title": "17 anni (e come uscirne vivi)", "text": "17 anni (e come uscirne vivi) (\"The Edge of Seventeen\") \u00e8 un film del 2016 scritto e diretto da Kelly Fremon Craig, al debutto come regista.\nTrama.\nNadine \u00e8 una impacciata studentessa di liceo. Un giorno scopre che la sua amica Krista ha iniziato a uscire con suo fratello maggiore Darian, mettendo in crisi il loro rapporto. Nadine si sente sempre pi\u00f9 sola ed emarginata, fino a quando scopre di essere stimata dal suo insegnante, il signor Bruner. L'inaspettata amicizia di Erwin, un ragazzo riflessivo, le offre la speranza che le cose possano cambiare in meglio.\nDistribuzione.\nIl film \u00e8 stato presentato in anteprima al Toronto International Film Festival il 16 settembre 2016 e distribuito nelle sale statunitensi il 18 novembre 2016, mentre in quelle italiane il 30 marzo 2017."}
{"id": "6213941", "revid": "1880836", "url": "https://it.wikipedia.org/wiki?curid=6213941", "title": "Lingua danu", "text": "La lingua danu \u00e8 una lingua parlata dal gruppo etnico dei Danu, ed \u00e8 classificata dal governo del Myanmar come un dialetto derivante dal birmano. Deriva dal ceppo delle lingue sino-tibetane."}
{"id": "6213944", "revid": "1573940", "url": "https://it.wikipedia.org/wiki?curid=6213944", "title": "Chiostro grande di San Simpliciano", "text": "Il chiostro grande di San Simpliciano, pi\u00f9 semplicemente chiostro grande o talvolta chiostro delle due colonne, \u00e8 un chiostro situato nel complesso della basilica di San Simpliciano a Milano.\nStoria e descrizione.\nLa costruzione del chiostro maggiore del complesso di San Simpliciano avvenne a partire dal sesto decennio del Cinquecento, qualche anno dopo l'affidamento della basilica ed il monastero all'ordine di San Benedetto: al 1559 e agli anni successivi risalgono le commissioni di uno svariato numero di colonne, in uno dei vari contratti pi\u00f9 di cento, allo scultore Alessandro Rocchetto; colonne dalla descrizione del tutto simile a quelle del chiostro attuale. Oltretutto i registri del convento annotano ingenti ordini di mattoni a partire dal 1555, il che suggerisce che i lavori per il corpo del chiostro partirono proprio in quest'anno. Tra il 1621 ed il 1623 si ha notizia della ripresa dei lavori affidati a Francesco Maria Richini: non si sa se tuttavia questo furono semplici restauri o se i lavori non partirono mai del tutto, per cui l'aspetto del chiostro rimase sostanzialmente immutato. Il progetto complessivo del chiostro viene attribuito, seppur in maniera molto discussa, a Vincenzo Seregni.\nIl chiostro \u00e8 formato da una serie di colonne binate di ordine dorico a reggere archi a tutto sesto: particolare della disposizione delle colonne, che d\u00e0 anche il nome al chiostro, \u00e8 che le colonne non sono accoppiate con asse parallelo ai lati del cortile, bens\u00ec con l'asso perpendicolare ad essi, soluzione decisamente pi\u00f9 rara nell'architettura manierista. Tra l'ordine inferiore di colonne e quello del finto loggiato superiore vi \u00e8 una fascia intermedia dove sono contenuti grandi triglifi che fungono da mensole per le lesene di ordine ionico dell'ordine superiore: tra le partiture individuate tra le lesene vi sono archi a tutto sesto poggianti su mensole rette da semicolonne semplici tra cui sono contenute delle finestre sovrastate da decorazione a fresco con \"Busti di santi\". La decorazione ad archi a tutto sesto contenuti tra lesene \u00e8 un chiaro omaggio al chiostro bramantesco del complesso di Sant'Ambrogio."}
{"id": "6213947", "revid": "1573940", "url": "https://it.wikipedia.org/wiki?curid=6213947", "title": "Anania flavidecoralis", "text": "Anania flavidecoralis () \u00e8 un lepidottero appartenente alla famiglia Crambidae, endemica della Cina (provincia dello Yunnan)."}
{"id": "6213949", "revid": "767487", "url": "https://it.wikipedia.org/wiki?curid=6213949", "title": "Kongos", "text": "I Kongos (spesso indicati come KONGOS) sono un gruppo musicale sudafricano naturalizzato statunitense, formatosi a Phoenix nel 2004.\nBiografia.\nLa band \u00e8 composta dai quattro fratelli Dylan (Londra, 22 aprile 1986), John (Londra, 4 luglio 1981), Jesse (Londra, 29 giugno 1983) e Daniel Kongos (Johannesburg, 28 agosto 1988). Figli del cantautore John Kongos, dopo aver trascorso l'infanzia a Londra e in Sudafrica, si formano a Phoenix nel 2007. Secondo quanto ha dichiarato il frontman Dylan Kongos, si sono trasferiti da Londra in Sudafrica quando lui aveva 1 o 2 anni circa.\nI quattro si avvicinano alla musica in giovanissima et\u00e0, suonando il pianoforte. Col passare degli anni, mentre John (detto solitamente \"Johnny\") rimarr\u00e0 sul suo strumento, aggiungendo ad esso la fisarmonica, gli altri prenderanno strade differenti, suonando altri strumenti. I pi\u00f9 giovani Dylan e Daniel inizieranno a suonare la chitarra (a cui Dylan aggiunge anche il basso), mentre Jesse la batteria.\nIl gruppo nasce quando John e Jesse, pi\u00f9 grandi di et\u00e0, iniziano a suonare in un progetto di musica jazz. Presto, quando i due fratelli minori crescono, inizieranno a suonare tutti insieme, formando i Kongos.\nDylan \u00e8 in un certo senso il frontman del gruppo, canta la maggior parte delle canzoni, motivo per cui spesso tende ad essere identificato come tale. Dal vivo suona il basso e talvolta la chitarra, ma in studio \u00e8 sempre lui a suonare chitarra acustica, udibile in diversi brani, e nei primi anni della band era anche il chitarrista principale del gruppo. Sempre in studio, si \u00e8 inoltre prestato talvolta a suonare le tastiere, ad eseguire linee di basso sul sintetizzatore, o a programmare questi ultimi e le drum machine. Nel brano \"Come With Me Now\" \u00e8 lui ad eseguire il caratteristico assolo di chitarra, suonato sulla Pedal steel guitar, ma nei concerti viene eseguito da Daniel sulla chitarra con lo slide. Dylan, oltre a questi strumenti gi\u00e0 citati, \u00e8 in grado di suonare anche la fisarmonica: infatti alcuni brani sono nati da lui e Johnny che suonavano con due fisarmoniche. Poco si sa della sua vita privata, poich\u00e9 molto riservato: vive a Los Angeles con la sua compagna e ha un orto che cura personalmente.\nJohnny, il pi\u00f9 grande, con l'inserimento della fisarmonica dar\u00e0 vita ad uno dei marchi di fabbrica della band . Dylan dice a proposito del fratello \"Johnny \u00e8 in un certo senso il nostro punto di riferimento: nei concerti guardiamo sempre lui, quando abbiamo dei dubbi in studio chiediamo spesso consiglio a lui. Inoltre spesso mi aiuta a finire canzoni che ho scritto a met\u00e0, e lo stesso ho fatto talvolta io con lui. Johnny \u00e8 anche colui che solitamente mette la pace tra tutti quando litighiamo, soprattutto con due caratteri pi\u00f9 forti come Jesse e Daniel che spesso tendono a scontrarsi. Io solitamente non sono litigioso, cos\u00ec come Johnny, ma lui \u00e8 un comunicatore molto pi\u00f9 bravo di me [ride.ndr]\". Oltre al pianoforte, alle tastiere e alla fisarmonica, Johnny \u00e8 in grado di suonare la chitarra e, come tutti gli altri della band, fornisce la seconda voce, e negli ultimi album si presta alla voce solista. In studio programma anche i sintetizzatori. Vive a Los Angeles e ha una compagna.\nJesse, fino all'album \"Egomaniac\", era in un certo senso il principale paroliere del gruppo. Dal vivo suona la batteria e canta, dopo Dylan \u00e8 il principale cantante del gruppo, essendo stato, nei primi due album, l'unico degli altri tre membri a cantare solista. In studio programma i sintetizzatori e le drum machine, e in generale \u00e8 in grado anche di suonare le tastiere e la chitarra. Vive a Phoenix, \u00e8 sposato con Rachel e ha una figlia.\nDaniel, il pi\u00f9 piccolo dei fratelli, suona la chitarra e canta. Anche lui, come Johnny, ha sempre fornito la seconda voce ma ha iniziato a cantare da solista dal terzo album, \"Egomaniac\". Oltre alla chitarra, sa suonare il pianoforte come gli altri fratelli, anche se dice di non ritenersi molto bravo poich\u00e9 \"[...] non l'ho toccato per anni [...]\". Vive a Los Angeles e ha una compagna.\nStoria.\n\"Kongos\" (2007-2010).\nNel 2007 pubblicano il loro primo album \"Kongos\", ma senza riscuotere successo. Si presenta come un album rock alternativo, ma da subito \u00e8 ricco di influenze folk, ispirate al loro luogo d'origine, il Sudafrica.\n\"Lunatic (2011-2015)\".\nIl debutto arriva con il secondo album Lunatic, anticipato dal singolo I'm Only Joking e pubblicato nel 2012, ma soprattutto con il secondo singolo Come With Me Now, che li porta al successo. Nel 2014 il brano arriva anche nelle radio italiane. Dall'album sono stati successivamente estratti anche i singoli I Want To Know, Escape e Sex On The Radio.\n\"Egomaniac\" (2016).\nIl 10 Giugno 2016 i Kongos pubblicano il loro terzo album \"Egomaniac\", anticipato dal singolo \"Take It From Me\" pubblicato il 15 Aprile, e subito dopo dai brani \"I Don't Mind\" e \"Where I Belong\". A Settembre ha avuto inizio il tour ufficiale.\n\"Bus Call - Life On Tour\" (2018).\nNel 2018 viene pubblicato il loro primo documentario \"Bus Call\", contenente interviste e video inediti registrati durante il tour dell'album \"Egomaniac\" e le registrazioni del nuovo album \"1929\".\n\"1929\" (2019).\nNel 2018 viene annunciato l'arrivo della trilogia \"1929\". La prima parte, \"1929: Part 1\", viene pubblicata il 18 gennaio 2019.\nLa seconda parte, \"1929: Part 2\", viene pubblicata il 10 ottobre 2019."}
{"id": "6213950", "revid": "712828", "url": "https://it.wikipedia.org/wiki?curid=6213950", "title": "Giovanni Poggi (storico)", "text": ""}
{"id": "6213951", "revid": "125231702", "url": "https://it.wikipedia.org/wiki?curid=6213951", "title": "I bastardi di Pizzofalcone (serie televisiva)", "text": "I bastardi di Pizzofalcone \u00e8 una serie televisiva italiana trasmessa su Rai 1 dal 9 gennaio 2017, ed \u00e8 basata su una serie di romanzi di Maurizio de Giovanni iniziata con \"I bastardi di Pizzofalcone\".\nLa terza stagione della serie \u00e8 andata in onda dal 20 settembre al 25 ottobre 2021.\nTrama.\nNapoli. Il commissariato di polizia di Pizzofalcone \u00e8 allo sbando: quattro agenti implicati nel traffico di droga sono stati allontanati, e verranno rimpiazzati dagli scarti degli uffici contigui.\nIl nuovo vicequestore \u00e8 Luigi Palma, quarantenne dal temperamento gioviale, un tranquillo divorzio alle spalle e un interesse esclusivo per il lavoro. Giuseppe Lojacono, allontanato ingiustamente dalla sua Sicilia, \u00e8 il pi\u00f9 brillante tra gli ispettori anche se la sua condizione familiare \u00e8 deprimente. Francesco Romano e la giovane agente Alessandra Di Nardo sono stati trasferiti a causa dei loro modi troppo rudi: il primo per via della sua violenza, la seconda per la dimestichezza con le armi, mentre al raccomandato Marco Aragona \u00e8 data l'ultima possibilit\u00e0 di restare in polizia.\nDella vecchia squadra di Pizzofalcone sono sopravvissuti solamente l'anziano Giorgio Pisanelli e la quarantenne Ottavia Calabrese, ciascuno con seri problemi familiari: un gruppo accomunato dal fatto di non avere pi\u00f9 niente da perdere.\nIl commissariato di Pizzofalcone deve chiudere a fine dicembre, quindi la squadra deve occuparsi solo dei piccoli casi di normale amministrazione, ma quando Lojacono aiuta a risolvere brillantemente un caso di omicidio i superiori concedono loro di indagare anche su casi complessi."}
{"id": "6213954", "revid": "380453", "url": "https://it.wikipedia.org/wiki?curid=6213954", "title": "Polska Liga Siatk\u00f3wki", "text": "La Polska Liga Siatk\u00f3wki \u00e8 la massima serie del campionato polacco di pallavolo maschile: al torneo partecipano quattordici squadre di club polacche e la squadra vincitrice si fregia del titolo di campione di Polonia."}
{"id": "6213955", "revid": "916580", "url": "https://it.wikipedia.org/wiki?curid=6213955", "title": "Thecaphora solani", "text": "Thecaphora solani \u00e8 un fungo basidiomiceto appartenente alla famiglia Glomosporiaceae.\n\u00c8 conosciuto essenzialmente per essere un patogeno dei vegetali. Particolarmente diffuso nella regione andina, \"T. solani\" affligge soprattutto le piantagioni di patate, causando perdite in alcune stagioni addirittura dell'80% dei raccolti di patate di alcune aree del Sud America."}
{"id": "6213956", "revid": "287204", "url": "https://it.wikipedia.org/wiki?curid=6213956", "title": "Victoria Libertas Pallacanestro 2016-2017", "text": "Questa voce raccoglie le informazioni riguardanti la Victoria Libertas Pallacanestro nelle competizioni ufficiali della stagione 2016-2017.\nStagione.\nLa stagione 2016-2017 della Victoria Libertas Pallacanestro sponsorizzata Consultinvest, \u00e8 la 58\u00aa nel massimo campionato italiano di pallacanestro, la Serie A.\nOrganigramma societario.\n\"Aggiornato al 30 novembre 2016.\"\nRoster.\n\"Aggiornato al 5 gennaio 2017.\"\nStatistiche.\nStatistiche di squadra.\n\"Aggiornate al 4 gennaio 2017.\"\nStatistiche dei giocatori.\nIn campionato.\n\"Aggiornate al 4 gennaio 2017.\""}
{"id": "6213957", "revid": "1543377", "url": "https://it.wikipedia.org/wiki?curid=6213957", "title": "Minnesota Vikings 2017", "text": "La stagione 2017 dei Minnesota Vikings \u00e8 stata la 57\u00aa della franchigia nella National Football League, la 2\u00aa giocata allo U.S. Bank Stadium che nella medesima stagione fu in concomitanza anche sede del Super Bowl LII e la 4\u00aa con Mike Zimmer come capo allenatore.\nOffseason 2017.\nNote:\nPartite.\nPre-stagione.\nIl 10 aprile i Vikings svelarono ufficialmente il calendario della pre-stagione. Essi, per il secondo anno consecutivo, aprirono la campagna prestagionale con due trasferte consecutive contro i Buffalo Bills e i Seattle Seahawks per poi disputare gli ultimi due incontri del mese di amichevoli tra le mura amiche dello U.S. Bank Stadium, contro i San Francisco 49ers ed i Miami Dolphins.\nStagione regolare.\nIl 26 dicembre 2016 fu ufficializzato l'elenco degli avversari da incontrare nel corso della stagione regolare, mentre il calendario completo con date ed orari fu annunciato al pubblico il 20 aprile 2017. Precedentemente, il 13 dicembre 2016, fu annunciato che i Vikings avrebbero sfidato durante la settimana 8 i Browns presso lo Stadio di Twickenham in qualit\u00e0 di ospiti, nell'ambito delle gare di NFL International Series annualmente disputate al di fuori del suolo statunitense.\nPremi individuali.\nPro Bowler.\nQuattro giocatori dei Vikings sono stati inizialmente convocati per il Pro Bowl 2018:\nAd essi successivamente si sono in seconda battuta aggiunti il defensive tackle Linval Joseph, alla seconda selezione consecutiva, convocato al posto di Fletcher Cox impegnato nel Super Bowl LII, il tight end Kyle Rudolph, alla seconda selezione in carriera, convocato al posto dell'infortunato Jimmy Graham, ed il free safety Harrison Smith, alla terza selezione consecutiva, convocato al posto dell'infortunato Landon Collins.\nAll-Pro.\nQuattro giocatori sono stati inseriti dall'Associated Press nelle formazioni ideali della stagione All-Pro:"}
{"id": "6213960", "revid": "212348", "url": "https://it.wikipedia.org/wiki?curid=6213960", "title": "Miasmata", "text": "Miasmata \u00e8 un videogioco di sopravvivenza sviluppato dai fratelli Bob e Joe Johnson e pubblicato il 28 novembre 2012 per la distribuzione digitale. I giocatori nel videogioco assumono il nome di Robert Hughes, uno scienziato affetto da peste che esplora un'isola, almeno apparentemente, disabitata, alla ricerca di piante medicinali che possano fornirgli una cura tale da salvargli la vita."}
{"id": "6213964", "revid": "1305772", "url": "https://it.wikipedia.org/wiki?curid=6213964", "title": "Jesse Waugh", "text": "Biografia.\nJesse Waugh \u00e8 nato a Berkeley, in California, il 6 maggio 1974. A partire dagli anni \u201890 del XX secolo ha studiato presso il Los Angeles City College, il Pasadena City College, l\u2019East Los Angeles College e il City College of San Francisco. In questo periodo, Waugh ha iniziato a lavorare combinando arte e varie tipi di media. Il suo film El Angel, girato come film muto, racconta della nascita, fioritura e morte di Los Angeles, soffermandosi sulla corruzione intorno all\u2019arte e al commercio. La pellicola \u00e8 stata presentata alla quinta edizione del LA Freewaves Festival nel 1997, tenutosi al museo di arte contemporanea di Los Angeles. Laureatosi nel 2000 alla San Francisco State University, dopo un soggiorno in Europa Waugh \u00e8 ritornato negli Stati Uniti. Waugh ha anche partecipato alla mostra Master of Fine Arts temutasi nel 2015 presso la Universit\u00e0 di Brighton.\nI cortometraggi e i lavori tangibili di Waugh sono stati utilizzati per numerosi progetti educativi. Tra i materiali educativi da lui creati ricordiamo i prismi artistici apparsi nel documentario della BBC Rocket Science del 2009. Nel 2012, il suo video sulla foresta pluviale amazzonica \u00e8 stato usato nel primo episodio della serie Access 360\u00b0 World Heritage del National Geographic Channel. Una delle sue pitture, un rifacimento di un quadro di Martin Johnson Heade, \u00e8 stato utilizzato per la copertina del romanzo \"The Rise and Fall of the Trevor Whitney Gallery\" di Lauren Rabb.\nStile concettuale.\nPer descrivere i suoi lavori, Waugh utilizza il termine latino \"pulchrism\" (che risale alla rivista inglese The Athenaeum e ai giornali di John Barton). Waugh definisce il termine come una teoria artistica che idealizza la bellezza come il vero scopo dell\u2019arte. Il pulchrism, come lo intende Waugh, contrasta con il movimento stucchista e la celebrazione della bruttezza che, secondo lui, pervade il modernismo."}
{"id": "6213968", "revid": "115459755", "url": "https://it.wikipedia.org/wiki?curid=6213968", "title": "La marca del deseo", "text": "La marca del deseo (in italiano \"Il marchio del desiderio\") \u00e8 una telenovela colombiana trasmessa da Telefutura e dalla RCN Televisi\u00f3n. La storia gravita attorno a cinque donne, di nome Maria Valentina, Maria Claridad, Maria Canela, Maria Soledad e Maria Alegr\u00eca, che senza essere a conoscenza l'una del destino delle altre, arrivano tutte a raggiungere un luogo chiamato \"Pueblo Escondido\", laddove incontrano un uomo, Renaldo Santiban\u00e8z, che afferma di essere il padre di ciascuna di loro. Reynaldo, un marinaio, ha infatti avuto relazioni con diverse donne molti anni prima, poich\u00e9 la moglie Digna non lo soddisfaceva sessualmente."}
{"id": "6213969", "revid": "1855488", "url": "https://it.wikipedia.org/wiki?curid=6213969", "title": "Episodi de I bastardi di Pizzofalcone (prima stagione)", "text": "La prima stagione della serie televisiva I bastardi di Pizzofalcone, formata da 6 episodi, \u00e8 trasmessa in prima visione assoluta da Rai 1 e da Rai HD dal 9 gennaio al 6 febbraio 2017.\n\"I bastardi\".\nGiuseppe Lojacono viene trasferito nel commissariato pi\u00f9 decadente di Napoli, Pizzofalcone, dove alcuni ex poliziotti sono stati arrestati per rapporti con la camorra. Giuseppe \u00e8 molto rispettoso della legge, a differenza dei colleghi dal carattere un po' lascivo e flemmatico, e immediatamente si immischia nel primo caso di omicidio che non compete pi\u00f9 a Pizzofalcone. Una donna, moglie di un notaio salernitano, \u00e8 morta in casa uccisa da una palla di vetro da collezione rappresentante una hawaiana. Sulle prime, Giuseppe pensa che il notaio abbia ucciso la moglie per vivere la sua relazione extraconiugale con una bella ragazza, ma non \u00e8 cos\u00ec. Si scoprir\u00e0 che \u00e8 stato l'autista personale, innamorato segretamente della donna, a regalarle la palla, volendo fuggire con lei, e al suo rifiuto, preso da un raptus, a colpirla mortalmente. La risoluzione del caso permette al questore di Napoli di tornare ad avere fiducia in Pizzofalcone, con nuove prospettive per il futuro.\n\"Rabbia\".\nL'autista di due ricche anziane signore \u00e8 trovato morto all'ingresso della villa. Giuseppe indaga, ma le due vecchie sembrano molto confuse nel descrivere la vita privata del loro dipendente. Giuseppe allora scopre che il defunto era uno spacciatore da poco uscito dal carcere, che con la complicit\u00e0 di un secondo uomo si era macchiato dell'omicidio di tre ragazzi a una festa, avendo distribuito droga tagliata male. Grazie ad una fotografia vista nella nobile villa, Giuseppe scopre che una delle vittime era la nipote della proprietaria e arriva a sospettare che sia stata costei, con la complicit\u00e0 della sorella e di due loro amiche imparentate con le altre due vittime, ad offrire apposta il lavoro all'ex spacciatore per vendicarsi. I sospetti alla fine si tradurranno in certezza. Alex Di Nardo nel frattempo si reca a Roma per incontrare una sua amante in un albergo.\n\"Vicini\".\nGiuseppe vede arrivare nella sua vita la giovane figlia diciassettenne, con cui non ha un rapporto molto facile, perch\u00e9 troppo protettivo, mentre lei vorrebbe pi\u00f9 spazio e comprensione, specialmente per il fatto di essere etichettata come \"figlia di un mafioso\", per via del trasferimento immediato del padre da Agrigento. Il nuovo caso di omicidio vede Giuseppe implicato nella misteriosa morte di una giovane donna che svolgeva lavori di pulizia in un condominio. Inizialmente si sospetta del marito, successivamente di un ragazzo figlio di una buona famiglia presso cui la vittima lavorava; la madre del ragazzo aveva cacciato la giovane a causa di una presunta relazione col figlio ma l'aveva poi riassunta. Tuttavia il vero assassino sembra essere la moglie di un uomo, pure abitante nel condominio, che intratteneva una relazione amorosa con la vittima usando il telefono dell'anziana madre per non farsi scoprire dalla consorte.\nAlla fine si scopre per\u00f2 che non \u00e8 stata la donna ad uccidere la ragazza (che lei aveva solo tramortito), ma il marito dell'ex portinaia, che, accorso dopo l'accaduto, aveva avvicinato la ragazza, tramortita ma ancora viva dopo la lite, e le aveva slacciato il vestito per molestarla. La ragazza si era ripresa e, accortasi dell'uomo, gli aveva rivolto uno sguardo di disprezzo, e questi, in un impulso di rabbia, l'aveva strangolata. La geniale intuizione dell'ispettore, ossia che l'uomo aveva ucciso un'altra giovane donna anni addietro in circostanze analoghe, verr\u00e0 confermata. L'uomo chiede a Lojacono di essere portato in prigione, per impedirgli di fare ancora del male. Chiede inoltre di non incontrare la propria moglie, di cui teme il giudizio. La Commissaria della Scientifica Rosaria Martone comincia a corteggiare discretamente Alex Di Nardo.\n\"Gelo\".\nGiuseppe Lojacono indaga sull'omicidio di due fratelli giovanissimi: ragazzo e ragazza, provenienti dalla Calabria. Gli amici della vittima dicono di aver sentito delle grida di lite la notte dell'assassinio, e cos\u00ec Giuseppe si concentra nell'interrogare il fidanzato della ragazza uccisa, perch\u00e9 descritto come violento. Tuttavia il giovane si dimostra innocente e cos\u00ec le indagini si spostano sul pluricondannato genitore delle vittime, anche lui descritto come persona violenta e insoddisfatta del lavoro dei figli perch\u00e9 legato ai vecchi canoni d'onore del sud. Infatti il figlio era ricercatore in biotecnologie all'Universit\u00e0 Federico II di Napoli e la figlia faceva saltuariamente la fotomodella ma solo per guadagnare la somma di 3.700 euro. Lojacono \u00e8 incuriosito dal fatto che la ragazza aveva chiesto quella cifra esatta, e intuisce che quel dettaglio sia significativo. Giuseppe \u00e8 messo alle strette perch\u00e9 il caso non si risolve e il commissariato rischia di essere affidato alla supervisione di un viscido sottoposto del questore capo. Dopo che anche il padre, dopo aver rischiato l'arresto, viene dichiarato innocente perch\u00e9 risulta aver passato la notte del delitto in compagnia di una prostituta, i sospetti cadono sul ricco amico della vittima, suo compagno di studi e di lavoro e figlio di un influente professore universitario. Giuseppe scopre che il giovane era sempre stato geloso della bravura del collega, il quale aveva deciso di depositare solo col proprio nome un nuovo brevetto grazie ai soldi procurati apposta dalla sorella, e che in un attimo di follia aveva ucciso entrambi. Rosaria Martone e Alex Di Nardo iniziano una relazione e lo stesso fanno l'Ispettore Giuseppe Lojacono e la PM Laura Piras.\n\"Misericordia\".\nGiuseppe indaga sulla morte di una ragazza nigeriana dietro la chiesa dove era protetta da Don Michele. Giuseppe tenta di ricostruire la vicenda cercando le testimonianze dei passanti: inizialmente i sospetti cadono sul prete, successivamente sul fratello dell'uccisa. Tuttavia il caso non \u00e8 risolto. Mentre inoltre Giuseppe inizia ad avere problemi nella relazione amorosa con il PM Laura, il sostituto commissario Giorgio Pisanelli crede di essere sulle tracce del misterioso assassino che, secondo lui, ucciderebbe degli anziani facendo poi credere in un disperato suicidio di tutte le stesse vittime. Giuseppe, intanto, scopre che la ragazza uccisa aveva un passato difficile da prostituta sfruttata e che, con l'aiuto di don Michele, era riuscita a fuggire e a salvare altre ragazze della sua etnia sfruttate illegalmente. Giuseppe, allora, ipotizza il coinvolgimento di uno dei tanti ragazzi protetti da Don Michele, avendo capito che l'assassino dopo il delitto si era rifugiato in chiesa. Lo trova in uno dei tre giovani aiutanti di don Michele, geloso follemente della vittima.\n\"Buio\".\nUn bambino, figlio di un ricco imprenditore, viene portato via amichevolmente da una persona che sembra conoscere bene (ma in realt\u00e0 si tratta di un rapimento) durante una gita scolastica in un museo e rinchiuso in un magazzino freddo e buio. Le relative indagini porteranno alla conclusione che i rapitori erano stati incaricati del sequestro dal padre del bambino, lasciato dalla moglie, che vuole chiedere un riscatto al nonno, pi\u00f9 ricco del padre stesso. La squadra di Pizzofalcone indaga, ma per poco non riesce a recuperare il bambino, che vedranno poi in diretta TV insieme ai rapitori nel corso dei festeggiamenti di Capodanno in una piazza della capitale di un paese dell'Est. Il padre confesser\u00e0 ci\u00f2 che ha fatto, pentendosene amaramente, e sar\u00e0 arrestato. Nel frattempo, viene felicemente comunicato che il commissariato di Pizzofalcone rimarr\u00e0 attivo \"per almeno altri 6 mesi\", grazie all'efficienza dimostrata negli ultimi mesi. L'episodio rimane, cos\u00ec, aperto, facendo aspettare la seconda stagione..."}
{"id": "6213970", "revid": "108844471", "url": "https://it.wikipedia.org/wiki?curid=6213970", "title": "Foresta di Is Cannoneris", "text": "La foresta demaniale di Is Cannoneris \u00e8 costituita da una vasta e omogenea lecceta, la pi\u00f9 estesa in Europa, che va dal territorio di Santadi e Teulada, nel versante sud-occidentale dei monti del Sulcis, a quello di Domus de Maria e Pula, nel versante orientale degli stessi. Al suo interno sono presenti numerose specie vegetali e animali di notevole interesse biologico-naturalistico.\nGeografia e morfologia.\nSicuramente interessante il panorama visibile dalla P.ta Sebera che permette di dominare la costa sud-ovest della Sardegna (ben visibile la pianura che da Giba si distende sino alla spiaggia di Porto Botte e le isole dell'arcipelago del Sulcis, in particolare l'isola di Sant'Antioco) sino a Portoscuso. Si domina anche buona parte del golfo di Cagliari in direzione est e ovviamente parte delle limitrofe foreste di Pantaleo (a occidente) e M. Nieddu.\nLe formazioni rocciose pi\u00f9 attraenti e suggestive si concentrano nelle seguenti localit\u00e0: nella parte centrale del comprensorio (Portas Santas, P.ta Sapienza, P.ta Matta Sola, P.ta Calamixi), nella parte nord (M. Mannu e P.ta Is Litteras). Nella foresta sono presenti diverse forre, canyon e al suo interno la foresta \u00e8 solcata da numerosi impluvi dove scorrono corsi d'acqua che vanno spesso a formare piscine naturali, cascate che cadono dai diversi rilievi rocciosi, principalmente graniti (leucograniti e granodioriti). I corsi d\u2019acqua principali sono: Mitza su Filisargiu, R. Isca de Crapitta, Canale de su Marigosu, Riu sa Truba e sa Para, Riu su Pizianti, Canale Medau Angiu.\nAll\u2019interno della foresta, le quote variano tra i 225 m s.l.m. ai 1000 m s.l.m. in cima al monte P.ta Sebera. Il complesso forestale di Is Cannoneris \u00e8 interessato da morfologia accidentata in alcune aree e pi\u00f9 dolce in altre. Presentano territorio maggiormente accidentato con tratti caratterizzati da forti pendenze, le aree limitrofe a Portas Santas e P.ta Sapienza, P.ta Matta Sola, P.ta Calamixi, la parte a nord del perimetro forestale (M. Mannu e P.ta Is Litteras) e quella ad ovest (da P.ta Is Spadas a Punt'e sa Stria).\nFauna.\nQuest'area \u00e8 l'unica nella quale tra gli anni sessanta e settanta si \u00e8 preservato il cervo sardo, variante endemica sardo-corsa del cervo europeo, che in quegli anni era ormai estinta nel resto dell'isola e in Corsica per via della caccia indiscriminata. Grazie ai programmi di protezione e preservazione del branco della foresta di Is Cannoneris (formato in quegli anni da circa 150-300 esemplari), al divieto di caccia di questo animale, insieme alla protezione e preservazione del suo ambiente e alla creazione dell'oasi faunistica WWF di Monte Arcosu, \u00e8 stato possibile favorirne la riproduzione e quindi un cospicuo aumento numerico (oggi il branco originario \u00e8 formato da oltre 1000 esemplari e si \u00e8 a sua volta diviso al suo interno in 3-4 sotto-branchi distribuiti tra Is cannoneris (sia versante occidentale che orientale), Monte Arcosu, la foresta di Marganai e le aree boschive della costa verde nell'Iglesiente sino ad Arbus, Guspini e le Miniere di Montevecchio, Capoterra e il Sarrabus) e reintrodurre la specie nelle altre zone boschive dell'isola e in Corsica.\nPopolano la zona anche il cinghiale e altri piccoli mammiferi come le volpi, le donnole, i gatti selvatici, i ghiri, ecc.. Infine non \u00e8 raro osservare l'aquila reale, il falco pellegrino, il gheppio, il corvo imperiale e le beccacce.\nFlora.\nRicca di specie forestali affermate, il comprensorio costituisce un esempio interessante sotto il profilo paesaggistico. La vegetazione interna al complesso forestale \u00e8 a tratti molto rigogliosa, se si escludono alcune aree scarsamente ricoperte da vegetazione costituita da macchie (macchia-foresta), non per questo di minore interesse paesaggistico. In localit\u00e0 Is Concas de S\u2019Arrideli, al confine con il complesso forestale di Monte Nieddu, sono presenti diversi esemplari anche di notevoli dimensioni di ginestra dell'Etna."}
{"id": "6213971", "revid": "6923", "url": "https://it.wikipedia.org/wiki?curid=6213971", "title": "Pasir Gudang", "text": "Pasir Gudang \u00e8 una citt\u00e0 della Malaysia situata nello Stato di Johor."}
{"id": "6213973", "revid": "39884", "url": "https://it.wikipedia.org/wiki?curid=6213973", "title": "Dilling", "text": "I dilling sono un gruppo etnico costituito da svariate migliaia di persone che abitano prevalentemente lo stato del Kordofan meridionale, nel Sudan, nell'area delle montagne di Nuba. La loro lingua \u00e8 una delle lingue nubiane appartenenti al ceppo delle lingue nilo-sahariane. La lingua Dilling ha subito nei secoli un graduale processo di arabizzazione."}
{"id": "6214004", "revid": "6923", "url": "https://it.wikipedia.org/wiki?curid=6214004", "title": "Ampang Jaya", "text": "Ampang Jaya (o Ampang) \u00e8 una citt\u00e0 della Malaysia situata nello Stato di Selangor."}
{"id": "6214005", "revid": "6923", "url": "https://it.wikipedia.org/wiki?curid=6214005", "title": "Port Klang", "text": "Port Klang (in lingua malese: \"Pelabuhan Klang\") \u00e8 una citt\u00e0 della Malaysia situata nel distretto di Klang dello Stato di Selangor. Conosciuta durante il periodo coloniale come Port Swettenham (\"Pelabuhan Swettenham\"), prese il nome odierno nel 1972. \u00c8 il pi\u00f9 importante porto della Malesia e a tutto il 2016 era l'11\u00ba nel mondo per quantit\u00e0 di merci trasportate. Si trova circa 6 km a sudovest di Klang e 38 km a sudovest della capitale Kuala Lumpur."}
{"id": "6214006", "revid": "1573940", "url": "https://it.wikipedia.org/wiki?curid=6214006", "title": "Coleophora sparsipulvella", "text": " \nColeophora sparsipulvella \u00e8 un lepidottero appartenente alla famiglia Coleophoridae, endemica degli Stati Uniti d'America."}
{"id": "6214009", "revid": "6923", "url": "https://it.wikipedia.org/wiki?curid=6214009", "title": "Batu Gajah", "text": "Batu Gajah \u00e8 una citt\u00e0 della Malaysia situata nello Stato di Perak."}
{"id": "6214010", "revid": "832642", "url": "https://it.wikipedia.org/wiki?curid=6214010", "title": "Parupeneus angulatus", "text": "Parupeneus angulatus \u00e8 un pesce del genere Parupeneus, scoperto nel 2009."}
{"id": "6214011", "revid": "832642", "url": "https://it.wikipedia.org/wiki?curid=6214011", "title": "Parupeneus diagonalis", "text": "Parupeneus diagonalis \u00e8 un pesce del genere Parupeneus, scoperto nel 2004."}
{"id": "6214013", "revid": "832642", "url": "https://it.wikipedia.org/wiki?curid=6214013", "title": "Parupeneus fraserorum", "text": "Parupeneus fraserorum \u00e8 un pesce del genere Parupeneus, scoperto nel 2009."}
{"id": "6214015", "revid": "767487", "url": "https://it.wikipedia.org/wiki?curid=6214015", "title": "Sungai Petani", "text": "Sungai Petani \u00e8 una citt\u00e0 della Malaysia situata nello Stato di Kedah, capoluogo del Distretto di Kuala Muda."}
{"id": "6214016", "revid": "767487", "url": "https://it.wikipedia.org/wiki?curid=6214016", "title": "Chrys", "text": ""}
{"id": "6214018", "revid": "1573940", "url": "https://it.wikipedia.org/wiki?curid=6214018", "title": "Parupeneus minys", "text": "Parupeneus minys \u00e8 un pesce osseo marino appartenente alla famiglia Mullidae diffuso nell'oceano Indiano. L'epiteto specifico \"minys\" si riferisce alle dimensioni ridotte di questa specie.\nDescrizione.\nPresenta un corpo compresso lateralmente e sul ventre, allungato; la colorazione \u00e8 rosata con un'area giallastra lungo la linea laterale. I barbigli e il ventre sono bianchi. Le pinne sono trasparenti, tendenti al giallo, e presentano macchie bluastre. Macchie di un simile colore sono presenti anche sulla testa.\nLa lunghezza massima registrata \u00e8 di 10,7 cm, e le femmine raggiungono la maturit\u00e0 sessuale gi\u00e0 a 7, il che rende \"P. minys\" la specie di dimensioni inferiori all'interno del genere \"Parupeneus\".\n\u00c8 quindi facilmente confondibile sia con esemplari giovanili di altre specie, in particolare \"P. heptacanthus\" (da cui si distingue per l'assenza di una macchia nera sull'ottava scaglia della linea laterale) che con altri \"Parupeneus\" di dimensioni medio-piccole come \"P. janseeni\" (da cui si distringue per le minori dimensioni della prima pinna dorsale, per gli occhi pi\u00f9 piccoli e per i barbigli pi\u00f9 sottili).\nDistribuzione e habitat.\n\u00c8 stato segnalato in varie localit\u00e0 nell'ovest dell'oceano Indiano, dal Mozambico al Kerala; i limiti precisi del suo areale non sono ben noti a causa dei pochi esemplari identificati. Vive intorno a i 50 m di profondit\u00e0.\nIl \"locus typicus\" \u00e8 l'Atollo di Poivre, nelle Isole Esterne (Seychelles).\nConservazione.\nQuesta specie \u00e8 classificata come \"a rischio minimo\" (LC) dalla lista rossa IUCN perch\u00e9 ha un ampio areale, ma i dati sulle sue popolazioni sono pochi, anche a causa della facile confusione con \"Parupeneus heptacanthus\"; non sono comunque note particolari minacce."}
{"id": "6214019", "revid": "2039300", "url": "https://it.wikipedia.org/wiki?curid=6214019", "title": "Batu Pahat", "text": "Batu Pahat \u00e8 una citt\u00e0 della Malaysia situata nello stato di Johor, capoluogo del distretto di Batu Pahat."}
{"id": "6214020", "revid": "110157", "url": "https://it.wikipedia.org/wiki?curid=6214020", "title": "Serie B NFLI 2006", "text": "La Serie B NFLI 2006 \u00e8 stata la ventesima edizione del terzo livello del campionato italiano di football americano (ottava con la denominazione Serie B, quarta edizione a 9 giocatori); \u00e8 stato organizzato dalla NFL Italia.\nPlayoff.\nIV Ninebowl.\nIl IV Ninebowl si \u00e8 disputato il 3 giugno 2006 al Campo Angelo Daneri di Chiavari. L'incontro \u00e8 stato vinto dai Wolfz Merano sui Redskins Verona con il risultato di 9 a 0."}
{"id": "6214021", "revid": "832642", "url": "https://it.wikipedia.org/wiki?curid=6214021", "title": "Parupeneus nansen", "text": "Parupeneus nansen \u00e8 un pesce del genere Parupeneus, scoperto nel 2009."}
{"id": "6214023", "revid": "832642", "url": "https://it.wikipedia.org/wiki?curid=6214023", "title": "Parupeneus seychellensis", "text": "Parupeneus seychellensis \u00e8 un pesce del genere Parupeneus, scoperto nel 1963."}
{"id": "6214024", "revid": "832642", "url": "https://it.wikipedia.org/wiki?curid=6214024", "title": "Upeneus niebuhri", "text": "Upeneus niebuhri \u00e8 un pesce del genere Upeneus, scoperto nel 1976.\nDescrizione.\nLa sua lunghezza media si aggira attorno ai 10 cm.\nDistribuzione e habitat.\n\u00c8 stato rinvenuto soltanto nel Golfo di Suez."}
{"id": "6214027", "revid": "838137", "url": "https://it.wikipedia.org/wiki?curid=6214027", "title": "Liviu Dragnea", "text": "Dal 1994 membro del Partito Democratico (PD) fondato dall'ex primo ministro Petre Roman, nel 2000 conquist\u00f2 la presidenza del consiglio del distretto di Teleorman, che mantenne fino al 2012. Nel 2001 pass\u00f2 al Partito Social Democratico (PSD), nelle cui liste ottenne la prima elezione a parlamentare nel 2012.\nFu per 12 giorni ministro degli interni del governo Boc I nel 2009. Dal 2012 fu nuovamente ministro sotto i governi di Victor Ponta, che lo nomin\u00f2 vice premier e lo propose per la guida del ministero dello sviluppo regionale e della pubblica amministrazione, ma nel 2015 fu costretto a rassegnare le dimissioni a causa di una condanna penale inflittagli per il reato di frode elettorale commesso in occasione del referendum del 2012.\nElemento di spicco del partito, presidente esecutivo dal 2013 al 2015, nell'ottobre 2015 fu eletto presidente del PSD dopo l'addio di Ponta alla dirigenza.\nIn qualit\u00e0 di leader socialdemocratico fu protagonista della netta vittoria del PSD alle elezioni parlamentari in Romania del 2016, ma non pot\u00e9 presentare la propria candidatura alla posizione di primo ministro per via della condanna ricevuta, che stabiliva l'interdizione a tale carica. Fu tra i promotori, quindi, della figura di Sorin Grindeanu, che divenne premier il 4 gennaio 2017.\nIl 21 dicembre 2016 ottenne la nomina a presidente della Camera dei deputati per la legislatura 2016-2020.\nDopo la rottura dei rapporti con Grindeanu, contro il quale organizz\u00f2 una mozione di sfiducia passata al voto del parlamento il 21 giugno 2017, Dragnea support\u00f2 la formazione di un nuovo governo socialdemocratico presieduto dall'ex ministro dell'economia Mihai Tudose. In seguito a nuove frizioni con quest'ultimo, Dragnea riusc\u00ec ad imporre la figura di Viorica D\u0103ncil\u0103 per il ruolo di primo ministro.\nIl 27 maggio 2019 venne condannato a 3 anni e 6 mesi di carcere per abuso d'ufficio. Fu rilasciato con la liberazione condizionale il 15 luglio 2021.\nFormazione.\nNacque nel villaggio di Gratia dal padre Dumitru Dragnea, sottoufficiale di milizia.\nTermin\u00f2 gli studi liceali presso il liceo scientifico \"Unirea\" di Turnu M\u0103gurele nel 1981. Successivamente si iscrisse alla facolt\u00e0 di trasporti (specializzazione veicoli terrestri) dell'Universit\u00e0 politecnica di Bucarest, dove ebbe Petre Roman come docente di meccanica dei fluidi, conseguendo il titolo di dottore in ingegneria meccanica nel 1987. Nel 1997 frequent\u00f2 un corso di specializzazione della Scuola nazionale dell'amministrazione di Roma. Tra il 1999 e il 2002 segu\u00ec dei corsi di contabilit\u00e0 e gestione presso l\"'Universit\u00e0 Alexandru Ghica\" di Alexandria senza, per\u00f2, conseguire il titolo accademico. L'ateneo, in ogni caso, fu sciolto su decisione dell'autorit\u00e0 giudiziaria per gravi inadempienze.\nNel 2001 segu\u00ec un corso postuniversitario sul management dell'amministrazione pubblica presso l'Accademia di studi economici di Bucarest. Nel 2003 ultim\u00f2 gli studi presso la facolt\u00e0 di management e amministrazione pubblica dell'Universit\u00e0 ecologica di Bucarest e l'anno dopo ottenne un ulteriore titolo di studi presso l'Universit\u00e0 nazionale di difesa \"Carlo I\".\nTra il 1987 e il 1991 lavor\u00f2 come ingegnere meccanico presso la IUGTC di Craiova. Dopo la rivoluzione romena del 1989, tra il 1991 e il 1996 avvi\u00f2 diverse aziende private. La prima attivit\u00e0 commerciale di Dragnea, aperta nel 1990 insieme al socio Vasilic\u0103 Petcu, fu un bar. Negli anni successivi insieme a Petcu gest\u00ec diversi bar nei villaggi intorno alla localit\u00e0 di Giuv\u0103r\u0103\u0219ti tramite la \"Com Orizont SRL\". Nel 1992 in societ\u00e0 con Florin M\u00eendroc compr\u00f2 la \"Dacorom SRL\", attiva nel settore della ristorazione a Turnu M\u0103gurele. Nel 1993 l'azienda di Dragnea prese in gestione dallo stato i ristoranti \"Modern\" e \"Hanul Diligen\u021bei\" e l\"'Hotel Turris\". Nel 1994 Dragnea fond\u00f2 in qualit\u00e0 di socio unico la \"\u0218tefimar SRL\", che acquis\u00ec parte delle attivit\u00e0 facenti parte della \"Com Orizont\" e della \"Dacorom\". Tutte e tre le aziende di Dragnea furono radiate dal registro della camera di commercio nel 2000, quando divenne presidente del consiglio del distretto di Teleorman.\nCarriera politica.\nMembro del PD e prefetto di Teleorman.\nSi iscrisse al Partito Democratico (PD) di Petre Roman nel 1994, su sprone dell'ex collega di universit\u00e0 Adriean Videanu, divenendo subito un membro di peso del gruppo nel distretto di Teleorman, nel sud del paese. Fu vicepresidente della sezione locale del partito dal 1995 al 2000 ed ottenne il primo incarico elettivo nel 1996, come membro della giunta comunale della cittadina di Turnu M\u0103gurele. Sempre nel 1996 fu direttore della campagna elettorale del PD di Teleorman per le elezioni locali e parlamentari di quell'anno\nIl 23 dicembre 1996, a soli 34 anni, fu nominato prefetto di Teleorman dal governo allora presieduto da Victor Ciorbea, che godeva del sostegno di CDR e PD, e mantenne la funzione fino al 2000. In tale ruolo, secondo le informazioni contenute sul proprio curriculum, Dragnea fu l'iniziatore della costituzione della prima regione di sviluppo della Romania (quella del Sud-Muntenia) e fond\u00f2 l'Agenzia per lo sviluppo regionale. Tra il 1998 e il 2000 favor\u00ec la realizzazione dei lavori di ammodernamento delle reti stradali tra Alexandria e Bucarest, che portarono alla riclassificazione della strada nazionale DN6 in Strada europea E70.\n\"Baronia\" del distretto di Teleorman.\nNel giugno del 2000 fu il candidato del PD alla funzione di presidente del consiglio di distretto alle amministrative locali. Dragnea vinse le elezioni, mentre nel giugno 2001, in seguito al drastico avvicendamento tra Petre Roman e Traian B\u0103sescu alla presidenza del PD, prese la decisione di lasciare il partito per aderire al Partito Social Democratico (PSD) di Adrian N\u0103stase, diventandone subito presidente esecutivo nel distretto e membro dell'ufficio esecutivo nazionale.\nA livello elettorale ottenne la riconferma dell'incarico di presidente del distretto di Teleorman addirittura nei successivi tre mandati (2004, 2008 e 2012), diventando uno dei \u00abbaroni\u00bb della politica locale, ricco e discusso personaggio in grado di fare da collettore elettorale nel proprio distretto di origine ed influire sulle scelte del partito anche a livello nazionale. Nel corso della sua amministrazione, nel 2002 promosse la costruzione con fondi europei del punto di frontiera tra Turnu M\u0103gurele e Nicopoli. Nel novembre dello stesso anno costitu\u00ec l'ufficio di rappresentanza del distretto di Teleorman a Bruxelles. Nell'aprile 2003 organizz\u00f2 la conferenza europea sulla gestione delle acque del bacino del Danubio, il cui rapporto il mese successivo fu adottato all'unanimit\u00e0 dal Congresso dei poteri locali e regionali e accolto come raccomandazione dal Consiglio d'Europa. Nel marzo 2004 avvi\u00f2 le procedure di costituzione dell'ufficio dell'Unione nazionale dei consigli distrettuali della Romania (UNJCR) a Bruxelles, che fu inaugurato nell'ottobre dell'anno successivo. Nel settembre 2006 sostenne la modifica della legge sulla pubblica amministrazione per la promozione del decentramento e il rafforzamento dell'autonomia regionale e locale.\nDiede le dimissioni da presidente del consiglio del distretto solo nel dicembre 2012, per rivestire la nuova funzione di parlamentare.\nDal 2004 al 2013 fu, inoltre, presidente dell'Unione nazionale dei consigli distrettuali della Romania (UNJCR).\nScalata all'interno del PSD.\nGi\u00e0 presidente esecutivo del partito nel distretto (dal 2001 al 2005), membro dell'ufficio esecutivo permanente nazionale e considerato uno dei \u00abbaroni\u00bb del PSD insieme ad altre figure come Marian Opri\u0219an (presidente del consiglio del distretto di Vrancea), Nicu\u0219or Constantinescu (presidente del consiglio del distretto di Costanza) e Radu Maz\u0103re (sindaco di Costanza), il 10 dicembre 2006 il congresso straordinario del PSD (che conferm\u00f2 Mircea Geoan\u0103 a capo del partito) lo design\u00f2 come vicepresidente nazionale con competenze sulla riforma della pubblica amministrazione e sul decentramento.\nNel 2007 fu capo della campagna elettorale del PSD per le elezioni europee di quell'anno.\nIn seguito alla sconfitta del partito in occasione del referendum per la destituzione del presidente, che conferm\u00f2 Traian B\u0103sescu alla presidenza e contro il quale il PSD aveva impostato la propria campagna, Dragnea decise di autosospendersi dalla funzione di vicepresidente.\nNel luglio 2008 fu coordinatore della filiale del PSD nel distretto di Giurgiu, mentre il presidente Mircea Geoan\u0103 gli affid\u00f2 l'incarico di condurre una commissione congiunta con gli alleati del Partito Conservatore per la preparazione di un programma settoriale per le elezioni parlamentari di dicembre sui temi di pubblica amministrazione e decentramento, cui partecipavano anche Ilie S\u00e2rbu, Ion Toma, Victor Ponta e Nicolae B\u0103nicioiu. Nello stesso anno fu contestualmente coordinatore della campagna elettorale del PSD insieme all'ex ministro dei trasporti Miron Mitrea.\nBreve esperienza sotto il governo Boc.\nLe elezioni del 2008 furono segnate da un grande equilibrio, che costrinse i due partiti pi\u00f9 votati, Partito Democratico Liberale (PD-L) di centro-destra e PSD di centro-sinistra, a formare un'alleanza per garantire la formazione di un governo. A capo del gabinetto fu indicato il liberale Emil Boc.\nIl 18 dicembre 2008 Dragnea fu scelto dal comitato esecutivo nazionale come coordinatore del gruppo dei ministri del PSD, con il compito di fare da tramite tra la presidenza del partito e la squadra di governo.\nDopo le dimissioni da ministro degli interni e della pubblica amministrazione di Gabriel Oprea, richieste dal partito nel gennaio 2009 dopo appena 20 giorni dall'insediamento, Dragnea fu designato come suo successore, principalmente su insistenza di Marian Vanghelie, leader della sezione del PSD di Bucarest. Tra gli obiettivi del suo mandato elenc\u00f2 la sicurezza dei bambini nelle scuole e dei cittadini in strada, nonch\u00e9 un forte programma di decentramento amministrativo che prevedeva il trasferimento di competenze in materia di finanze, lavoro e protezione sociale ai consigli di distretto. Il 2 febbraio 2009, tuttavia, a 12 giorni dalla nomina, Dragnea present\u00f2 le proprie dimissioni da ministro. Queste furono ufficialmente motivate con l'impossibilit\u00e0 di portare a termine gli obiettivi prefissati in base al budget messo a disposizione del governo:\nDiversi osservatori, comunque, videro l'origine della scelta anche nella conclamata diffidenza di Dragnea nei confronti dei ministri PD-L e nello scontro con Vanghelie e Geoan\u0103 che premevano per la nomina a sottosegretario ministeriale di Mincu Silvestru. Dragnea abbandon\u00f2 il ministero in un momento in cui questo era nella bufera per via di alcuni recenti fatti di cronaca che avevano fatto emergere degli imbarazzi in seno agli interni: una rapina a mano armata avvenuta a Bra\u0219ov non del tutto chiarita dalle istituzioni e la sparizione di alcune armi dal deposito della polizia di Ciorog\u00e2rla. Dragnea continu\u00f2 a criticare l'alleanza tra PSD e PD-L, fin quando il 1\u00ba ottobre 2009 i socialdemocratici lasciarono la coalizione di governo per passare all'opposizione.\nNello stesso periodo crebbe la sua influenza nel partito. Da luglio 2009 Dragnea detenne l'incarico di segretario generale ad interim del PSD, per poi essere confermato nell'ottobre dello stesso anno. Fu nuovamente scelto per questa funzione nel febbraio 2010, quando si tenne il congresso straordinario del PSD, che nomin\u00f2 Victor Ponta presidente del partito e Dragnea come suo luogotenente con il ruolo di segretario generale. Il 20 aprile 2013 fu poi nominato presidente esecutivo del PSD, posizione reintrodotta dallo statuto, sempre sotto la direzione di Ponta.\nElezione alla camera dei deputati.\nNel febbraio 2012 fu tra i maggiori promotori della creazione dell'Unione Social-Liberale (USL), un'ampia alleanza che, in vista delle elezioni parlamentari in Romania del 2012, riuniva tanto il centro-sinistra del PSD quanto il centro-destra del Partito Nazionale Liberale (PNL) di Crin Antonescu, con entrambi i fronti collegati dalla comune opposizione alle politiche promosse dal presidente della repubblica Traian B\u0103sescu e dal PD-L. In luglio si svolse anche il referendum per la destituzione di B\u0103sescu, nel quale Dragnea ebbe parte attiva nell'organizzazione della campagna elettorale, ma che si concluse con l'invalidamento del voto da parte della corte costituzionale. Dragnea, infatti, fu capo della campagna elettorale dell'USL insieme a Rare\u0219 M\u0103nescu (PNL). In una dichiarazione di novembre annunci\u00f2 che i tre pilastri di un eventuale governo USL sarebbero stati decentramento, regionalizzazione e sostegno alle finanze pubbliche locali.\nDragnea, inoltre, present\u00f2 la propria candidatura alla camera dei deputati come rappresentante del distretto di Teleorman nel capoluogo Alexandria. Ottenne un plebiscito, collezionando il 71,5% delle preferenze della circoscrizione. La settimana successiva, dopo 12 anni e quattro mandati, lasci\u00f2 la guida del consiglio del distretto. Nel complesso le elezioni celebrate nel dicembre 2012 videro il trionfo della coalizione, che conquist\u00f2 ben 2/3 dei seggi in parlamento. Dragnea rivest\u00ec l'incarico di membro della commissione sulla pubblica amministrazione e la gestione del territorio della camera.\nMinistro del governo Ponta.\nIl 18 dicembre 2012 Dragnea fu nominato vice primo ministro del nuovo governo Ponta II al fianco di Gabriel Oprea (Unione Nazionale per il Progresso della Romania) e Daniel Chi\u021boiu (PNL), mentre gli fu anche affidato il ministero dello sviluppo regionale e della pubblica amministrazione. Dopo il ritiro del PNL dalla coalizione mantenne entrambi gli incarichi anche nel successivo governo Ponta III (5 marzo - 17 dicembre 2014), mentre nel rimpasto che diede vita al governo Ponta IV (che prest\u00f2 giuramento il 17 dicembre 2014) gli fu ritirato il ruolo di vice primo ministro, per permettergli di avere maggior tempo per occuparsi della gestione interna del partito e assumere maggiori incarichi politici. Dragnea spieg\u00f2 che \u00abqualcuno deve occuparsi del partito, per spiegare al partito quali sono i principi di ammodernamento del paese\u00bb.\nNel corso del suo mandato port\u00f2 a termine i negoziati con la Commissione europea per una serie di programmi di finanziamento: il programma operazionale regionale, il programma operazionale per la capacit\u00e0 amministrativa, il programma nazionale di sviluppo locale e il programma nazionale per il catasto e il libro fondiario. Nel 2013, a firma di Dragnea, fu emanata la l'ordinanza d'urgenza 3/2013 per lo sblocco dei crediti dovuti dalla pubblica amministrazione ai fornitori. Tra le altre iniziative legislative vi furono la strategia per il consolidamento della pubblica amministrazione, il progetto di strategia generale per il decentramento e la creazione del codice amministrativo. La relazione sul biennio fiscale 2013-2014 della Corte dei conti, tuttavia, rilev\u00f2 delle irregolarit\u00e0 nella spesa di 2,3 miliardi di lei per quanto riguardava l'applicazione del programma nazionale di sviluppo locale. Secondo un ulteriore rapporto di \"Expert Forum\" l'assegnazione dei fondi previsti dal programma nazionale di sviluppo locale si era svolta senza il rispetto di parametri e giustificativi oggettivi, ma solo in base alle clientele politiche.\nIl 15 maggio 2015 l'Alta corte di cassazione e giustizia emise nei suoi confronti una sentenza di condanna ad un anno di reclusione (con sospensione della pena) con l'accusa di frode elettorale in occasione del referendum del 2012. L'eco dello scandalo lo costrinse a dare le dimissioni dal governo e dalla carica di presidente esecutivo del partito, lasciando la guida del ministero alla fidata economista Sevil Shhaideh, di cui era persino stato testimone di nozze.\nPresidente del PSD.\nNel giugno 2015 il premier Ponta fu colpito da uno scandalo di corruzione che in luglio lo spinse a dare le dimissioni dalla presidenza del partito, con l'intenzione di lasciarne la conduzione a Rovana Plumb, allora ministro del lavoro e presidente del consiglio nazionale del PSD, sostenuta direttamente dal premier. Il 22 luglio 2015 il comitato esecutivo del partito, per\u00f2, prefer\u00ec conferire il ruolo di presidente ad interim a Liviu Dragnea, che si opponeva alla candidatura della Plumb proposta da Ponta (Dragnea vinse con 65 voti contro 18). Dragnea annunci\u00f2 l'inizio di una riorganizzazione interna, indicendo un nuovo congresso in ottobre al fine di eleggere il nuovo leader. Le primarie del PSD celebrate il 12 ottobre 2015, alle quali Dragnea fu l'unico candidato, rappresentarono il successo del suo programma e della sua nuova guida. Il congresso del 18 ottobre convalid\u00f2 l'elezione di Dragnea e nomin\u00f2 i nuovi vertici del partito.\nIl 22 aprile 2016 l'Alta corte di cassazione e giustizia conferm\u00f2 la condanna per frode elettorale anche in appello. Il presidente della repubblica Klaus Iohannis (vicino al PNL e in carica dal dicembre 2014) ne chiese le dimissioni da parlamentare e da leader del PSD, mentre il presidente esecutivo del PSD e capo della camera dei deputati Valeriu Zgonea lo invit\u00f2 a ritirarsi dal partito, attirando cos\u00ec le critiche del comitato esecutivo nazionale, che decret\u00f2 l'espulsione di Zgonea, costringedolo ad abbandonare i propri incarichi. La condanna, inoltre, interdiceva di fatto la potenziale candidatura di Dragnea a primo ministro in vista delle elezioni parlamentari in Romania del 2016 previste per dicembre, in quanto l'art.2 della legge 90/2001 vietava ai condannati in via definitiva per reati penali di far parte di un governo.\nElezioni del 2016 e conseguenze.\nIl 19 dicembre 2016, nel corso dell'ultima seduta della camera nella legislatura 2012-2016, Liviu Dragnea annunci\u00f2 le proprie dimissioni da deputato, in modo da non poter beneficiare della pensione speciale riconosciuta ai parlamentari che completavano un intero mandato.\nAlle elezioni di dicembre, in ogni caso, il PSD ottenne la maggioranza vincendo facilmente la concorrenza di PNL e Unione Salvate la Romania (USR). Dragnea ripresent\u00f2 la propria candidatura alla camera, ottenendo l'elezione anche per la nuova legislatura 2016-2020. Il 21 dicembre 2016 fu eletto nuovo presidente della camera dei deputati con 216 voti a favore e 101 contrari.\nNon potendo candidarsi direttamente per la funzione di premier, propose in successione al presidente della repubblica le figure di Sevil Shhaideh e Sorin Grindeanu. Quest'ultimo il 30 dicembre ottenne da Iohannis l'incarico di formare il nuovo governo che godette del sostegno del PSD e degli alleati dell'Alleanza dei Liberali e dei Democratici di C\u0103lin Popescu T\u0103riceanu.\nNel gennaio 2017 fu tra i protagonisti della scena politica romena per via dell'emanazione di un'ordinanza governativa in tema di grazia e giustizia che depenalizzava il reato di abuso d'ufficio. L'ordinanza scaten\u00f2 una vasta ondata di proteste e fu pesantemente criticata anche dalla comunit\u00e0 internazionale, preoccupata dai potenziali effetti della legge. I manifestanti chiedevano il ritiro dell'ordinanza in quanto questa avrebbe favorito la corruzione e aiutato Dragnea ad evitare l'incriminazione in ulteriori inchieste in cui figurava come indagato, con lo scopo neppure nascosto di riabilitare Dragnea a guidare il governo. Pressato dalle proteste di piazza, il 4 febbraio Grindeanu annunci\u00f2 l'intenzione di ritirare l'ordinanza. Con il passare dei mesi, nonostante le smentite da parte dei diretti interessati, molti osservatori rilevarono la comparsa di una reciproca diffidenza tra il premier e Dragnea. La giustificazione di tale tensioni fu in parte attribuita alla decisione di Grindeanu di ritirare l'OUG 13 sulla corruzione, ignorando la volont\u00e0 del leader del partito. Lo scontro si consum\u00f2 nel mese di giugno, quando Dragnea, ritenendo insufficienti i risultati del governo, chiese le dimissioni di Grindeanu. Questi si rifiut\u00f2 di darle e attacc\u00f2 pesantemente Dragnea, invitandolo a rinunciare al suo ruolo. Dragnea, quindi, chiese ed ottenne l'espulsione di Grindeanu dal partito. Il governo cadde il 21 giugno 2017, su una mozione di sfiducia presentata dallo stesso PSD.\nSuperata quest'esperienza, Dragnea e il comitato esecutivo del PSD proposero la formazione in un nuovo governo presieduto dall'ex ministro dell'economia Mihai Tudose, che assunse l'incarico il 29 giugno 2017. Malgrado il cambio al vertice dell'esecutivo, i toni e il desiderio di indipendenza politica del primo ministro furono spesso fonte di preoccupazioni da parte dei membri della dirigenza legati al presidente Dragnea. Tudose, infatti, ag\u00ec spesso in contrasto con le indicazioni di Dragnea e avanz\u00f2 perplessit\u00e0 sulla credibilit\u00e0 del suo governo in presenza di indagati nel consiglio dei ministri, abbracciando pi\u00f9 volte l'ipotesi di un rimpasto, bench\u00e9 tale possibilit\u00e0 non piacesse al presidente del partito e rischiasse di aprire una crisi di governo. Dopo mesi di contrapposizioni per la leadership del partito, al culmine della disputa, il 15 gennaio il consiglio esecutivo nazionale del PSD annunci\u00f2 la decisione di ritirare il proprio sostegno al premier, costringendolo alle dimissioni. In sua sostituzione il PSD indic\u00f2 l'europarlamentare Viorica D\u0103ncil\u0103, vicina a Dragnea, gi\u00e0 presidente dell'organizzazione femminile del partito, che assunse l'incarico il 29 gennaio.\nIl 10 marzo 2018 il congresso straordinario del PSD convocato da Dragnea, lo riconferm\u00f2 per acclamazione per la posizione di presidente.\nIl governo D\u0103ncil\u0103.\nViorica D\u0103ncil\u0103 fu apertamente sostenuta da Dragnea nei contrasti con l'opposizione e con la presidenza della repubblica. Il principale piano di confronto fu quello della giustizia. Oltre al varo di misure ampiamente criticate dall'opinione pubblica, tramite la pressione posta sul ministero della giustizia, Dragnea nel luglio 2018 ottenne la revoca dell'incarico del procuratore capo della Direzione nazionale anticorruzione Laura Codru\u021ba K\u00f6vesi, considerata dal partito il simbolo del giustizialismo e della mancanza di garantismo nel paese. Le manovre del partito di governo sulla giustizia, difese dal suo presidente, furono oggetto delle critiche della stampa internazionale, che vedeva in tali mosse un pericolo per la preservazione della democrazia e per l'indipendenza della magistratura nel paese.\nNei suoi discorsi pubblici Dragnea lanci\u00f2 pi\u00f9 volte duri attacchi a Iohannis e a parte della magistratura, accusandoli di essere parte di uno stato parallelo ed occulto interessato ad utilizzare le istituzioni in modo illegittimo con finalit\u00e0 politiche e personalistiche. Il 21 giugno, a contribuire ulteriormente alla tensione politica, Liviu Dragnea sub\u00ec in primo grado una nuova condanna a tre anni e sei mesi di reclusione per il reato di abuso d'ufficio.\nParte dell'opposizione interna del PSD, tuttavia, nel settembre 2018 cerc\u00f2 di spingere Dragnea a lasciare la sua posizione. Il 19 settembre, infatti, il sindaco di Bucarest Gabriela Firea, l'ex ministro della difesa Adrian \u021au\u021buianu e il vice primo ministro Paul St\u0103nescu divulgarono una lettera indirizzata al comitato esecutivo in cui chiedevano le dimissioni immediate di Dragnea, sostenendo che questi era il responsabile del costante clima di conflitto del PSD con le istituzioni e parte della societ\u00e0 civile, che metteva a rischio la credibilit\u00e0 del PSD come partito e della Romania come attore dello scenario internazionale. Tali argomenti furono oggetto di discussione della seduta del comitato esecutivo del 21 settembre che, malgrado i crescenti malumori e il tentativo dell'opposizione interna di operare un cambio al vertice, non convinsero Dragnea a presentare le proprie dimissioni. Il presidente del PSD, di contro, ricevette la conferma del sostegno della maggior parte di membri della direzione e l'espulsione dei dissidenti.\nElezioni europee del 2019 e carcerazione.\nNel novembre 2018 un rapporto della Commissione europea invi\u00f2 al governo raccomandazioni speciali, accusando il paese di fare passi indietro sul piano della lotta alla corruzione, mentre parte della stampa internazionale inizi\u00f2 ad accostare le manovre del PSD a quelle dei governi populisti conservatori e antieuropeisti in crescita nell'est Europa (Ungheria e Polonia). Gli scontri tra Bucarest e le istituzioni europee, con l'adozione di un linguaggio sempre pi\u00f9 duro nei confronti delle strutture sovranazionali, ritenute colpevoli dagli alti esponenti del PSD di interferire in questioni politiche interne, preoccuparono lo stesso presidente della commissione europea Jean-Claude Juncker.\nLo stesso linguaggio fu adoperato anche nel corso della campagna elettorale del partito per le elezioni europee del 2019. In tutti i comizi cui prese parte, Dragnea assunse una retorica nazionalista, protezionista ed euroscettica, che divenne il messaggio principale del partito. La sonora sconfitta subita dal PSD alle europee del 26 maggio, per\u00f2, apr\u00ec una nuova crisi nel partito, mentre Gabriela Firea e il vicepresidente del PSD Marian Opri\u0219an andarono all'attacco di Dragnea. Il giorno successivo alle elezioni, quando lo spoglio non era ancora stato completato, l'Alta corte di cassazione e giustizia si pronunci\u00f2 in via definitiva su un'inchiesta nella quale Dragnea figurava come imputato per abuso d'ufficio. Dopo numerosi rinvii, il tribunale condann\u00f2 il leader del PSD a tre anni e sei mesi di detenzione, mettendo fine alla sua presidenza. Il 27 maggio Liviu Dragnea fu rinchiuso al carcere di Rahova a Bucarest. Durante la carcerazione lavor\u00f2 come meccanico presso l'officina del penitenziario.\nContinuando a professarsi innocente, tramite i suoi avvocati prov\u00f2 pi\u00f9 volte a chiedere l'annullamento della condanna per vizi procedurali. Le contestazioni, tuttavia, furono sempre respinte in appello o cassazione. Il 15 luglio 2021 il tribunale di Giurgiu ammise la sua richiesta di liberazione condizionale. Precedentemente Dragnea aveva vinto diverse cause con l'autorit\u00e0 del penitenziario di Rahova, che gli aveva negato il diritto al lavoro (condizione proibitagli dopo aver concesso un'intervista a distanza con l'emittente Realitatea TV non autorizzata dalla direzione carceraria) e alle cure mediche. In seguito al rilascio gli fu interdetta la possibilit\u00e0 di rivestire incarichi pubblici fino al 2024.\nIl 19 settembre 2021 annunci\u00f2 di aver fondato un nuovo partito, Alleanza per la patria (\"Alian\u021ba pentru Patrie\"), in collaborazione con l'ex segretario generale del PSD Codrin \u0218tef\u0103nescu.\nPosizioni politiche.\nIn veste di presidente del PSD, Liviu Dragnea fu descritto da diverse pubblicazioni rumene e internazionali (Politico, The Washington Post, Deutsche Welle, Der Spiegel) come un leader autoritario e illiberale. Il suo linguaggio politico fu pi\u00f9 volte incline al populismo. In diversi discorsi afferm\u00f2 che il popolo rumeno era stato portato alla povert\u00e0 dagli interessi stranieri e dai loro emissari locali che agivano in loro favore. Contemporaneamente, reclamava l'esistenza di interferenze sulla politica e l'economia rumene da parte delle \u00e9lite tecnocratiche, delle multinazionali e dei servizi segreti esteri.\nNonostante fosse leader di un partito di ideologia socialdemocratica, Dragnea mostr\u00f2 idee conservatrici riguardanti temi come il nazionalismo, i diritti LGBT, la migrazione e le relazioni stato-chiesa. In occasione del referendum costituzionale del 2018, da lui stesso promosso, sul divieto dei matrimoni omosessuali, afferm\u00f2 il suo orientamento tradizionalista e sostenne di considerare la famiglia come un nucleo \u00abformato da un uomo e una donna e, quando lo vuole Dio, anche da bambini\u00bb. Dragnea si dichiar\u00f2 un credente e, oltre a sostenere la propria contrariet\u00e0 alla tassazione dei beni della chiesa ortodossa, afferm\u00f2 la necessit\u00e0 di avvicinare i giovani alla religione. Nel 2014 fu decorato dal patriarca Daniele con l'ordine dei \u00abSanti Martiri Br\u00e2ncoveni\u00bb per il contributo al rinnovamento di numerosi luoghi di culto.\nNonostante considerasse l'integrazione della Romania all'Unione europea come una delle pi\u00f9 grandi realizzazioni storiche del popolo rumeno, prese posizione contro l'Europa in diverse occasioni. Dragnea accus\u00f2 spesso i paesi dell'Unione di non essere informati, se non ignoranti, sui problemi reali della Romania. Unione europea e NATO furono spesso accusati di essere i finanziatori di un presunto stato parallelo, di cui avrebbero fatto parte anche il presidente della repubblica Iohannis e numerosi elementi della magistratura, concetto intorno al quale costru\u00ec il proprio discorso politico per giustificare le modifiche del sistema giudiziario, dal quale si riteneva perseguitato.\nNell'ottobre 2018, Dragnea annunci\u00f2 che avrebbe chiesto al governo l'emanazione di una legge riguardante il finanziamento delle pubblicazioni online, dopo che Dan Voiculescu, fondatore di \"Intact Media Group\" e gi\u00e0 condannato per corruzione, ebbe criticato i siti internet che contestavano la coalizione di governo perseguendo interessi occulti. Tali dichiarazioni incontrarono le proteste dei giornalisti, che lamentavano il calpestamento dell'indipendenza della stampa.\nProcedimenti giudiziari e aspetti controversi.\nAccusa di frode all'Unione Europea.\nNel 2004 la Direzione Nazionale Anticorruzione (DNA) avvi\u00f2 un'inchiesta per chiarire le modalit\u00e0 di accesso del consiglio del distretto di Teleorman ad un fondo di 4,5 milioni \u20ac messo a disposizione dall'Unione europea. Gli inquirenti ipotizzarono che Dragnea, in qualit\u00e0 di presidente del consiglio del distretto, avesse falsificato dei documenti per ottenere un finanziamento finalizzato alla realizzazione di un punto di controllo alla frontiera tra Turnu M\u0103gurele e Nicopoli in Bulgaria. Nello specifico, le istituzioni locali avevano stabilito di erigere la costruzione su un terreno decidendo, in un secondo momento, di cambiare l'ubicazione senza modificare la documentazione gi\u00e0 prodotta. Inoltre, fu verificata la validit\u00e0 dell'approvazione d'acquisto di un battello del valore di 750.000 \u20ac sulla cui funzionalit\u00e0 erano stati sollevati diversi dubbi.\nL'inchiesta si chiuse senza la dimostrazione di alcuna prova di colpevolezza per Dragnea. Nel 2009 la DNA precis\u00f2 che in quel momento non vi era alcun'indagine in corso nei confronti di Dragnea, appena nominato ministro degli interni.\nControversie da presidente del distretto di Teleorman.\nNel 2001 il distretto di Teleorman privatizz\u00f2 la societ\u00e0 pubblica \"Tel Drum SA\", azienda edile specializzata nel ramo dell'asfalto e delle costruzioni stradali. L'asta di vendita fu vinta dall'autista personale di Dragnea, Marian Fiscuci. La \"Tel Drum\" gest\u00ec, negli anni successivi, la quasi totalit\u00e0 dei contratti di costruzione e manutenzione delle strade del distretto. Nel periodo 2008-2011 la \"Tel Drum\" avrebbe ottenuto dalle amministrazioni locali appalti per 170 milioni \u20ac.\nNel 2004 il PD accus\u00f2 Dragnea di aver comprato per 800 milioni di lei l'hotel \"Turris\" di Turnu M\u0103gurele e averlo rivenduto alla \"Tel Drum\" per 40 miliardi di lei. Il bene sarebbe poi ritornato alla famiglia Dragnea attraverso operazioni poco chiare, tramite la moglie Bombonica, azionista di maggioranza dell'hotel, detentrice del 95% della propriet\u00e0.\nSempre nel 2004 fu accusato di aver utilizzato fondi pubblici, appartenenti al consiglio distrettuale, per la sponsorizzazione della locale squadra di basket, il Baschet Club Teleorman, di propriet\u00e0 di suoi personali soci di affari.\nNel 2005 l'ispettorato di polizia di Teleorman esegu\u00ec delle indagini sospettando un caso di corruzione nella gestione del corpo dei vigili urbani sotto il controllo del distretto. Quest'istituzione pubblica sarebbe stata trasformata di fatto in una societ\u00e0 commerciale attiva nella vendita di fertilizzanti chimici. Tali attivit\u00e0 avrebbero generato un debito di 7 miliardi di lei ai danni dell'erario.\nCondanna per frode elettorale.\nNel 2013 la Direzione Nazionale Anticorruzione (DNA) avvi\u00f2 un'inchiesta su sospette frodi elettorali avvenute in occasione del referendum per la destituzione di B\u0103sescu del 2012. Nel corso delle indagini furono ascoltati in qualit\u00e0 di testimoni il premier Victor Ponta, il ministro della difesa Mircea Du\u0219\u0103, il ministro dell'energia Constantin Ni\u021b\u0103, il sindaco del settore 3 di Bucarest Robert Negoi\u021b\u0103, il presidente del consiglio del distretto di Vrancea Marian Opri\u015fan e molti coordinatori che avevano condotto la campagna elettorale per il PSD a livello locale.\nLiviu Dragnea, all'epoca presidente esecutivo del PSD, fu rinviato a giudizio per il reato di abuso di autorit\u00e0 nei confronti di funzionari del partito. In base alla requisitoria dei procuratori, Dragnea in occasione del referendum del 29 luglio 2012 aveva abusato della propria influenza nel partito allo scopo di ottenere vantaggi di natura elettorale, finalizzati a raggiungere il quorum (stabilito al 50% + 1 degli aventi diritto al voto) con il ricorso a voti ottenuti con mezzi illegali. Secondo la DNA Dragnea aveva messo in piedi un complesso sistema di frode che avrebbe coinvolto molte persone sulle quali aveva influenza, allo scopo di alterare i risultati del voto.\nInsieme a Dragnea furono coinvolte nell'inchiesta altre 74 persone fra presidenti di seggio e scrutatori in diverse sezioni di voto nei distretti di Teleorman, Vrancea, Gorj e Olt. Questi furono rinviati a giudizio per falsificazione, tramite vari mezzi, di documenti appartenenti all'ufficio elettorale e per l'introduzione nelle urne di voto di un numero di schede elettorali superiore rispetto a quelle realmente votate. Secondo i procuratori fu fatto ricorso alla falsificazione delle liste elettorali, aggiungendo persone che non facevano parte delle liste, che non si erano presentate al voto, o che si trovavano all'estero, falsificandone altres\u00ec le firme.\nParallelamente, Dragnea fu accusato di coordinare un complesso sistema informativo, tramite il quale inviava messaggi, ordini e raccomandazioni ai coordinatori della campagna elettorale per favorire la partecipazione al voto dei cittadini ricorrendo a mezzi vietati dalla legge. Contestualmente la DNA sottoline\u00f2 che Dragnea aveva invitato i membri del partito nel distretto di Teleorman a scavalcare le proprie attribuzioni per fare tutto ci\u00f2 che era in loro potere per portare gli elettori alle sezioni di voto.\nIl 15 maggio 2015 la corte di tre giudici dell'Alta corte di cassazione e giustizia condann\u00f2 Dragnea ad un anno di reclusione con sospensione della pena per un termine di prova di 3 anni. Rifiutando le accuse, Dragnea si appell\u00f2 alla decisione della corte, che gli era costata la necessit\u00e0 di dimettersi dal ruolo di ministro dello sviluppo regionale.\nIl 22 aprile 2016 la corte di appello dell'Alta corte di cassazione e giustizia composta da cinque giudici e presieduta da Livia Stanciu, inflisse una pena maggiore rispetto a quella riconosciuta in primo grado. Dragnea fu definitivamente condannato a due anni di reclusione con sospensione della pena per un termine di prova di 4 anni.\nDragnea dichiar\u00f2 di ritenere ingiusta la condanna e che sarebbe rimasto alla guida del PSD. Il 3 ottobre 2017 si rivolse alla Corte europea dei diritti dell'uomo chiedendo l'annullamento della condanna, contestando il fatto che il documento di motivazione della sentenza, pubblicato nel febbraio 2017, non recava le firme di due dei cinque giudici che avevano partecipato al processo. Il ricorso fu respinto il 4 novembre 2021.\nCondanna per abuso d'ufficio alla Direzione di tutela dei minori di Teleorman.\nIl 9 dicembre 2016 l'Alta corte di cassazione e giustizia rese noto di aver rinviato a giudizio Liviu Dragnea gi\u00e0 nel luglio 2016, insieme all'ex moglie Bombonica Prodana, per il reato di abuso d'ufficio per fatti risalenti al periodo luglio 2006 - dicembre 2012.\nAllora, in qualit\u00e0 di presidente del consiglio del distretto di Teleorman, avrebbe costretto Floarea Alesu, ex direttore della Direzione generale di assistenza sociale e tutela dei minori (DGASPC), a mantenere a libro paga due dipendenti dell'istituto (Adriana Botorogeanu e Anisa Niculina Stoica), sebbene queste non si fossero mai presentate al lavoro. I procuratori della Direzione Nazionale Anticorruzione (DNA) sostenevano, infatti, che le due dipendenti in realt\u00e0 svolgessero attivit\u00e0 lavorativa presso la sede locale del PSD. Gli inquirenti ipotizzarono un danno patrimoniale per l'ente di circa 108.000 lei.\nL'ex moglie Bombonica, gi\u00e0 ascoltata dai procuratori della DNA nel marzo 2016 in qualit\u00e0 di ex coordinatrice del Complesso dei servizi destinati ai minori, fu accusata di essere a conoscenza del fatto che nel periodo marzo-agosto 2008 e luglio 2009-agosto 2010, le due dipendenti non si fossero mai presentate al lavoro, senza intraprendere alcuna iniziativa disciplinare.\nIl 21 giugno 2018 i tre giudici dell'Alta corte di cassazione e giustizia condannarono Liviu Dragnea in primo grado ad una pena a tre anni e sei mesi di reclusione per il reato di abuso d'ufficio. Il leader del PSD annunci\u00f2 la propria intenzione di ricorrere in appello, mentre gli avvocati studiarono una soluzione per annullare la condanna. Nel novembre 2018 ottennero dalla corte d'appello di Bucarest una sentenza che costrinse l'Alta corte di cassazione e giustizia a modificare tramite sorteggio i componenti della corte di cinque giudici che avrebbe dovuto lavorare sul fascicolo di Dragnea.\nNel marzo 2019 Florin Iordache, in qualit\u00e0 di presidente della camera ad interim per una breve assenza di Dragnea per motivi di salute, si rivolse alla Corte costituzionale della Romania, sostenendo che l'Alta corte non avesse adempiuto alle disposizioni della legge 78/2000 che prevedeva che le corti di tre giudici, come quella che aveva condannato Dragnea in primo grado, avrebbero dovuto essere specializzate in fatti di corruzione. Le successive tappe del processo furono segnate da costanti rinvii, mentre i difensori chiedevano l'annullamento della decisione di primo grado. Il 20 maggio la corte costituzionale annunci\u00f2 che avrebbe rimandato per la quarta volta, al 5 giugno 2019, la decisione sulla contestazione fatta da Iordache, mentre l'Alta corte dichiar\u00f2 che si sarebbe espressa sul caso Dragnea il 27 maggio, il giorno successivo alla celebrazione delle elezioni europee. L'Alta corte si pronunci\u00f2 in via definitiva condannando il leader del PSD a tre anni e sei mesi di detenzione. Nella sera del 27 maggio Dragnea si consegn\u00f2 alle autorit\u00e0 per la carcerazione al penitenziario di Rahova a Bucarest.\nInchiesta \"Tel Drum\".\nNel settembre 2016 l'Ufficio europeo per la lotta antifrode invi\u00f2 alle autorit\u00e0 rumene una serie di informazioni dalle quali part\u00ec l'inchiesta \"Tel Drum\". Il 13 novembre 2017 la Direzione nazionale anticorruzione dispose l'avvio di un'inchiesta penale contro Dragnea per i reati di associazione a delinquere, appropriazione indebita e abuso in servizio per fatti risalenti a quando era presidente del consiglio del distretto di Teleorman. Secondo gli inquirenti, al fianco di altre sei persone, a partire dal 2001 Dragnea, in qualit\u00e0 di presidente del distretto di Teleorman, avrebbe ottenuto benefici derivanti dall'assegnazione di diversi contratti pubblici alla societ\u00e0 \"Tel Drum\". Secondo il portavoce della DNA, Livia S\u0103pl\u0103can, tali crimini avrebbero comportato un danno erariale di 30 milioni di lei, per l'abuso in servizio, e di 20 milioni di euro, per finanziamenti ottenuti illegalmente da frode all'Unione europea. Nell'ambito dell'inchiesta la DNA dispose il sequestro di beni mobili e immobili appartenenti a Dragnea per la somma di 127 milioni di lei. Il 30 maggio 2019 il ministro degli interni Carmen Dan, che all'epoca dei reati contestati era prefetto di Teleorman, fu ascoltata come testimone dai procuratori della DNA.\nInchiesta in Brasile.\nNel marzo 2018 la testata d'inchiesta \"RISE Project\" e il quotidiano Folha de S. Paulo rivelarono che le autorit\u00e0 brasiliane avrebbero avviato indagini nei confronti di Liviu Dragnea. Secondo il procuratore federale Carlos Wagner Barbosa Guimar\u00e3es, Dragnea era sospettato di aver riciclato in Brasile i proventi delle sue attivit\u00e0 illecite in Romania, acquistando delle propriet\u00e0 sulla spiaggia di Cumbuco, nelle vicinanze di Fortaleza. Le autorit\u00e0 sudamericane avrebbero avviato le indagini su una segnalazione di quelle rumene del luglio 2017. Liviu Dragnea neg\u00f2 ogni accusa.\nInchiesta sulla visita negli Stati Uniti del 2017.\nIl 14 gennaio 2021 fu ascoltato dai procuratori della DNA in relazione a presunte illegalit\u00e0 commesse nel corso della sua visita negli Stati Uniti in occasione della cerimonia d'investitura del presidente americano Donald Trump nel gennaio 2017. Il 21 maggio 2021 fu ufficialmente iscritto nel registro degli indagati con le accuse di traffico d'influenza e di abuso d'autorit\u00e0.\nSecondo gli inquirenti Dragnea avrebbe ricevuto da tre imprenditori e dall'ex consigliere parlamentare Gheorghe Dimitrescu supporto economico per servizi di lobby per la partecipazione alla cerimonia d'investitura di Trump. L'accesso all'evento sarebbe costato 250.000 dollari e avrebbe avuto luogo grazie all'intermediazione del vicepresidente del comitato presidenziale d'investitura Elliot Broidy. Gli altri due imprenditori avrebbero pagato 30.000 dollari per servizi consulenza politica al PSD tramite una societ\u00e0 con sede nelle Isole Vergini Britanniche e conti bancari a Cipro. In cambio Dragnea avrebbe promesso agli imprenditori di favorire i loro interessi economici in Romania, specialmente nel campo della difesa e dell'intelligence, grazie alla propria influenza sul primo ministro e sui membri del governo.\nGheorghe Dimitrescu, ex consigliere del deputato PSD Florin Iordache, ulteriormente, nel periodo maggio-ottobre 2017 avrebbe contribuito insieme ad altri due imprenditori al pagamento di 100.000 dollari per la realizzazione di servizi di lobby finalizzati a stabilire degli incontri tra Dragnea e diversi politici statunitensi. L'allora capo del PSD, quindi, avrebbe messo pressione sul ministro degli esteri per permettere la nomina di Dimitrescu a console generale della Romania a Bonn, designazione poi effettivamente realizzatasi nel dicembre 2017.\nTali circostanze erano gi\u00e0 state osservate dai procuratori americani che investigavano sulle attivit\u00e0 di Broidy e che nel 2019 avevano chiesto alla Romania informazioni su Dragnea e sull'ex primo ministro Grindeanu. In seguito la DNA apr\u00ec un proprio fascicolo d'inchiesta e nel settembre 2019 convoc\u00f2 per approfondimenti l'ambasciatore rumeno negli Stati Uniti, George Maior.\nVita privata.\nCon la moglie Bombonica Prodana, dalla quale divorzi\u00f2 nel 2015 dopo 28 anni di matrimonio, ebbe due figli, Valentin e Alexandra. Dal maggio 2016 \u00e8 fidanzato con l'ex segretaria Irina Alexandra T\u0103nase, di 30 anni pi\u00f9 giovane.\n\u00c8 membro della Chiesa ortodossa rumena.\nPatrimonio.\nDragnea \u00e8 proprietario di un appartamento a Turnu M\u0103gurele, di una lussuosa villa (7.000 metri quadri), di diversi terreni e spazi commerciali ad Alexandria, di un terreno a Bu\u0219teni e di altre propriet\u00e0 ad Azuga e N\u0103vodari, per un'area totale di 25.000 metri quadri. Possiede, inoltre, quote dell'hotel \"Turris\" di Turnu M\u0103gurele."}
{"id": "6214028", "revid": "832642", "url": "https://it.wikipedia.org/wiki?curid=6214028", "title": "Upeneus randalli", "text": "Upeneus randalli \u00e8 un pesce del genere Upeneus, scoperto nel 2011.\nDescrizione.\n\u00c8 lungo in media circa 10 cm.\nDistribuzione e habitat.\nVive nell'Oceano Indiano occidentale e nel Golfo Persico."}
{"id": "6214029", "revid": "832642", "url": "https://it.wikipedia.org/wiki?curid=6214029", "title": "Upeneus seychellensis", "text": "Upeneus seychellensis \u00e8 un pesce del genere Upeneus, scoperto nel 2011.\nDescrizione.\nQuesto pesce \u00e8 lungo circa 10 cm; le femmine sono spesso pi\u00f9 lunghe dei maschi.\nDistribuzione e habitat.\nSi trova nell'Oceano Indiano occidentale, soprattutto nell'arcipelago delle Seychelles."}
{"id": "6214030", "revid": "239497", "url": "https://it.wikipedia.org/wiki?curid=6214030", "title": "Is Cannoneris", "text": ""}
{"id": "6214031", "revid": "832642", "url": "https://it.wikipedia.org/wiki?curid=6214031", "title": "Upeneus stenopsis", "text": "Upeneus stenopsis \u00e8 un pesce del genere Upeneus, scoperto nel 2012.\nDescrizione.\nLa lunghezza media di questo pesce supera di poco i 10 cm.\nDistribuzione e habitat.\nVive mediamente tra i 200 e 250 metri di profondit\u00e0, nelle acque tropicali dell'Oceano Pacifico occidentale, specie tra il nord dell'Australia e l'arcipelago delle Filippine."}
{"id": "6214032", "revid": "1086846", "url": "https://it.wikipedia.org/wiki?curid=6214032", "title": "Aglianese Calcio 2002-2003", "text": "Questa voce raccoglie le informazioni riguardanti l'Aglianese Calcio nelle competizioni ufficiali della stagione 2002-2003."}
{"id": "6214033", "revid": "832642", "url": "https://it.wikipedia.org/wiki?curid=6214033", "title": "Upeneus vanuatu", "text": "Upeneus vanuatu \u00e8 un pesce del genere Upeneus, scoperto nel 2013.\nDescrizione.\nPresenta un dorso rosso-rosato, un ventre biancastro e una testa debolmente rosacea. Pu\u00f2 raggiungere i 10 cm di lunghezza.\nDistribuzione e habitat.\nVive in un areale molto limitato prospiciente all'arcipelago delle Vanuatu, a profondit\u00e0 attorno ai 200 metri."}
{"id": "6214034", "revid": "729019", "url": "https://it.wikipedia.org/wiki?curid=6214034", "title": "Mulloidichthys ayliffe", "text": "Mulloidichthys ayliffe \u00e8 un pesce del genere Mulloidichthys scoperto nel 2011."}
{"id": "6214037", "revid": "1442080", "url": "https://it.wikipedia.org/wiki?curid=6214037", "title": "Synagrops adeni", "text": "Synagrops adeni \u00e8 un pesce osseo marino appartenente alla famiglia Acropomatidae."}
{"id": "6214038", "revid": "1305772", "url": "https://it.wikipedia.org/wiki?curid=6214038", "title": "Jonathan Wright", "text": "Jonathan Wright pu\u00f2 riferirsi a:"}
{"id": "6214040", "revid": "1442080", "url": "https://it.wikipedia.org/wiki?curid=6214040", "title": "Synagrops analis", "text": "Synagrops analis \u00e8 un pesce osseo marino appartenente alla famiglia Acropomatidae."}
{"id": "6214041", "revid": "281901", "url": "https://it.wikipedia.org/wiki?curid=6214041", "title": "Synagrops argyreus", "text": "Synagrops argyreus \u00e8 un pesce osseo marino appartenente alla famiglia Acropomatidae."}
{"id": "6214044", "revid": "1442080", "url": "https://it.wikipedia.org/wiki?curid=6214044", "title": "Synagrops malayanus", "text": "Synagrops malayanus \u00e8 un pesce osseo marino appartenente alla famiglia Acropomatidae."}
{"id": "6214045", "revid": "1442080", "url": "https://it.wikipedia.org/wiki?curid=6214045", "title": "Synagrops microlepis", "text": "Synagrops microlepis \u00e8 un pesce osseo marino appartenente alla famiglia Acropomatidae."}
{"id": "6214047", "revid": "1442080", "url": "https://it.wikipedia.org/wiki?curid=6214047", "title": "Synagrops philippinensis", "text": "Synagrops philippinensis \u00e8 un pesce osseo marino appartenente alla famiglia Acropomatidae."}
{"id": "6214049", "revid": "1442080", "url": "https://it.wikipedia.org/wiki?curid=6214049", "title": "Synagrops pseudomicrolepis", "text": "Synagrops pseudomicrolepis \u00e8 un pesce osseo marino appartenente alla famiglia Acropomatidae."}
{"id": "6214050", "revid": "1442080", "url": "https://it.wikipedia.org/wiki?curid=6214050", "title": "Synagrops serratospinosus", "text": "Synagrops serratospinosus \u00e8 un pesce osseo marino appartenente alla famiglia Acropomatidae."}
{"id": "6214051", "revid": "21880", "url": "https://it.wikipedia.org/wiki?curid=6214051", "title": "Synagrops spinosus", "text": "Synagrops spinosus \u00e8 un pesce osseo marino appartenente alla famiglia Acropomatidae."}
{"id": "6214053", "revid": "1442080", "url": "https://it.wikipedia.org/wiki?curid=6214053", "title": "Synagrops trispinosus", "text": "Synagrops trispinosus \u00e8 un pesce osseo marino appartenente alla famiglia Acropomatidae."}
{"id": "6214054", "revid": "110157", "url": "https://it.wikipedia.org/wiki?curid=6214054", "title": "Serie C NFLI 2006", "text": "La Serie C NFLI 2006 \u00e8 stata la terza edizione del quarto livello del campionato italiano di football americano (seconda con la denominazione Serie C, prima edizione a 8 giocatori); \u00e8 stato organizzato dalla NFL Italia.\nPlayoff.\nII C Bowl.\nIl II C Bowl si \u00e8 disputato l'11-12 giugno 2006 allo Stadio della Vittoria di Bari. L'incontro \u00e8 stato vinto dai Trucks Bari sugli Eagles Salerno con il risultato di 22 a 10."}
{"id": "6214055", "revid": "547034", "url": "https://it.wikipedia.org/wiki?curid=6214055", "title": "Verilus sordidus", "text": "Verilus sordidus \u00e8 un pesce osseo marino appartenente alla famiglia Acropomatidae. Unica rappresentante del genere Verilus, questa specie vive in una vasta porzione dell'Oceano Atlantico, specialmente nell'area compresa tra Mar delle Antille e le coste di Colombia e Venezuela. A differenza di diverse altre specie della famiglia Acropomatidae, \"V. sordidus\" non viene n\u00e9 pescato, n\u00e9 commercializzato.\nDescrizione.\nQuesto pesce raggiunge una dimensione media di 20\u00a0cm di lunghezza negli adulti; occasionalmente per\u00f2, sono stati rinvenuti esemplari di dimensioni maggiori.\nDistribuzione e habitat.\nSuole occupare acque poco profonde, generalmente non si spinge oltre i 100 metri di profondit\u00e0; vive preferibilmente in prossimit\u00e0 di rocce e/o del fondale marino."}
{"id": "6214058", "revid": "1516566", "url": "https://it.wikipedia.org/wiki?curid=6214058", "title": "Acropoma argentistigma", "text": "Acropoma argentistigma \u00e8 un pesce osseo di acqua salata appartenente alla famiglia Acropomatidae. Contraddistinto da macchie argentate nella regione ventrale e lungo una decina di cm, questo pesce vive principalmente nelle acque dell'Oceano Indiano nell'area del Sud-Est Asiatico, dove viene spesso pescato per essere poi consumato."}
{"id": "6214059", "revid": "1516566", "url": "https://it.wikipedia.org/wiki?curid=6214059", "title": "Acropoma boholensis", "text": "Acropoma boholensis \u00e8 un pesce osseo di acqua salata appartenente alla famiglia Acropomatidae. Lungo attorno ai 10 cm o poco pi\u00f9, ha un areale che si estende nelle acque del Pacifico vicine alle Filippine e viene spesso pescato per poi essere consumato e venduto."}
{"id": "6214060", "revid": "327773", "url": "https://it.wikipedia.org/wiki?curid=6214060", "title": "Lampo radio veloce", "text": "Un lampo radio veloce (dall'inglese \"fast radio burst\", FRB) \u00e8 un fenomeno astrofisico di alta energia che si manifesta come un impulso radio transitorio, con durata di pochi millisecondi. Si tratta di lampi molto luminosi nella banda radio, non risolti, a banda larga, provenienti da regioni del cielo esterne alla Via Lattea. Le componenti in frequenza di ciascun lampo presentano un ritardo, legato alla lunghezza d'onda, che permette di esprimere una misura della dispersione. I valori ottenuti per i lampi osservati sono tali da escludere che le loro sorgenti appartengano alla Via Lattea; mentre sono coerenti con una propagazione attraverso un plasma ionizzato. Sull'origine dei lampi radio veloci, ancora sconosciuta, sono state suggerite spiegazioni sia naturali, sia anche artificiali, che rimangono per lo pi\u00f9 ipotesi speculative.\nLa denominazione di ciascun lampo radio veloce \u00e8 composta dalla sigla FRB seguita dalla data di rilevazione nella forma \"AAMMGG\". Il primo lampo radio veloce (FRB 010724) \u00e8 stato scoperto nel 2007 in dati di archivio raccolti il 24 luglio 2001 dall'osservatorio di Parkes, con il radiotelescopio di 64 m di diametro. Da Parkes sono stati rilevati ben 16 dei 18 FRB scoperti tra il 2001 e il 2016. FRB 121102, rilevato il 2 novembre 2012 con il radiotelescopio di Arecibo, \u00e8 l'unico del quale sono state rilevate delle ripetizioni. Nel gennaio 2020, gli astronomi hanno riportato la posizione precisa di un secondo FRB ripetuto, 180916.\nStoria delle osservazioni.\nIl lampo di Lorimer.\nDurante l'analisi di dati di archivio del 24 luglio 2001, ottenuti con il radiotelescopio di 64 m di diametro dell'osservatorio di Parkes e relativi alle Nubi di Magellano, David Narkevic individu\u00f2 ad inizio 2007 un segnale radio dalla durata inferiore a 5 millisecondi, caratterizzato da un'intensit\u00e0 cento volte superiore rispetto al rumore di fondo e proveniente da una regione del cielo 3\u00b0 a destra della Piccola Nube di Magellano. La scoperta fu annunciata nello stesso anno su \"Science\" da Duncan Lorimer e colleghi. Le propriet\u00e0 del fenomeno portarono i ricercatori ad escludere una sua associazione con la Via Lattea o la Piccola Nube di Magellano. Sebbene non abbiano potuto identificarne la sorgente, ritennero ad ogni modo che la sua distanza dalla Terra dovesse essere inferiore ad un gigaparsec. Inoltre, poich\u00e9 il segnale non si ripet\u00e9, i ricercatori ritennero che potesse essere stato originato da un fenomeno catastrofico, come l'esplosione di una supernova o la coalescenza di due buchi neri o stelle di neutroni. Il fenomeno divenne noto come il \"lampo di Lorimer\", in sigla FRB 010724.\nOrigine extragalattica o terrestre: i p\u00e8riti.\nNel 2010 fu annunciata la scoperta di altri sedici impulsi radio, rilevati sempre dall'osservatorio di Parkes e che presentavano caratteristiche analoghe a FRB 010724, salvo il fatto di essere di chiara origine terrestre. La scoperta dei p\u00e8riti (\"peryton\" in inglese), come furono chiamati, gett\u00f2 un'ombra sull'interpretazione extragalattica per il lampo di Lorimer almeno fino al 2015, quando fu identificata la loro causa: i p\u00e8riti si manifestavano quando veniva aperto lo sportellino di un forno a microonde ancora in fase di riscaldamento in prossimit\u00e0 del telescopio.\nNel 2012 fu scoperto il primo lampo radio veloce attraverso il radiotelescopio di Arecibo, denominato FRB 121102. Proveniente dalla direzione dell'Auriga, ne fu dimostrata l'origine extragalattica misurandone la dispersione. Altri quattro lampi che supportarono l'ipotesi della probabile origine extragalattica furono identificati nel 2013.\nFRB 140514, individuato in tempo reale, presentava polarizzazione circolare al 21% (\u00b1 7%). Nel 2015, fu identificato in dati di archivio del 2011 del radiotelescopio di Green Bank, il primo segnale di cui fu determinata la polarizzazione lineare. Anche in questo caso, misure della dispersione condussero a ritenerlo di origine extragalattica, con la sorgente ad una distanza anche di sei miliardi di anni luce dalla Terra.\nFRB rilevanti.\nFRB 150418.\nIl 18 aprile 2015, l'osservatorio di Parkes rilev\u00f2 FRB 150418; entro alcune ore, diversi telescopi tra i quali l'Australia Telescope Compact Array individuarono un segnale residuo del lampo, che impieg\u00f2 sei giorni per dissolversi. Per identificarne la controparte visuale, fu utilizzato il telescopio Subaru; ci\u00f2 condusse ad associare il lampo ad una galassia ellittica a sei miliardi di anni luce dalla Terra. Tuttavia, l'associazione fu subito contestata e nell'aprile del 2016 fu invece stabilito che l'emissione residua, ancora persistente e quindi scollegata col lampo radio, era invece associata ad un nucleo galattico attivo.\nFRB 121102.\nNel novembre del 2015, l'astronomo Paul Scholz ha trovato, in dati di archivio ottenuti tramite il radiotelescopio di Arecibo tra maggio e giugno del 2015, dieci ripetizioni non periodiche di un lampo radio veloce che per misura della dispersione e direzione della sorgente erano compatibili con FRB 121102, rilevato nel 2012. Ci\u00f2 ha portato innanzitutto ad ipotizzare che la causa dei lampi radio veloci non possano essere fenomeni distruttivi, come la collisione di buchi neri o stelle di neutroni, che non sarebbero ripetibili. L'origine del fenomeno potrebbe allora trovarsi nelle magnetar (stelle di neutroni che possiedono un enorme campo magnetico)..\nNel dicembre del 2016 furono segnalate altre sei ripetizioni che permisero di identificare la sorgente del segnale in una piccola galassia a oltre 3 miliardi d'anni luce dalla Terra, sede di attivit\u00e0 di formazione stellare (la probabilit\u00e0 che ci\u00f2 sia una coincidenza \u00e8 inferiore a 3 \u00d7 10\u22124). La scoperta, che si \u00e8 guadagnata la copertina di \"Nature\", \u00e8 stata resa possibile dalla collaborazione tra il radiotelescopio di Arecibo e la European VLBI Network (EVN).\nNel 2016, inoltre, il Molonglo Observatory Synthesis Telescope (MOST), in Australia, con le sue due antenne ha rilevato tre lampi radio veloci, permettendo la prima analisi interferometrica del fenomeno.\nUn ulteriore studio effettuato sui dati disponibili del lampo FRB 121102 ha consentito di stimare la frequenza con cui si verificano i FRB nell'universo osservabile,\nFRB 181112.\nA novembre 2018 il radiotelescopio Australian Square Kilometre Array Pathfinder (ASAP) ha intercettato FRB 181112, un lampo veloce i cui impulsi erano della durata di circa 40 microsecondi. La peculiarit\u00e0 di questo segnale \u00e8 che osservazioni successive con ulteriori telescopi hanno rivelato che gli impulsi radio hanno attraversato l'alone di una galassia massiccia. Poich\u00e9 non si \u00e8 notato un sensibile disturbo del segnale a causa del suo passaggio attraverso tale alone, se ne \u00e8 potuta stimare la densit\u00e0, non superiore a 0,1 atomi per centimetro cubo..\nFRB 200428.\nIl 28 aprile 2020 il radiotelescopio CHIME ha rilevato forti emissioni radio da parte della magnetar SGR 1935+2154, attribuite a un lampo radio veloce. Si tratterebbe del primo lampo radio veloce individuato con precisione insieme alla sorgente, situata nella Via Lattea, e insieme a forti emissioni nei raggi X e gamma."}
{"id": "6214061", "revid": "767487", "url": "https://it.wikipedia.org/wiki?curid=6214061", "title": "Sfida alla citt\u00e0", "text": "Sfida alla citt\u00e0 (\"The Boss\") \u00e8 un film drammatico del 1956 diretto da Byron Haskin e interpretato da John Payne. L'autore del soggetto e della sceneggiatura Ben L. Perry era in realt\u00e0 Dalton Trumbo, costretto a lavorare sotto falso nome a causa della sua iscrizione nella lista nera degli \"Hollywood Ten\" durante il maccartismo.\nTrama.\nReduce dalla prima guerra mondiale, Matt Brady torna nella citt\u00e0 natale dove il fratello maggiore Tim \u00e8 un influente uomo politico. Il suo carattere aggressivo e i comportamenti autodistruttivi lo portano ad essere isolato fino a che non incontra una donna, Lorry Reed. Tim si innamora di lei e impulsivamente decide di sposarla ma il fratello Tim gli dimostra il suo disappunto prima di morire per un attacco cardiaco. Matt decide di seguire le orme del fratello in politica, non esitando a legarsi a persone ambigue e a veri e propri gangster e arrivando ad essere coinvolto in una sparatoria in cui muoiono alcune persone.\nProduzione.\nIl film vide l'esordio sul grande schermo dell'attrice Gloria McGehee (accreditata come Gloria McGhee), che in precedenza aveva lavorato solo in televisione, e rappresent\u00f2 l'ultima apparizione di John Mansfield, nel ruolo non accreditato di Morrie Lazetti. Mansfield, che all'epoca aveva 37 anni, mor\u00ec per un attacco cardiaco il 17 settembre 1956.\nCome suggerito sulla rivista \"Variety\", il personaggio di Matt Brady interpretato da John Payne alludeva velatamente a Thomas J. Pendergast, leader politico corrotto di Kansas City nella prima met\u00e0 del novecento. Cos\u00ec come accade nel film, Pendergast assunse la leadership della scena politica locale dopo la morte del fratello Jim. Ernie Jackson, il personaggio interpretato da Joe Flynn, era invece ispirato al futuro presidente Harry Truman, che fu appoggiato da Pendergast per l'elezione al Congresso nel 1934.\nDistribuzione.\nNegli Stati Uniti il film venne distribuito nelle sale cinematografiche dal 22 agosto 1956.\nCritica.\nCraig Butler di \"AllMovie\" definisce il film \u00abuna sorta di ammonimento politico sul tipo di \"Tutti gli uomini del re\" al quale si vuole dare pi\u00f9 credito di quanto meriti realmente\u00bb, apprezzando per\u00f2 la prova di John Payne che \u00absembra elettrizzato dalla parte, afferra le tante \"scene madri\" e le interpreta in maniera degna, senza essere mai sopra le righe... Payne \u00e8 cos\u00ec bravo da far quasi dimenticare al pubblico che non si conosce nulla del suo personaggio. Ci viene presentato come un insensibile e testardo uomo assetato di potere, ma non ci vengono forniti abbastanza dettagli su come sia diventato cos\u00ec\u00bb."}
{"id": "6214063", "revid": "1442080", "url": "https://it.wikipedia.org/wiki?curid=6214063", "title": "Acropoma hanedai", "text": "Acropoma hanedai \u00e8 un pesce osseo di acqua salata appartenente alla famiglia Acropomatidae."}
{"id": "6214065", "revid": "161273", "url": "https://it.wikipedia.org/wiki?curid=6214065", "title": "Lampo radio rapido", "text": ""}
{"id": "6214067", "revid": "1516566", "url": "https://it.wikipedia.org/wiki?curid=6214067", "title": "Acropoma lecorneti", "text": "Acropoma lecorneti \u00e8 un pesce osseo di acqua salata appartenente alla famiglia Acropomatidae. Ha un areale molto ampio che comprende una fascia oceanica tropicale del Pacifico occidentale, spingendosi fino in Giappone e in parte della Melanesia. Tra le specie del suo genere \u00e8 uno dei pesci pi\u00f9 grandi, superando spesso i 30 cm in lunghezza."}
{"id": "6214068", "revid": "1430761", "url": "https://it.wikipedia.org/wiki?curid=6214068", "title": "Il drago blu", "text": ""}
{"id": "6214070", "revid": "1516566", "url": "https://it.wikipedia.org/wiki?curid=6214070", "title": "Amioides grossidens", "text": "Amioides grossidens \u00e8 un pesce osseo di acqua salata appartenente alla famiglia Acropomatidae. Vive solitamente in acque oceaniche tropicali in profondit\u00e0 di alcune decine di metri; la sua lunghezza \u00e8 ridotta (7 cm circa) e possiede 14 vertebre caudali."}
{"id": "6214071", "revid": "1516566", "url": "https://it.wikipedia.org/wiki?curid=6214071", "title": "Apogonops anomalus", "text": "Apogonops anomalus \u00e8 un pesce osseo di acqua salata appartenente alla famiglia Acropomatidae. Vive nelle acque oceaniche subtropicali che circondano l'Australia (ad eccezione della sua porzione settentrionale), Tasmania compresa, e pu\u00f2 spingersi anche a diverse centinaia di metri di profondit\u00e0. Misura quasi 15 cm di lunghezza media, e i maschi hanno una colorazione scura-olivastra nella regione dorsale, biancastra-opalescente nella regione ventrale."}
{"id": "6214072", "revid": "1516566", "url": "https://it.wikipedia.org/wiki?curid=6214072", "title": "Doederleinia berycoides", "text": "Doederleinia berycoides \u00e8 un pesce osseo di acqua salata appartenente alla famiglia Acropomatidae.\nDescrizione.\nIl colore \u00e8 rossastro nella porzione dorsale, opalescente nella regione ventrale. La lunghezza media di questo pesce \u00e8 di 30 cm, ma sono stati osservati esemplari di dimensioni maggiori.\nDistribuzione e habitat.\nPresente in particolare nel Mar del Giappone, il suo areale si estende in ogni caso in una vasta porzione dell'Oceano Pacifico occidentale, specie vicino al Borneo, al Giappone, al nord dell'Australia e alla Papua Nuova Guinea, dove occupa usualmente profondit\u00e0 di alcune centinaia di metri. \nPesca.\nQuesto pesce \u00e8 spesso pescato in quanto la sua carne \u00e8 ritenuta prelibata per la cucina nipponica."}
{"id": "6214074", "revid": "1516566", "url": "https://it.wikipedia.org/wiki?curid=6214074", "title": "Malakichthys barbatus", "text": "Malakichthys barbatus \u00e8 un pesce osseo di acqua salata appartenente alla famiglia Acropomatidae.\nDistribuzione e habitat.\nIl suo areale comprende vaste zone marine del Pacifico occidentale, prediligendo il piano batiale, laddove vive a diverse centinaia di metri di profondit\u00e0. Le acque occupate da questo pesce sono prevalentemente temperate e comprese latitudinalmente tra il Giappone e la Tasmania.\nDescrizione.\nLa lunghezza di \"M. barbatus\" \u00e8 usualmente di 15 cm o poco pi\u00f9."}
{"id": "6214075", "revid": "1516566", "url": "https://it.wikipedia.org/wiki?curid=6214075", "title": "Malakichthys elegans", "text": "Malakichthys elegans \u00e8 un pesce osseo di acqua salata appartenente alla famiglia Acropomatidae. Predilige le scarpate continentali ed occupa un areale molto vasto del Pacifico occidentale, abitando pi\u00f9 densamente le acque prospicienti all'Indonesia e al nord dell'Australia. Vive in profondit\u00e0 medie di circa 200 metri. La sua lunghezza \u00e8 compresa di solito tra i 15 e i 20 cm."}
{"id": "6214076", "revid": "281901", "url": "https://it.wikipedia.org/wiki?curid=6214076", "title": "Malakichthys griseus", "text": "Malakichthys griseus \u00e8 un pesce osseo di acqua salata appartenente alla famiglia Acropomatidae."}
{"id": "6214077", "revid": "31886", "url": "https://it.wikipedia.org/wiki?curid=6214077", "title": "Draposa", "text": "Draposa \u00e8 un genere di ragni appartenente alla famiglia Lycosidae.\nEtimologia.\nDraposa \u00e8 un anagramma di \"Pardosa\" , genere dal quale sono state trasferite le specie nel 2010.\nDistribuzione.\nLe 10 specie note di questo genere sono state reperite in Asia meridionale (8 specie), in Asia sudorientale (1 specie) e in Cina (1 specie): la specie dall'areale pi\u00f9 vasto sembra essere la \"D. lyrivulva\" rinvenuta in India, Sri Lanka e Bangladesh..\nTassonomia.\nLe caratteristiche di questo genere sono state descritte dall'analisi degli esemplari tipo \"Pardosa nicobarica\" (), effettuata dall'aracnologo Kronestedt in un suo lavoro del 2010.\nNon sono stati esaminati esemplari di questo genere dal 2016.\nAttualmente, a gennaio 2017, si compone di 10 specie:"}
{"id": "6214078", "revid": "1573940", "url": "https://it.wikipedia.org/wiki?curid=6214078", "title": "Malakichthys levis", "text": "Malakichthys levis \u00e8 un pesce osseo di acqua salata appartenente alla famiglia Acropomatidae.\nDistribuzione e habitat.\nNe \u00e8 nota la presenza solo nelle acque a nord dell'Australia tra la penisola di Gove (capo Arnhem) e capo Nord-Ovest. La localit\u00e0 tipo \u00e8 Dampier Archipelago.\nDescrizione.\nPresenta un corpo compresso lateralmente la cui lunghezza massima registrata \u00e8 di 15 cm. Le scaglie sono ctenoidi e la pinna caudale \u00e8 biforcuta. A differenza di molte specie nel genere \"Malakichthys\", non ha una coppia di spine sul mento; da questo deriva l'epiteto specifico \"levis\", \"imberbe\".\n\u00c8 molto simile a \"Malakichthys mochizuki\"."}
{"id": "6214079", "revid": "281901", "url": "https://it.wikipedia.org/wiki?curid=6214079", "title": "Malakichthys mochizuki", "text": "Malakichthys mochizuki \u00e8 un pesce osseo di acqua salata appartenente alla famiglia Acropomatidae."}
{"id": "6214080", "revid": "729019", "url": "https://it.wikipedia.org/wiki?curid=6214080", "title": "Malakichthys similis", "text": "Malakichthys similis \u00e8 un pesce osseo di acqua salata appartenente alla famiglia Acropomatidae."}
{"id": "6214081", "revid": "1573940", "url": "https://it.wikipedia.org/wiki?curid=6214081", "title": "Malakichthys wakiyae", "text": "Malakichthys wakiyae \u00e8 un pesce osseo marino appartenente alla famiglia Acropomatidae, diffuso nell'oceano Pacifico. L'epiteto specifico \"wakiyae\" prende il nome da Yojiro Wakiya, che ottenne l'olotipo.\nDescrizione.\nPresenta un corpo compresso lateralmente dalla colorazione generalmente grigiastra; non supera i 15 cm. Il ventre \u00e8 pallido, la bocca \u00e8 rivolta verso l'alto, e come in molte altre specie del genere \"Malakichthys\" sono presenti due spine sul mento. \u00c8 molto simile a \"Malakichthys griseus\", di cui in passato \u00e8 stato considerato un sinonimo, ma se ne distingue per la morfologia della pinna anale.\nBiologia.\nAlimentazione.\nSi nutre principalmente di crostacei bentonici e piccoli pesci ossei.\nRiproduzione.\nNon ci sono cure verso le uova; le larve sono planctoniche.\nDistribuzione e habitat.\n\u00c8 diffuso nel Mar Cinese Orientale, da Taiwan alla costa pacifica del sud del Giappone; vive fino a 200 m di profondit\u00e0. Il \"locus typicus\" \u00e8 la baia di Kagoshima.\nPesca.\n\u00c8 catturato con reti a strascico nel sud-est del Giappone (Ky\u016bsh\u016b, Honsh\u016b). Viene spesso venduto insieme ad altre specie di \"Malakichthys\" ed \u00e8 apprezzato sia alla griglia che in zuppa."}
{"id": "6214082", "revid": "729019", "url": "https://it.wikipedia.org/wiki?curid=6214082", "title": "Neoscombrops atlanticus", "text": "Neoscombrops atlanticus \u00e8 un pesce osseo di acqua salata appartenente alla famiglia Acropomatidae."}
{"id": "6214083", "revid": "729019", "url": "https://it.wikipedia.org/wiki?curid=6214083", "title": "Neoscombrops cynodon", "text": "Neoscombrops cynodon \u00e8 un pesce osseo di acqua salata appartenente alla famiglia Acropomatidae."}
{"id": "6214084", "revid": "123458101", "url": "https://it.wikipedia.org/wiki?curid=6214084", "title": "Teosofia (saggio)", "text": "Teosofia \u00e8 un testo di Rudolf Steiner, nel quale vengono esposte alcune conoscenze sovrasensibili riguardo alla natura interiore dell'uomo, e a quella esteriore del mondo.\nIl termine \"teosofia\", che sin dall'antichit\u00e0 significa propriamente \u00ab\"sapienza divina\"\u00bb, \u00e8 utilizzato da Steiner per designare quella \"scienza superiore\" che secondo lui consentirebbe all'uomo di elevare la sua mente alla Divinit\u00e0, per ottenere rivelazioni sul proprio essere e il proprio destino. Il risultato di queste indagini spirituali \u00e8 da lui altrimenti chiamato \u00abScienza dello Spirito\u00bb.\nContenuto.\nNella prefazione Steiner sottolinea l'esigenza per l'epoca attuale di approdare a conoscenze di natura sovrasensibile sul mondo e sulla vita, le sole che possano dare risposte ai grandi enigmi dell'esistenza. Coloro che respingono tali spiegazioni sovrasensibili, chiedendo prove scientifiche irrefutabili di quanto si afferma, non riusciranno ad aprirsi alla loro verit\u00e0: \nSteiner tiene a precisare, a ogni modo, che le comunicazioni fornite dall'occultista sono tali che chiunque pu\u00f2 essere in grado di capirle con l'ausilio della sola logica, priva di preconcetti.\nL'essere dell'uomo.\nSteiner inizia osservando che il mondo appare all'uomo in tre modi differenti:\nL'essere umano risulta cos\u00ec composto dalle seguenti tre parti costitutive:\nIl corpo \u00e8 ci\u00f2 che accomuna l'uomo al minerale, ma esso \u00e8 strutturato in modo da fornire la base materiale per la manifestazione del pensiero, che trova nel cervello l'organo deputato ad assolvere questo compito tipicamente umano.\nLe forze della riproduzione e della crescita accomunano invece l'uomo alle piante. Grazie a queste forze tutti gli esseri viventi ricevono una forma che viene loro trasmessa per via ereditaria. I normali sensi fisici possono percepire il materiale di cui \u00e8 composta, ma non la specie che con essa viene tramandata di generazione in generazione. Questa \"forza vitale\", come pu\u00f2 essere chiamata, non scaturisce dalle pure leggi fisiche e chimiche, ma \u00e8 un'entit\u00e0 autonoma, chiamata da Steiner \"corpo vitale o eterico\".\nOltre a far parte della vita, l'uomo possiede una sua propria interiorit\u00e0, fatta di sensazioni e impulsi, suscitate in risposta agli stimoli esterni dalla cosiddetta \"anima senziente\". La sensazione, ad esempio del colore azzurro, non \u00e8 dunque un processo fisico, ma esclusivamente animico, che non pu\u00f2 essere osservato altrove fuorch\u00e9 nell'interiorit\u00e0 stessa di chi lo prova.\nDa una parte l'anima senziente \u00e8 vincolata a quel che il corpo percepisce, tramite un corpo intermedio detto \"animico\", dall'altra entra in relazione anche coi pensieri formulati dallo spirito, divenendo capace di rielaborare l'esperienza immediata, dando luogo a un elemento animico pi\u00f9 evoluto, chiamato da Steiner \"anima affettiva o razionale\": quest'ultima \u00e8 tipica dell'uomo, mentre l'anima senziente \u00e8 propria degli animali.\nQuando studia le leggi del pensiero, l'uomo scopre che queste si accordano con quelle dell'universo. La verit\u00e0 oggettiva \u00e8 infatti qualcosa che, sebbene l'uomo ricerchi dentro di s\u00e9, \u00e8 autonoma da lui, a differenza dei sentimenti di piacere e dispiacere che esistono solo in quanto egli esiste. La cognizione di una verit\u00e0, cos\u00ec come di un bene morale, ha valore indipendente e imperituro. Quando l'anima partecipa al vero e al buono che vi \u00e8 nello spirito, essa sviluppa qualcosa di eterno e duraturo, chiamato da Steiner \"anima cosciente\", che va oltre la simpatia o antipatia in cui \u00e8 ancora coinvolta l'anima affettiva.\nIl corpo e l'anima, sin qui indagati, sono gli involucri o strumenti dell'\"Io\", nome con cui l'uomo impara a designare se stesso mediante l'autocoscienza. Come l'Io \u00e8 il centro del corpo e dell'anima, vivendo all'interno di essi, cos\u00ec l'Io diventa a sua volta la dimora dello Spirito, da cui si fa riempire. Al di sopra dell'anima cosciente, che partecipa della verit\u00e0 eterna, questa stessa verit\u00e0 dunque si individualizza manifestandosi nell'Io, dando luogo a una Personalit\u00e0 o S\u00e9 Spirituale.\nCome le manifestazioni del mondo fisico sono chiamate sensazioni, Steiner chiama intuizioni quelle del mondo spirituale. Ogni pensiero su un qualsiasi oggetto \u00e8 tanto pi\u00f9 perfetto, quanto pi\u00f9 \u00e8 pervaso dall'intuizione anzich\u00e9 dalla sola osservazione sensibile.\nL'uomo non nasce solo dal mondo fisico ma anche dalle Leggi spirituali del Vero e del Buono. E come il corpo fisico dell'uomo si costruisce con i materiali provenienti dal mondo fisico, altrettanto avviene per la sua parte spirituale: come il primo \u00e8 tenuto in vita da un corpo eterico, cos\u00ec Steiner parla di uno Spirito Eterico o Vitale, superiore al S\u00e9 Spirituale, il quale racchiude a sua volta, come un involucro, l'Uomo-Spirito. Allo sguardo del veggente quest'ultimo appare dotato della capacit\u00e0 di espandersi illimitatamente, quanto pi\u00f9 trae alimento dal mondo spirituale che lo circonda attraverso quell'organo di percezione che \u00e8 l'intuizione.\nPer comprendere l'uomo nella sua completezza occorre dunque pensarlo cos\u00ec costituito:\nPoich\u00e9 l'anima razionale e l'anima cosciente sono entrambe pervase dalla forza dell'Io, e l'anima senziente compenetra il corpo animico al punto da formare un unico \"corpo astrale\", l'uomo viene suddiviso da Steiner anche in corpo fisico, corpo eterico, corpo astrale, e Io; ma quando l'Io si interpenetra dello spirito, gli istinti e le cupidigie che vivono solo nella sua interiorit\u00e0 vengono trasformate dall'azione illuminante della Personalit\u00e0 Spirituale, la quale dunque viene anche detta \"corpo astrale trasformato\"; lo stesso avviene per il corpo eterico ad opera dello Spirito vitale, e del corpo fisico che pu\u00f2 divenire Uomo-Spirito. Considerando che\nl'anima cosciente e la Personalit\u00e0 Spirituale formano un tutt'uno, Steiner riduce gli elementi costitutivi umani ai seguenti sette:\nLa reincarnazione dello spirito e il destino.\nPerch\u00e9 si possano percepire gli elementi fisici del mondo esteriore, ad esempio una rosa, \u00e8 necessaria sia la presenza effettiva di tali oggetti, sia dell'organo corporeo in grado di riceverne un'impressione. Viceversa, la percezione della verit\u00e0 riguardo a tali entit\u00e0 transitorie non dipende dagli organi corporei, n\u00e9 dall'uomo stesso, ma si basa su una capacit\u00e0 dell'anima di accedere ai contenuti durevoli dello Spirito.\nL'anima si trova cos\u00ec a met\u00e0 strada tra il presente e l'eternit\u00e0: essa infatti sottrae le impressioni attuali alla transitoriet\u00e0 e le trattiene dentro di s\u00e9 per mezzo della memoria. E d'altra parte, essa agisce anche sulla realt\u00e0 esterna, non semplicemente abbandonandosi a stimoli passeggeri, ma modificandola in modo da produrre degli effetti duraturi. Steiner si chiede allora: le conseguenze di un'azione possono anche ripercuotersi dal di fuori sull'anima stessa, cos\u00ec come un ricordo fluisce dal suo interno quando viene ridestato da una causa esterna?\nSulla natura del ricordo, Steiner tiene a sottolineare che esso non consiste nel far rivivere una vecchia rappresentazione avuta in passato, in maniera inalterata, ma nello sperimentare una nuova rappresentazione di qualcosa che \u00e8 stato conservato nella propria interiorit\u00e0, congiungendola con una percezione attuale, ad esempio di una persona gi\u00e0 incontrata ieri. \u00c8 sempre l'anima che imprime nel corpo le sue esperienze, e successivamente percepir\u00e0 tali \"impronte\" cos\u00ec come percepisce la realt\u00e0 esterna.\nL'anima mette continuamente a disposizione dello Spirito quel che essa accumula nella memoria; ma lo Spirito, se anche dimenticasse il passato, avrebbe sempre la capacit\u00e0 di accedere nuovamente alle verit\u00e0 del mondo riguardo a ci\u00f2 che \u00e8 bene e male. Ogni sua azione tiene dunque conto di due fattori, cio\u00e8:\nLa forma dello Spirito non pu\u00f2 essere spiegata solamente sulla base delle forze fisiche e materiali. Quel che riceviamo in eredit\u00e0 dai nostri antenati \u00e8 soltanto il corpo vitale, che si riproduce generando altri corpi simili a lui. Un esame spregiudicato della questione porta piuttosto a concludere che le circostanze della vita agiscono diversamente sulle persone, cos\u00ec che per ognuno si pu\u00f2 parlare di una biografia in senso personale. Ogni uomo non \u00e8 solo un esemplare di una specie generale, ma \u00e8 lui stesso una specie a s\u00e9. Come i caratteri fisici vengono trasmessi per via ereditaria, si pu\u00f2 parlare alla stessa maniera di un'eredit\u00e0 spirituale, che consiste nei frutti maturati dalle esperienze acquisite in una vita precedente.\nAlla domanda se sia possibile che le conseguenze di un'azione si ripercuotano su colui che la ha commesse, Steiner risponde dunque che la forza del pensiero, se correttamente condotto, ha la capacit\u00e0 persuasiva di convincere che \u00abla causa di determinati processi della vita dell'uomo sia da cercarsi nelle ripetute vite terrene\u00bb, cos\u00ec come una cosiddetta \"prova\" esteriore delle scienze naturali ordinarie.\nChi viceversa nutre sufficiente fiducia nel pensiero, riuscir\u00e0 a costruirsi una rappresentazione che, seppure imperfetta, potrebbe tuttavia condurlo progressivamente alla visione diretta delle conoscenze chiaroveggenti."}
{"id": "6214085", "revid": "1155", "url": "https://it.wikipedia.org/wiki?curid=6214085", "title": "Neoscombrops pacificus", "text": "Neoscombrops pacificus \u00e8 un pesce osseo di acqua salata appartenente alla famiglia Acropomatidae."}
{"id": "6214090", "revid": "767487", "url": "https://it.wikipedia.org/wiki?curid=6214090", "title": "Synagrops", "text": "Synagrops \u00e8 un genere di pesci ossei di acqua salata appartenenti alla famiglia Acropomatidae.\nDistribuzione e habitat.\nI pesci di questo genere vivono in quasi tutti i mari e gli oceani del mondo dal clima temperato o tropicale. Questi pesci sono soliti vivere vicino al fondale marino, spesso tra le rocce; molte delle specie del genere Synagrops vivono nelle scarpate continentali.\nPesca.\nAlcune specie sono pescate e spesso vendute, per via della prelibatezza delle loro carni."}
{"id": "6214091", "revid": "969415", "url": "https://it.wikipedia.org/wiki?curid=6214091", "title": "Unione Sportiva Brescello 2002-2003", "text": "Questa voce raccoglie le informazioni riguardanti l'Unione Sportiva Brescello nelle competizioni ufficiali della stagione 2002-2003."}
{"id": "6214093", "revid": "1543377", "url": "https://it.wikipedia.org/wiki?curid=6214093", "title": "Wilhelmina Kennedy-Erskine", "text": "Wilhelmina, nota anche come \"Mina\", nacque il giorno dopo l'ascesa di Guglielmo IV. Ha viaggiato in tutta Europa, visitando le corti di Francia e Hannover.\nLady Munster divenne una romanziera e scrittrice di racconti. Nel 1889, ha pubblicato il suo primo romanzo, \"Dorinda\"; un secondo, \"A Scotch Earl\", segu\u00ec due anni pi\u00f9 tardi. Nel 1896 pubblic\u00f2 \"Ghostly Tales\", una raccolta di racconti sul soprannaturale. Lady Munster ha anche prodotto una autobiografia intitolata \"My Memories and Miscellanies\", che \u00e8 stata pubblicata nel 1904.\nBiografia.\nWilhelmina nacque a Dun House. Era il secondo figlio di John Kennedy-Erskine, e di sua moglie, Lady Augusta FitzClarence, una figlia illegittima di Guglielmo IV. Suo padre, che era il secondo figlio del conte di Cassilis, era un capitano dei 16th Lancers e un scudiero di Guglielmo IV prima di morire nel 1831. La sua paterna nonna, Anne Watts, era un discendente della famiglia Schuyler, la famiglia Van Cortland (tra cui Stephanus Van Cortlandt), e la famiglia Delancey del Nord America britannico.\nMina visse con la madre e i due fratelli in un'\"affascinante casa di mattoni\" sul Tamigi, Railshead, che era accanto a una casa di propriet\u00e0 dei suoi nonni paterni, e spesso visitavano il Castello di Windsor.\nCinque anni dopo la morte del padre, Lady Augusta spos\u00f2 Lord Frederick Gordon-Hallyburton, una decisione che dispiacque ai genitori del suo primo marito. Nel 1837 sua madre divenne governante a Kensington Palace, dopo la morte della sorella, Lady De L'Isle. Mina visse l\u00ec fino a quando non si \u00e8 sposata. Lei e sua sorella Millicent studiarono musica e aveva un particolare amore per il soprano italiano Marietta Alboni.\nAlla fine del 1840, Mina viaggi\u00f2 attraverso l'Europa con la sua famiglia in modo da apprendere le lingue e completare l'educazione delle due sorelle. Il viaggio \u00e8 iniziato nel 1847, quando Mina si rec\u00f2 a Dresda dovuto al desiderio di sua madre per le sue figlie di imparare il tedesco. Dal 1847 al 1849 lei e la sua famiglia ha vissuto a Parigi, dove sono stati gentilmente ricevuti dalla famiglia reale francese. Nel 1850, hanno visitato la corte di Hannover e sono stati ricevuti da Ernesto Augusto I di Hannover e dalla sua famiglia. Nello stesso anno, sono tornati a Kensington Palace e Mina e Millicent debuttarono in societ\u00e0.\nMatrimonio.\nSpos\u00f2, il 17 aprile 1855, il cugino William FitzClarence (19 maggio 1824-30 aprile 1901), figlio di George FitzClarence, I conte di Munster e di Mary Wyndham. Ebbero nove figli:\nIl conte e la contessa di Munster vissero a Palmeira Square a Brighton.\nCarriera letteraria.\nPi\u00f9 tardi nella vita, Lady Munster \u00e8 diventato una romanziera e scrittrice di racconti, scrivendo sotto il titolo di contessa di Munster. All'et\u00e0 di quasi sessant'anni, ha pubblicato due romanzi: \"Dorinda\" (1889) e \"A Scotch Earl\" (1891). La trama di \"Dorinda\" raccontava la storia di una giovane donna che alla fine si uccide dopo aver rubato le opere d'arte dai suoi amici. La trama di \"A Scotch Earl\" raccontava la storia di un nobile scozzese di nome Lord Invergordon.\nNel 1896 pubblic\u00f2 \"Ghostly Tales\", un'antologia di racconti basato su episodi realmente accaduti. Nel 1904 pubblic\u00f2 un'autobiografia dal titolo \"My Memories and Miscellanies\". Il libro venne considerato un capolavoro dal The Manchester Guardian, al momento della sua morte nel 1906."}
{"id": "6214113", "revid": "92723", "url": "https://it.wikipedia.org/wiki?curid=6214113", "title": "Colore fugace", "text": "Descrizione.\nIl colore fugace (conosciuto anche con il sinonimo di falsa tinta) \u00e8 una sostanza colorante che pu\u00f2 essere facilmente applicata su carta, fibre tessili naturali o sintetiche, pelo, pelle o capelli, o altre superfici, che a causa di una bassa affinit\u00e0 con il materiale, pu\u00f2 essere rimosso facilmente (pi\u00f9 spesso per mezzo di un rapido risciacquo con acqua e sapone) senza lasciarne traccia o alterare le caratteristiche del substrato. I coloranti fugaci trovano impiego nell'industria tessile come mezzo di distinzione fra filati con differenti caratteristiche, in cosmesi come coloranti non permanenti e di rapida rimozione, nei prodotti per le arti grafiche e ricreative.\nIl termine colorante fugace o falsa tinta deriva dalla tradizione tessile, con il quale si indicava gi\u00e0 nel XVIII secolo quelle tinture (al tempo ottenute con materie prime di origine vegetale e minerale) non particolarmente resistenti e permanenti ovvero solide.\nNel corso del XIX secolo alcune esigenze produttive soprattutto in campo tessile, hanno fatto s\u00ec che il termine finisse per identificare quei coloranti e pigmenti usati in filatura o torcitura, allo scopo di tingere i filati greggi e di poterli distinguere e riconoscere prima delle successive lavorazioni. Negli anni Cinquanta del XX secolo il termine \u00e8 poi stato esteso a nuove sostanze coloranti facilmente lavabili, specificatamente sintetizzate per poter essere impiegate non solo nell'industria ma anche in cosmetica ed in prodotti per la grafica.\nNella stampa grafica.\nGli inchiostri che quando immersi in acqua si rimuovono e scompaiono dal supporto, sono stati utilizzati deliberatamente per evitare che i francobolli rimossi dalle buste poste in ammollo potessero essere riutilizzati\u02d0 storico \u00e8 il caso del francobollo Lilla-Verde della Regina Victoria del 1883.\nNei prodotti per l'arte.\nAnche se i pittori hanno sempre ricercato in prevalenza i colori pi\u00f9 permanenti, non mancano casi di utilizzo di tinte fugaci dovute a diversi motivi: ignoranza per quanto riguarda la volatilit\u00e0 dei pigmenti, un maggiore interesse per l'effetto cromatico rispetto alla durabilit\u00e0, utilizzando i colori disponibili anche se con pigmenti fuggitivi, o addirittura il desiderio di avere un dipinto che cambiasse aspetto nel tempo. \nNel settore tessile.\nNel settore tessile, una rapida e precisa identificazione dei filati o dei tessuti \u00e8 essenziale, ed il modo pi\u00f9 semplice e pi\u00f9 sicuro per raggiungerlo consiste nell'impartire loro un colore facilmente riconoscibile e distinguibile secondo un codice. La distinzione tra fibre diverse, forme diverse della stessa fibra, diverse lunghezze del fiocco, differenza fra la torcitura di tipo S o Z del filo, differenze fra le estremit\u00e0 in un ordito, sono di grande importanza nell'evitare problematiche di tessitura e difetti di maglieria. L'avvento delle fibre artificiali e sintetiche ha poi aggiunto ulteriori problematiche con la necessit\u00e0 di identificazione delle fibre. Fino a met\u00e0 del 1900, poche sostanze coloranti potevano essere usate come coloranti fugaci, e spesso il loro utilizzo, pur risolvendo o migliorando l'efficienza di alcuni fasi della lavorazione tessile, comportava non pochi altri problemi o compromessi nelle lavorazioni successive."}
{"id": "6214121", "revid": "85113997", "url": "https://it.wikipedia.org/wiki?curid=6214121", "title": "Tripeaks", "text": ""}
{"id": "6214126", "revid": "110157", "url": "https://it.wikipedia.org/wiki?curid=6214126", "title": "Chiesa di San Vittore (Villa Cortese)", "text": "La chiesa di San Vittore di Villa Cortese \u00e8 il principale luogo di culto del piccolo comune della citt\u00e0 metropolitana di Milano, intitolato a San Vittore il Moro, patrono della citt\u00e0.\nArchitettura.\nL'edificio, realizzato a partire dal 1910 su progetto dell'ingegner Malinverni, si presenta in stile neogotico lombardo. L'interno \u00e8 suddiviso in tre navate con volte a crociera, suddivisione ben visibile anche sulla facciata tripartita. La pianta presenta anche transetto e presbiterio e nel suo complesso \u00e8 lunga quasi 50 metri e larga 20.\nIn facciata si trovano tre portali leggermente strombati all'interno dei quali, sopra le porte d'ingresso, si trovano dei bassorilievi: quello centrale, pi\u00f9 grande rispetto agli altri due, \u00e8 raffigurato San Vittore a cavallo. Sul bassorilievo di destra si trova l'Annunciazione, mentre su quello a sinistra la Madonna con Bambino. Sopra ai tre portali si trovano altrettanti rosoni, di cui quello centrale di dimensioni maggiori rispetto a quelli in corrispondenza delle navate laterali.\nAl culmine dei quattro pilastri che scandiscono verticalmente la facciata sono presenti dei bassorilievi raffiguranti, in ordine da sinistra a destra, gli evangelisti Luca (un bue alato), Matteo (un uomo alato), Giovanni (un'aquila) e Marco (un leone alato).\nL'organo a canne venne realizzato nel 2000 dai fratelli Ruffatti; esso \u00e8 collocato in tre corpi sopraelevati: due simmetrici ai lati dell'altare (con Trombe orizzontali) e uno nell'abside, alle spalle dell'altare maggiore. Lo strumento dispone di 40 registri per un totale di 2521 canne. La consolle, in stile americano, dispone di 3 tastiere e pedaliera concavo-radiale ed \u00e8 situata a pavimento nell'abside.\nCollegamenti esterni.\n "}
{"id": "6214127", "revid": "281901", "url": "https://it.wikipedia.org/wiki?curid=6214127", "title": "Verilus", "text": ""}
{"id": "6214128", "revid": "279193", "url": "https://it.wikipedia.org/wiki?curid=6214128", "title": "Abaliet\u00e0", "text": ""}
{"id": "6214131", "revid": "916580", "url": "https://it.wikipedia.org/wiki?curid=6214131", "title": "Ostracoberycidae", "text": ""}
{"id": "6214143", "revid": "287204", "url": "https://it.wikipedia.org/wiki?curid=6214143", "title": "Corypheus", "text": "Corypheus \u00e8 un personaggio immaginario della saga videoludica \"Dragon Age\". Appare la prima volta in \"Dragon Age II\" nel DLC \"Legacy\" come principale antagonista e riappare in \"\" come antagonista principale della trama.\nIl personaggio.\nCorypheus essendo uno dei primi Prole Oscura \u00e8 completamente corrotto e il suo corpo non possiede pi\u00f9 un aspetto umano, tranne il viso. \u00c8 molto pi\u00f9 alto dei normali esseri umani e perfino dei Qunari. Possiede delle braccia molto sottili con dita molto lunghe. Il suo petto \u00e8 completamente corrotto e aperto e le sue gambe sono coperte da una tunica. \u00c8 senza dubbio uno degli antagonisti pi\u00f9 forti di tutta la saga di \"Dragon Age\" nonch\u00e9 uno dei pi\u00f9 importanti. Considera tutti inferiori e non si ferma davanti a niente pur di raggiungere il suo obiettivo. Ancora prima di essere diventato un Dio vuole essere considerato una divinit\u00e0. Essendo un mago del Tevinter possiede una grande conoscenza della magia, tuttavia inferiore rispetto agli antichi elfi e infatti tenta in ogni modo di trovare il pozzo del dolore. Dai suoi seguaci viene soprannominato \"L'Antico\".\nStoria.\nAntefatti.\nCorypheus nasce duemila anni prima dell'inizio di \"\" dove all'epoca era chiamato con il suo vero nome, Sethius Amladaris, facente parte di una ricca famiglia di magister nel Tevinter ed era il sacerdote di Dumat. Insieme ad altri sei venerava dei draghi considerandoli come Dei. Corypheus ide\u00f2 di giungere nella citt\u00e0 d'oro del creatore insieme ai suoi sei colleghi attraverso la Magia del Sangue. Insieme i sette giunsero nell'oblio per giungere nella citt\u00e0. Secondo la chiesa essi macchiarono la citt\u00e0 di corruzione e il Creatore li risped\u00ec sulla terra sotto forma di Prole Oscura. I sette maghi divennero le prime Prole Oscura e ognuno di essi assunse diversi nomi. I sette poco a poco cominciarono a corrompere altri esseri viventi espandendo la corruzione e la Prole Oscura. Corypheus con la sua corruzione trasform\u00f2 anche il drago Dumat in una creatura corrotta facendola diventare il primo Arcidemone e dando origine al Primo Flagello. Durante il flagello Corypheus venne imprigionato in una prigione costruita dai nani ma sotto la tutela dei Custodi Grigi nelle montagne di Vimmark. Anni prima dell'inizio di \"Dragon Age: Origins\" Malcom Hawke (padre del protagonista di \"Dragon Age II\") aiuta i custodi grigi a rinforzare il sigillo di contenimento di Corypheus attraverso il suo sangue.\n\"Dragon Age II\".\nNel DLC \"Legacy\" di \"Dragon Age II\" il sigillo che teneva imprigionato Corypheus cominci\u00f2 a cedere, e di conseguenza il suo potere si espanse anche all'esterno dove riusc\u00ec a sottomettere col il potere della mente dei nani del karta. Invi\u00f2 i suoi seguaci a dare la caccia ai familiari di Malcom. Il figlio di Malcom, Hawke, giunse nella prigione insieme ai suoi compagni dove incontr\u00f2 l'ex comandante dei custodi grigi, Larius, e Janeka. Larius chiese a Hawke di uccidere Corypheus mentre Janeka gli chiese di aiutarlo a controllarlo. Indipendentemente dalle scelte, Hawke attraverso il suo sangue liber\u00f2 Corypheus dalla sua prigione ed inizi\u00f2 a combattere contro di lui e ad ucciderlo.\n\"Dragon Age: Inquisition\".\nQuando Hawke e i suoi compagni lasciarono la prigione, Corypheus rinacque attraverso il corpo di Larius o Janeka in base alle scelte compiute perch\u00e9 egli possedeva le stesse abilit\u00e0 di un Arcidemone, ovvero, poteva trasferire la sua corruzione nel corpo corrotto pi\u00f9 vicino. Una volta rinato si rese conto nel periodo in cui si era svegliato e giunse alla conclusione che il Creatore e gli antichi dei non esistevano, cos\u00ec decise di attuare un piano di conquista su tutto il Thedas dove avrebbe fatto rinascere l'antico Impero Tevinter dove lui sarebbe diventato l'unica divinit\u00e0 esistente e sovrano di tutto il continente.\nMentre si trovava nel corpo del custode grigio, Larius o Janeka, egli vienne contattato dalla nana Bianca dove ella gli rivel\u00f2 l'esistenza del lyrium rosso. Corypheus, affascinato da tale oggetto, cominci\u00f2 a studiarlo e decise di usarlo come arma. Corypheus trasform\u00f2 un drago nel suo contenitore per la rigenerazione eterna e lo rese pi\u00f9 forte attraverso il lyrium rosso, inserendo tale sostanza anche al suo interno. Il potere di Corypheus crebbe a tal punto che riusc\u00ec ad assoggettare i demoni presenti nell'oblio rendendoli suoi servitori, inoltre strinse un patto di mutua collaborazione con un Demone della Paura. Corypheus riusc\u00ec a portare dalla sua parte un magister di nome Livius Erimund e questi riusc\u00ec a convincere il comandante dei custodi grigi Clarel a legare i Custodi Grigi con i demoni. Una volta legati, il demone della paura cre\u00f2 un falso richiamo che convinse tutti i custodi grigi a sottostare a Corypheus ed a legarsi ai demoni. Cos\u00ec facendo Livius ingann\u00f2 i custodi grigi, dicendo loro che intendeva inviarli con i propri demoni nelle Vie Profonde per uccidere tutti i rimanenti Arcidemoni non ancora risvegliati per impedire la nascita di altri Flagelli.\nCorypheus riusc\u00ec a reclutare anche un gruppo di maghi del Tevinter convinti che egli potesse divenire il nuovo dio. Tali maghi vennero chiamati venatori. Con la guerra scoppiata tra maghi e templari, quest'ultimi, ormai separati dalla chiesa, vennero ingannati da Corypheus e con la complicit\u00e0 di un demone dell'invidia, che aveva assunto le sembianze del primo cercatore Lucius, Comandante dei templari, fece assimilare loro il lyrium rosso, trasformandoli templari rossi. Essi subirono mutazioni mostruose diventando mostri.\nCorypheus venne aiutato inconsciamente da Fen'Harel, l'antica divinit\u00e0 elfica che fece in modo che Corypheus trovasse un antico manufatto elfico chiamato \"Il Globo\". Fen'Harel ide\u00f2 tale piano per risvegliare il potere del manufatto dato che era ancora troppo debole per farlo lui stesso, cos\u00ec decise di utilizzare Corypheus per risvegliarlo credendo che una volta risvegliato, il potere del manufatto avrebbe ucciso l'antico magister.\nCorypheus ottenne la sfera e decise di recarsi al Tempio delle Sacre Ceneri dove la Divinia Justinia stava tentando di fare da intermediario per porre fine alla guerra tra maghi e templari. Corypheus, con l'aiuto di alcuni custodi grigi, cattur\u00f2 Justinia e utilizz\u00f2 il suo sangue per attivare il globo, con l'intento di usarlo per ritornare nell'oblio e raggiungere nuovamente la citt\u00e0 d'oro per diventare il nuovo Dio. Tuttavia sul luogo giunse il futuro inquisitore (protagonista di \"Dragon Age: Inquisition\") che blocc\u00f2 il rituale e prese in mano il globo acquisendo il potere del manufatto. Tale cosa cre\u00f2 un'enorme esplosione, la quale apr\u00ec uno squarcio nel cielo che apr\u00ec un varco tra il mondo dei mortali e l'oblio. Nel Ferelden e nell'Orlais si aprirono altri squarci dove i demoni cominciarono ad invadere il regno dei mortali. Corypheus, tuttavia, riusc\u00ec a fuggire dall'esplosione.\nDopo tale azione il futuro inquisitore venne eletto l'Araldo di Andraste e Cassandra Pentaghast riform\u00f2 l'Inquisizione. Se l'Araldo recluta i maghi nell'inquisizione, Corypheus insieme a Samson guider\u00e0 un esercito di templari rossi contro Haven la base dell'inquisizione; se l'Araldo recluta i templari, Corypheus insieme a Calpernia guider\u00e0 un esercito di venatori contro Haven. Corypheus scende sul campo di battaglia, accompagnato dal suo drago di lyrium rosso, dove incontra l'Araldo accusandolo di essere un ladro e di aver fermato il suo piano. L'Araldo grazie, ad uno stratagemma riesce a fuggire.\nDopo tale avvenimento, l'Araldo venne nominato Inquisitore. Nel frattempo, Corypheus tent\u00f2 di neutralizzare l'impero di Orlais. Assold\u00f2 la sorella del duca Gasparde, Florianne per uccidere l'imperatrice Celene e incolpare il fratello Gaspard per l'assasinio, cos\u00ec facendo Orlais sarebbe rimasta senza un regnante e Corypheus avrebbe potuto conquistarla. Il suo piano venne sventato dall'Inquisitore. Quest'ultimo con l'aiuto di Hawke e di un custode grigio (che in base alle scelte nei giochi precedenti pu\u00f2 essere Alistair, Stroud o Loghain) si rec\u00f2 nella fortezza di Adamant con l'esercito dell'inquisizione per fermare i custodi grigi assoggettati da Corypheus. L'inquisitore, Hawke e il custode grigio Alistair/Stroud/Loghain entrarono fisicamente nell'oblio dove uccisero il Demone della Paura, tuttavia o Hawke o il custode grigio Alistair/Stroud/Loghain si sacrific\u00f2 per far fuggire l'Inquisitore con l'altro. Indipendentemente dalle scelte, l'inquisitore fugg\u00ec e liber\u00f2 i custodi grigi. Successivamente Corypheus decise di non perdere tempo e si rec\u00f2 nelle Selve Arbore per cercare il Pozzo del Dolore per acquisire tutta la conoscenza della magia per entrare nell'oblio. Il suo piano viene sventato dall'Inquisitore e da Morrigan e uno dei due, in base alle scelte, beve dal pozzo legandosi alla divinit\u00e0 Mythal. Corypheus si reca sul luogo e tenta di ucciderli ma fuggono attraverso un Eluvian.\nCorypheus ormai infuriato si scaglia contro l'inquisitore raggiungendo Skyhold ma viene fermato poco prima dove ingaggia una furente battaglia contro l'Inquisitore e i suoi compagni. Morrigan inizia a combattere contro il suo drago di lyrium rosso venendo sconfitta. Il drago viene sconfitto dall'Inquisitore e alla fine pure Corypheus. L'Inquisitore chiude il varco aperto nuovamente dall'antico magister e attraverso il globo esilia per sempre Corypheus nell'oblio distruggendo il manufatto.\nL'inquisitore quando si reca a Redcliffe per reclutare i maghi, essi sono comandati dal magister Alexius e con un manufatto antico scaglia nel futuro l'Inquisitore e Dorian. I due si accorgono che sono stati mandati nel futuro di un anno e scoprono che Corypheus \u00e8 riuscito nel suo piano. Lo squarcio nel cielo \u00e8 pi\u00f9 grande e inghiotte ogni cosa, l'intero Thedas \u00e8 succube dei demoni e l'imperatrice Celene \u00e8 stata uccisa. L'inquisitore e Dorian tuttavia riescono a tornare nel passato. Con la sconfitta di Corypheus tale futuro non esiste pi\u00f9."}
{"id": "6214146", "revid": "287204", "url": "https://it.wikipedia.org/wiki?curid=6214146", "title": "Ostracoberyx", "text": "Ostracoberyx \u00e8 l'unico genere che compone la famiglia delle Ostracoberycidae. I pesci di questo genere sono pesci ossei di acqua salata.\nDescrizione.\nVivono in acque piuttosto profonde (oltre i 200 metri di profondit\u00e0) di gran parte dell'Oceano Indiano e della parte occidentale dell'Oceano Pacifico. Morfologicamente, questo genere si distingue in quanto i suoi esemplari presentano una pinna prominente che si estende nella porzione inferiore del preopercolo, cos\u00ec come due piccole pinne dorsali separate tra loro.\nSpecie.\nQuesto genere presenta tra diverse specie:"}
{"id": "6214147", "revid": "184755", "url": "https://it.wikipedia.org/wiki?curid=6214147", "title": "Enrico La Stella", "text": "Biografia.\nTrasferitosi nel 1945 a Milano, fu capo dell'ufficio propaganda di Selezione dal Reader's Digest e collaboratore di testate quali \"Epoca\", \"La Fiera Letteraria\", \"Il Mondo\". Dopo l'esordio letterario con \"L' amore giovane\", che gli frutt\u00f2 il Premio Bagutta opera prima del 1957, pubblic\u00f2 numerosi romanzi e raccolte di poesie."}
{"id": "6214148", "revid": "729019", "url": "https://it.wikipedia.org/wiki?curid=6214148", "title": "Zack Sabre Jr.", "text": "Considerato da molti uno dei migliori wrestler al mondo, Eatwell \u00e8 un ex NWA United Kingdom Junior Heavyweight Champion, avendo militato nella NWA-UK Hammerlock fin dall'et\u00e0 di 14 anni, sotto la guida di Jon Ryan e Andre Baker. Il suo stile di lotta comprende molte prese e combinazioni e il suo stile ricorda molto il puroresu. Nel corso della sua carriera, Sabre ha affrontato numerosi wrestler divenuti famosi anche in WWE come Bryan Danielson, Prince Devitt, El Generico, Go Shiozaki e Martin Stone.\nCarriera.\nZack Sabre Jr. ha partecipato al torneo del \"Cruiserweight Classic\" indetto dalla WWE. Nei sedicesimi di finale del 13 luglio Sabre ha eliminato Tyson Dux, negli ottavi Drew Gulak, nei quarti Noam Dar ma, in semifinale, \u00e8 stato eliminato da Gran Metalik. Il torneo, alla fine, \u00e8 stato vinto da T.J. Perkins, il quale \u00e8 stato premiato con il WWE Cruiserweight Championship. A differenza di molti altri lottatori, Sabre ha rifiutato di firmare per la WWE.\nTitoli e riconoscimenti.\n1"}
{"id": "6214150", "revid": "1573940", "url": "https://it.wikipedia.org/wiki?curid=6214150", "title": "Ostracoberyx dorygenys", "text": "Ostracoberyx dorygenys \u00e8 un pesce osseo di acqua salata appartenente alla famiglia Ostracoberycidae, diffuso nell'Indo-Pacifico.\nDescrizione.\nPresenta un corpo alto, compresso lateralmente e dalla colorazione argentata; la lunghezza massima registrata \u00e8 di 23 cm.. Le pinne sono trasparenti.\nDistribuzione e habitat.\n\u00c8 una specie tipica di acque profonde (anche oltre i 700 m); \u00e8 diffusa dalla costa orientale dell'Africa al Giappone e all'est dell'Australia. Nonostante l'ampio areale, viene raramente osservata o pescata."}
{"id": "6214151", "revid": "1318658", "url": "https://it.wikipedia.org/wiki?curid=6214151", "title": "Foreste montane della Guinea", "text": "Le foreste montane della Guinea sono un'ecoregione dell'ecozona afrotropicale, definita dal WWF (codice ecoregione: AT0114), che si estende attraverso le zone montuose dell'Africa occidentale. Formano, assieme alle foreste di pianura della Guinea orientale e alle foreste di pianura della Guinea occidentale, la regione denominata foreste umide della Guinea, inclusa nella lista Global 200.\nTerritorio.\n\u00c8 un'ecoregione di foresta pluviale che occupa 31.100\u00a0km\u00b2 ripartiti su diversi massicci montuosi di Costa d'Avorio, Guinea, Liberia e Sierra Leone: i monti Loma e Tingi in Sierra Leone, i massicci dei monti Simandou, Ziama e Fouta Djallon in Guinea, il monte Dutova in Liberia, il monte Peko e il massiccio del Man in Costa d'Avorio, e il monte Nimba, al confine tra Liberia, Guinea e Costa d'Avorio. La regione si eleva al di sopra del mosaico di foresta e savana della Guinea, a nord, e delle foreste di pianura della Guinea occidentale, a sud.\nFlora.\nAl di sopra dei 1000\u00a0m di altitudine, la foresta \u00e8 spesso avvolta dalle nubi e si registra la crescita di un gran numero di piante epifite. Sulle cime pi\u00f9 elevate, man mano che si sale di quota, le foreste lasciano il posto a praterie intervallate a boschetti di bamb\u00f9, zone umide e foreste a galleria. La vegetazione che si sviluppa sulle pendici volte a settentrione mostra, rispetto a quella delle pendici volte a sud, particolari adattamenti contro l'aridit\u00e0, poich\u00e9 in tali aree cadono meno piogge e si fa sentire l'effetto del rovente \"harmattan\", il vento proveniente dal Sahara. Sopra i 1100\u00a0m, il Fouta Djallon non \u00e8 alto abbastanza da consentire lo sviluppo di una vera e propria vegetazione di alta montagna, ma essa si pu\u00f2 rinvenire su alcuni picchi isolati. In questa zona, le foreste rimaste sono dominate da alberi di \"Parinari excelsa\". Tuttavia, gran parte dell'originario manto forestale \u00e8 andato distrutto a causa degli incendi, appiccati quasi sempre dall'uomo, ma provocati anche dai fulmini, e quasi tutta la regione ha assunto oggi l'aspetto di una prateria. Ciononostante, nelle aree di foresta rimaste il numero di specie \u00e8 elevato: sul solo monte Nimba sono state censite oltre 2000 specie, tra cui 101 di orchidee, delle quali una (\"Rhipidoglossum paucifolium\") endemica. Anche sui monti Loma sono state finora individuate 1576 specie, distribuite in 757 generi e 135 famiglie. In tutta la regione, gli endemismi vegetali contano complessivamente 35 specie.\nFauna.\nAnche la fauna \u00e8 piuttosto ricca. Tra i mammiferi, quattro specie sono endemiche di questa regione o anche delle pianure sottostanti. Esse sono il micropotamogale del monte Nimba (\"Micropotamogale lamottei\"), due specie di crocidura (\"Crocidura obscurior\" e \"C. nimbae\") e una specie di pipistrello (\"Hipposideros marisae\"). Sulle montagne di questa regione vivono anche altri rari mammiferi di foresta, come la genetta di Johnson (\"Genetta johnstoni\") e il ratto \"Praomys rostratus\". Lo scimpanz\u00e9 occidentale (\"Pan troglodytes verus\") \u00e8 presente nell'area, specialmente nella regione dei monti Loma. Il predatore pi\u00f9 grande \u00e8 il leopardo (\"Panthera pardus\"). Anche l'avifauna \u00e8 molto ricca; tra le specie peculiari della regione figurano la prinia di Sierra Leone (\"Schistolais leontica\") e lo storno smeraldino (\"Lamprotornis iris\"). Sul monte Nimba, oltre alla gi\u00e0 citata prinia di Sierra Leone, abitano la cossifa aligrigie (\"Sheppardia polioptera\"), la tortora cannella (\"Aplopelia larvata\") e l'apalis di Sharp (\"Apalis sharpii\"). La presenza del raro picatarte collobianco (\"Picathartes gymnocephalus\") \u00e8 stata confermata sui monti Loma. L'ecoregione ospita anche molti anfibi, tra i quali pi\u00f9 di 10 specie endemiche, come il rospo \"Nimbaphrynoides occidentalis\", che vive solamente nelle savane del monte Nimba.\nConservazione.\nL'ecoregione \u00e8 considerata in pericolo critico, ma la situazione attuale non \u00e8 chiara a causa delle continue guerre civili che imperversano nella regione. La riserva naturale integrale del Monte Nimba, tra Costa d'Avorio e Guinea, \u00e8 stata dichiarata patrimonio dell'umanit\u00e0 dall'UNESCO."}
{"id": "6214152", "revid": "1442080", "url": "https://it.wikipedia.org/wiki?curid=6214152", "title": "Ostracoberyx fowleri", "text": "Ostracoberyx fowleri \u00e8 un pesce osseo di acqua salata del genere \"Ostracoberyx\"."}
{"id": "6214154", "revid": "686936", "url": "https://it.wikipedia.org/wiki?curid=6214154", "title": "Oakland Alameda Coliseum", "text": ""}
{"id": "6214156", "revid": "1442080", "url": "https://it.wikipedia.org/wiki?curid=6214156", "title": "Ostracoberyx paxtoni", "text": "Ostracoberyx paxtoni \u00e8 un pesce osseo di acqua salata del genere \"Ostracoberyx\"."}
{"id": "6214157", "revid": "827882", "url": "https://it.wikipedia.org/wiki?curid=6214157", "title": "Barbara Billingsley", "text": "Biografia.\nBarbara Lillian Combes nacque a Los Angeles il 22 dicembre 1915 da Lillian Agnes McLaughlin, impiegata in una fattoria, e dall'agente di polizia Robert Collyer Combes. Dopo il diploma si trasfer\u00ec a New York, decisa a diventare un'attrice e lavorando nel frattempo come assistente di un illusionista e come caporeparto in un maglificio. L'occasione si present\u00f2 nel 1937 con la commedia di Broadway \"Straw Hat\", nella quale Barbara esord\u00ec all'et\u00e0 di 19 anni ruolo di Lureen Lee. La commedia venne per\u00f2 cancellata dopo soli quattro spettacoli e Barbara trov\u00f2 lavoro come modella guadagnando 60 dollari a settimana, continuando a cercare nuove opportunit\u00e0 di recitazione.\nNel 1945 firm\u00f2 un contratto con la MGM e inizi\u00f2 la carriera cinematografica, adottando il cognome del marito Glenn Billingsley. Dopo diverse apparizioni non accreditate in film quali \"In fondo al cuore\" di Robert Z. Leonard (1946) e \"Il mare d'erba\" di Elia Kazan (1947) nel 1948 ottenne il primo ruolo accreditato in \"The Argyle Secrets\" di Cy Endfield. Tra il 1949 e il 1954 partecip\u00f2 ad una decina di film, tra cui \"Le vie del cielo\" di Charles Walters (1951) e \"Tutto per tutto\" di Gerald Mayer (1951), pi\u00f9 altrettanti per i quali non venne accreditata (\"I lancieri del Dakota\" e \"Il bruto e la bella\" tra gli altri).\nNel 1956 si trasfer\u00ec a Santa Monica e l'anno successivo sostenne un provino per interpretare il personaggio di Kathy O'Hara nella quarta stagione della serie televisiva \"Make Room for Daddy\". Per la parte venne scelta Marjorie Lord ma Barbara partecip\u00f2 comunque ad un episodio della serie.\nIl 1957 fu l'anno decisivo per la carriera di Barbara. Il 4 ottobre sulla CBS and\u00f2 in onda il primo episodio della sitcom \"Il carissimo Billy\", nella quale l'attrice interpretava il ruolo di June Cleaver. La serie, ritratto di una tipica famiglia americana del ceto medio negli anni cinquanta, ebbe una grandissima popolarit\u00e0 e and\u00f2 in onda per sei stagioni e 234 episodi, fino alla cancellazione avvenuta nel 1963. Curiosamente, nella sitcom Barbara svolgeva spesso le faccende domestiche indossando una collana di perle, una sua idea dovuta ad un'evidente cicatrice sul collo che l'attrice pens\u00f2 cos\u00ec di nascondere alle telecamere.\nNonostante la serie l'avesse resa molto popolare, dopo la sua cancellazione avvenuta nel 1963 l'attrice non trov\u00f2 molte altre opportunit\u00e0 di recitazione. Solo nel 1984 ebbe un rilancio riprendendo il personaggio di June Cleaver nel sequel intitolato \"The New Leave it to Beaver\", andato in onda fino al 1989, oltre che in alcuni episodi di \"Elvira's Movie Macabre\" (1984), \"Love Boat\" (1987), \"Baby Boom\" (1988) e \"Hi Honey, I'm Home\" (1991). Nel 1997 usc\u00ec il film tratto dalla serie, distribuito in Italia col titolo \"Ci pensa Beaver\".\nDopo aver partecipato ad altre serie televisive negli anni novanta, nel 2003 ha terminato la carriera a 87 anni nel film per la televisione \"Il mistero di Hamden\". Affetta da alcuni anni da polimialgia reumatica, l'attrice \u00e8 morta nella sua casa di Santa Monica nel 2010 all'et\u00e0 di 94 anni. \u00c8 sepolta nel Woodlawn Memorial Cemetery di Santa Monica.\nVita personale.\nBarbara Billingsley si \u00e8 sposata tre volte: nel 1940 con Glenn Billingsley dal quale ha avuto due figli (Drew e Glenn Jr.), fino al divorzio avvenuto nel 1947, dal 1953 al 1956 con il regista inglese Roy Kellino e dal 1959 al 1981 con il medico William Mortensen.\n\u00c8 stata una convinta sostenitrice del Partito Repubblicano, al quale dedic\u00f2 tempo e denaro presenziando a convention, serate di gala e raccolte di fondi. Fu attiva in particolare nelle campagne presidenziali di Wendell Willkie, Thomas Dewey, Dwight Eisenhower, Richard Nixon, Ronald Reagan e George W. Bush.\nRiconoscimenti.\nDaytime Emmy Awards\nCharacter And Morality Internet Entertainment Awards\nVoci correlate.\n\"Il carissimo Billy\""}
{"id": "6214158", "revid": "287204", "url": "https://it.wikipedia.org/wiki?curid=6214158", "title": "Bailly", "text": " "}
{"id": "6214159", "revid": "21880", "url": "https://it.wikipedia.org/wiki?curid=6214159", "title": "Notograptus guttatus", "text": "Notograptus guttatus \u00e8 un pesce osseo di acqua salata del genere \"Notograptus\".\nDescrizione.\nPu\u00f2 essere lungo fino a 10 cm. Presenta diverse macchie scure sulla superficie della testa.\nDistribuzione e habitat.\n\u00c8 distribuito ad est delle coste filippine, ad est del Borneo, vicino alle coste settentrionali australiane e al largo della Papua Nuova Guinea."}
{"id": "6214160", "revid": "481666", "url": "https://it.wikipedia.org/wiki?curid=6214160", "title": "June Marlowe", "text": "Biografia.\nPrima di cinque figli \u2013 due di essi, Armor E. Goetten (1910-2001) e Alona Marlowe (1908\u20132006), divennero attori\u00a0\u2013 di due tedeschi immigrati negli Stati Uniti, nel 1920 la sua famiglia si trasfer\u00ec dal Minnesota a Los Angeles, dove June studi\u00f2. Il regista Malcolm St. Clair la not\u00f2 recitare in una commedia per la scuola e la volle far debuttare al cinema nel suo \"Fighting Blood\" (1923). L'anno dopo June Marlowe inizi\u00f2 una breve ma intensa carriera che la vide interpretare molti film della serie Rin Tin Tin e ottenere nel 1925 una nomina tra le WAMPAS Baby Stars. Nel 1929 and\u00f2 in Germania, dove recit\u00f2 due film.\nIl regista Robert F. McGowan la volle nella parte dell'insegnante Miss Crabtree nelle commedie della serie \"Simpatiche canaglie\" col bambino Jackie Cooper. Marlowe e Cooper apparvero insieme in quattro film della serie prodotta da Hal Roach: \"Teacher's Pet\", \"School's Out\", \"Love Business\" e \"Little Daddy\". Senza Cooper, Marlowe interpret\u00f2 altri due film della serie, \"Shiver My Timbers\" (1931) e \"Readin' and Writin\"' (1932), con il quale lasci\u00f2 il cinema.\nIl 2 luglio 1933 spos\u00f2 l\u2019uomo d'affari Rodney Sprigg col quale rimase sposata fino alla morte di lui, avvenuta nel 1982. June Marlowe, sofferente della malattia di Parkinson, mor\u00ec due anni dopo e fu sepolta a Los Angeles, dapprima nel San Fernando Mission Cemetery e successivamente nella cattedrale di Nostra Signora degli Angeli."}
{"id": "6214161", "revid": "21880", "url": "https://it.wikipedia.org/wiki?curid=6214161", "title": "Notograptus gregoryi", "text": "Notograptus gregoryi \u00e8 un pesce osseo di acqua salata del genere \"Notograptus\" che vive prevalentemente al largo del nord-ovest dell'Australia."}
{"id": "6214162", "revid": "1573940", "url": "https://it.wikipedia.org/wiki?curid=6214162", "title": "Notograptus", "text": "Notograptus \u00e8 un genere di pesci ossei di acqua salata.\nTassonomia.\nQuesto genere comprende due specie:"}
{"id": "6214170", "revid": "110157", "url": "https://it.wikipedia.org/wiki?curid=6214170", "title": "Serie A2 NFLI 2007", "text": "La Serie A2 NFLI 2007 \u00e8 stata la ventiquattresima edizione del secondo livello del campionato italiano di football americano; \u00e8 stata la quinta edizione organizzata dalla NFL Italia e la nona con la denominazione Serie A2.\nPlayoff.\nXV SilverBowl.\nIl XV SilverBowl si \u00e8 disputato il 16 giugno 2007 allo Stadio Giuseppe Olmo di Celle Ligure. L'incontro \u00e8 stato vinto dagli Hogs Reggio Emilia sui Guelfi Firenze con il risultato di 40 a 13."}
{"id": "6214172", "revid": "21880", "url": "https://it.wikipedia.org/wiki?curid=6214172", "title": "Scytalinidae", "text": ""}
{"id": "6214174", "revid": "21880", "url": "https://it.wikipedia.org/wiki?curid=6214174", "title": "Scytalina", "text": ""}
{"id": "6214189", "revid": "767487", "url": "https://it.wikipedia.org/wiki?curid=6214189", "title": "Alan Docking Racing", "text": "Alan Docking Racing \u00e8 una squadra motoristica britannica, fondata nel 1975 da Alan Docking e che ha la sua base operativa a Silverstone.\nImpegnata per anni nelle serie minori dell'automobilismo, in particolare nella F3 inglese in cui ha corso per diversi anni e in Formula 2, ha poi preso parte alla Superleague Formula e ha gestito le vetture del team australiano in A1 Grand Prix. A seguito della joint venture con la Delta Motorsports, risulta impegnata nel Campionato del Mondo Endurance FIA.\nStoria.\nFondata nel 1975, la Alan Docking Racing si iscrisse immediatamente al campionato di F3 inglese, vincendo due titoli consecutivi nel 1976 e nel 1977 con Rupert Keegan e Stephen South. A partire dal 1979 e fino al 1982, prese parte al campionato europeo di Formula 2, divenendo team satellite della Toleman nel 1980, anno in cui conquist\u00f2 la sua prima vittoria nella categoria con Huub Rothengatter. Altri successi vennero ottenuti da Siegfried Stohr e Stefan Johansson.\nTornata in Formula 3 inglese nel 1989, conquist\u00f2 il terzo titolo nella categoria con Robbie Kerr nel 2002. Tra i vari piloti lanciati in questo periodo figurano Mark Webber e Mika Salo.\nPer quattro campionati ha inoltre collaborato con il team australiano di A1 Grand Prix per la gestione delle monoposto, pur senza ottenere risultati rilevanti."}
{"id": "6214196", "revid": "124256068", "url": "https://it.wikipedia.org/wiki?curid=6214196", "title": "Maria Chieco Bianchi", "text": "Biografia.\nNata il 5 marzo del 1904 da famiglia aristocratica, fu Sindaco di Fasano dal marzo 1949 al 1954. Prima donna pugliese sindaco di un comune che contava all'epoca 25.000 abitanti circa e terza in Italia dopo Ada Natali e Ninetta Bartoli. \nNel corso del suo mandato realizz\u00f2 diverse opere importanti, tra cui l'elettrificazione di tutte le frazioni e del Canale di Pirro; provvedimenti per le opere portuali a Savelletri; istituzione della Mostra artigiana; ampliamento della rete idrica a Fasano, Selva, Laureto, Savelletri e Salamina; istituzione della gara automobilistica Cronoscalata Fasano-Selva; motorizzazione dei servizi di nettezza urbana e altri importanti interventi.\nIn concomitanza con il mandato sindacale si candid\u00f2 alle elezioni politiche del 1953 nella circoscrizione Bari-Foggia, per il Partito Nazionale Monarchico, risultando la seconda degli eletti alla Camera dei Deputati preceduta da Carlo Delcroix, cieco, grande invalido della guerra '15-'18 e medaglia d'oro al valor militare.\nA Roma, donna Maria (come la chiamavano i suoi concittadini fasanesi) promosse diverse iniziative legislative. Il 22 ottobre del 1953 propose la sospensione degli sfratti, avanzando anche l\u2019ipotesi di modifica della legge sulle case popolari. Tra le sue iniziative il ritorno di Fasano in Provincia di Bari, dopo che nel 1927 era stata aggregata alla nascente Provincia di Brindisi. Per sostenere tale causa mise in rilievo le affinit\u00e0 culturali tra il capoluogo di regione e la citt\u00e0 fasanese, rafforzando la tesi con argomenti legati alla geografia, alla storia e alle consuetudini. Il 14 luglio del 1955 Donna Maria propose l\u2019elevazione dell\u2019assegno straordinario del vitalizio concesso a Clelia Garibaldi, la figlia del Generale. Per sostenere l'iniziativa elogi\u00f2 l\u2019Eroe dei due mondi in nome degli alti ideali patriottici del Risorgimento. Support\u00f2 altre iniziative legislative: la proposta di Arturo Michelini volta a istituire l\u2019Ente Nazionale di previdenza e assistenza delle madri e il progetto di Maria Pia Dal Canton teso alla costituzione di un corpo di polizia femminile. Firm\u00f2, inoltre, una proposta di legge per concedere la pensione straordinaria agli scalatori del K2: fu cos\u00ec che l\u2019eroica impresa dei valorosi alpini balz\u00f2 nuovamente all'attenzione generale.\nMaria Chieco Bianchi cerc\u00f2 di coniugare i valori della classica destra nazionale con quelli sociali. Elogi\u00f2 i valori risorgimentali unitari e fu sostenitrice della causa monarchica, mostrando continua fedelt\u00e0 verso Casa Savoia. Fu una donna filantropa e perci\u00f2 amata della popolazione pi\u00f9 povera. Non nascose il proprio femminismo, esprimendo simpatia per l\u2019ingresso delle donne in polizia.\nSposata con Francesco Chieco, avvocato e Sindaco di Bari dal 23 giugno 1952 al 14 luglio 1956, sempre per il Partito Nazionale Monarchico.\nMorta a Bari il 17 febbraio 1995, \u00e8 sepolta presso la cappella di famiglia del cimitero di Fasano."}
{"id": "6214202", "revid": "93556", "url": "https://it.wikipedia.org/wiki?curid=6214202", "title": "Dom Jo\u00e3o VI (1816)", "text": "Il Dom Jo\u00e3o VI era un vascello da 74 cannoni della Armada Real, costruito in Portogallo negli dieci del XIX secolo. Fu il penultimo vascello di linea dell\u2019Armada Real costruito nell'Arsenale della Marina di Lisbona. La polena, opera del pittore Sequeira, rappresentava il genio di L\u00edzia.\nStoria.\nImpostata presso l\u2019arsenale della Marina con il nome di \"Nossa Senhora dos M\u00e1rtires\", ricevette poi quello di \"Dom Jo\u00e3o, Pr\u00edncipe Regente\" e quindi quello definitivo di \"Dom Jo\u00e3o VI\". Il vascello, la cui costruzione fu seguita dal capitano-tenente ingegnere navale Ant\u00f3nio Joaquim de Oliveira, fu varato il 24 agosto 1816.\nNel 1817 fece parte della squadra navale che accompagn\u00f2 in Brasile l\u2019arciduchessa austriaca Maria Leopoldina Giuseppa Carolina d\u2019Asburgo-Lorena andata in sposa al Principe ereditario Don Pedro de Alc\u00e2ntara. Nel 1821 partecip\u00f2 alla spedizione che trasport\u00f2 da Rio de Janeiro a Lisbona, in Portogallo, il re Giovanni VI, la sua famiglia, e il corpo di sua madre, la regina Maria che doveva esservi tumulato.\nQualche tempo dopo il vascello salp\u00f2 nuovamente per Rio de Janeiro, con scalo a Pernambuco, in forza alla spedizione al comando di Maximiliano de Sousa che doveva obbligare all\u2019obbedienza paterna il principe ereditario Dom Pedro. Nonostante il fallimento del tentativo, il vascello fu assegnato alla squadra di Jo\u00e3o F\u00e9lix Pereira de Campos che salp\u00f2 nuovamente per Bahia. Nell\u2019aprile del 1823 la squadra navale incroci\u00f2 a lungo nel mare antistante Bahia.\nNel 1826 il vascello si rec\u00f2 a Brest, in Francia, per trasportare il Principe Dom Miguel a Rio de Janeiro. Durante il corso della guerra civile la nave si distinse nella battaglia di Praia da Vit\u00f3ria (11 agosto 1829), inquadrata nella squadra navale realista al comando dell\u2019ammiraglio Jos\u00e9 Joaquim da Rosa Coelho (1773-1833) e poi in quella del Tago (11 luglio 1831) contro una squadra navale francese al comando del contrammiraglio Albin Roussin. Catturato dai francesi il vascello fu poi restituito al governo portoghese.\nIl \"Dom Jo\u00e3o VI\" partecip\u00f2 alla battaglia di Capo San Vincenzo (5 agosto 1833), inquadrato come nave ammiraglia, nella squadra al comando dell\u2019ammiraglio Manuel Ant\u00f3nio Marreiros, venendo catturato dalle forze costituzionaliste al comando dell\u2019ammiraglio Charles Napier. A partire dal 1836 fu adibita a nave deposito, mentre tra il 1841 e il 1842 cedette parte dell\u2019alberatura, del cordame e dell\u2019attrezzatura velica al nuovo vascello da 80 cannoni Vasco da Gama. Un suo eventuale riutilizzo come nave da guerra fu oggetto di un dibattito politico tra il 1849 e il 1851, anno in cui fu decisa la sua definitiva radiazione. Il vascello 'Dom Jo\u00e3o VI fu demolito l\u2019anno successivo."}
{"id": "6214205", "revid": "6923", "url": "https://it.wikipedia.org/wiki?curid=6214205", "title": "Taiping (Malaysia)", "text": "Taiping \u00e8 una citt\u00e0 della Malaysia situata nello Stato di Perak."}
{"id": "6214206", "revid": "1776051", "url": "https://it.wikipedia.org/wiki?curid=6214206", "title": "Faustian Echoes", "text": "Faustian Echoes \u00e8 un EP della band metal statunitense Agalloch, pubblicato il 26 giugno 2012 dall'etichetta degli Agalloch stessi Licht von D\u00e4mmerung Arthouse.\nIl disco.\nSi tratta in realt\u00e0 un'unica canzone divisa in due parti della lunghezza di 21 minuti, rendendola la canzone pi\u00f9 lunga mai scritta dagli Agalloch. La canzone si basa sull'opera di Johann Wolfgang von Goethe \"Faust\".\nRiguardo al tema di \"Faustian Echoes\", il cantante/chitarrista degli Agalloch John Haughm ha dichiarato, \"I testi sono presi direttamente da una traduzione inglese di \"Faust\" di Goethe. Abbiamo utilizzato una selezione di frasi ed estratti da film per creare la parte narrativa che, nell'insieme, sottolinea le fondamenta della storia originale.\" Gli estratti da film provengono dal film del 1994 di Jan \u0160vankmajer \"Lesson Faust\".\nGli Agalloch hanno pubblicato \"Faustian Echoes\" congiuntamente al loro tour nordamericano estivo del 2012, rendendolo disponibile inizialmente tramite streaming e digital download. Le versioni su vinile e CD erano disponibili durante i concerti del tour, e tramite ordini postali dopo di esso.\nLa copertina \u00e8 rappresentata dall'acquaforte \"Faust Lisant\" (in italiano: \"Faust che legge\") di Salvador Dal\u00ed."}
{"id": "6214208", "revid": "21880", "url": "https://it.wikipedia.org/wiki?curid=6214208", "title": "Scytalina cerdale", "text": "Scytalina cerdale \u00e8 un pesce osseo di acqua salata appartenente al genere \"Scytalina\", del quale costituisce l'unica specie. \nDescrizione.\nQuesto pesce ha una forma affusolata, con testa che per aspetto ricorda quella di un serpente. I loro corpi sono compatti, con assenza di pinne pelviche e pinne pettorali molto piccole. Le pinne anali e dorsali confluiscono in un'unica pinna caudale. \"S. cerdale\" \u00e8 di dimensioni ridotte, non supera mai i 15 cm di lunghezza, e usualmente rimane al di sotto dei 10 cm. Il suo colore varia dal marrone al rosa pallido, ma pu\u00f2 presentare anche delle chiazze violacee. La punta della pinna caudale \u00e8 di colore arancio-rossastro.\nDistribuzione e habitat.\n\"S. cerdale\" \u00e8 un pesce di acqua prettamente salata, vive principalmente nelle fredde acque dell'Oceano Pacifico settentrionale e orientale, dal Mare di Bering fino alle coste dell'Alaska; il suo habitat si spinge per\u00f2 sino alle acque ben pi\u00f9 miti della costa californiana. Questa specie vive in prossimit\u00e0 del fondale marino, occupando spesso anfratti di rocce del fondale. Pu\u00f2 insediarsi anche al di sotto della sabbia, della ghiaia del fondale, o anche sotto gli strati di conchiglie morte e sedimentate in fondo al mare. Poco avvezzi a spingersi in profondit\u00e0 superiori agli 8 metri, questi pesci spesso raggiungono i piani mesolitorali e la battigia."}
{"id": "6214209", "revid": "6923", "url": "https://it.wikipedia.org/wiki?curid=6214209", "title": "Kluang", "text": "Kluang \u00e8 una citt\u00e0 della Malaysia situata nello Stato di Johor, capoluogo del distretto di Kluang."}
{"id": "6214212", "revid": "287204", "url": "https://it.wikipedia.org/wiki?curid=6214212", "title": "Sinfonia di Salmi", "text": "La Sinfonia di Salmi (titolo originale \"Symphonie de Psaumes\") \u00e8 una composizione di Igor' F\u00ebdorovi\u010d Stravinskij per coro e orchestra del 1930. Stravinskij era un uomo intimamente religioso; gi\u00e0 all'inizio degli anni venti pensava di scrivere una messa, intenzione che si realizz\u00f2 solo un ventennio dopo. La \"Sinfonia di Salmi\", scritta in questi primi anni, \u00e8 tuttavia la sua opera di argomento religioso pi\u00f9 famosa ed \u00e8 uno dei capolavori del periodo neoclassico del compositore.\nStoria.\nNel 1930 la Boston Symphony Orchestra celebrava il cinquantesimo anniversario della sua fondazione e volle organizzare, per l'occasione, una serie di concerti presentando nuove opere scritte appositamente da autori contemporanei. Il direttore d'orchestra Sergej Kusevickij, a capo della formazione da parecchi anni, chiese anche a Stravinskij di comporre una sinfonia per questa ricorrenza. \nStravinskij accett\u00f2 subito l'invito anche perch\u00e9 da parecchio tempo pensava di dedicarsi alla stesura di una partitura sinfonica di un certo spessore. Poich\u00e9 la sinfonia, intesa come forma standardizzata, non lo interessava, cerc\u00f2 di sviluppare un lavoro in cui, pur liberandosi da determinati schemi, si conservasse comunque un ordine, diverso da quello che poteva essere una suite intesa come successione di pezzi. Il musicista mirava a realizzare un'opera di notevole sviluppo contrappuntistico e per fare ci\u00f2 pens\u00f2 a una compagine che unisse coro e orchestra; i due elementi avrebbero dovuto essere trattati sullo stesso piano, senza che nessuno dei due prevaricasse sull'altro. Per la parte corale Stravinskij si affid\u00f2 a dei testi che sembravano scritti apposta per essere cantati, scegliendo tre salmi davidici; inizialmente si avvalse di una versione slava, ma opt\u00f2 poi per la versione latina della Vulgata.\nUna prima parte della sinfonia fu scritta all'inizio dell'anno 1930, ma quasi subito Stravinskij dovette interrompere per una serie di concerti che lo impegnavano in Europa. Nell'estate compose le altre due parti, la prima a Nizza terminando l'altra il 15 agosto a Echarvines in Alta Savoia. La prima esecuzione in Europa avvenne a Bruxelles al Palazzo delle Belle Arti il 13 dicembre 1930 con l'Orchestra e la Corale della Societ\u00e0 Filarmonica sotto la direzione di Ernest Ansermet; il 19 dicembre Kusevickij diresse la sinfonia a Boston. L'esecuzione ebbe un'accoglienza eccezionale, cosa che commosse il musicista.\nStravinskij realizz\u00f2 una revisione del lavoro nel 1948.\nStruttura dell'opera.\nLa sinfonia non \u00e8 da intendersi nel senso classico del termine, ma piuttosto come un fluire di insieme di voci, si articola in tre movimenti senza soluzione di continuit\u00e0 e dura circa 22 minuti. La struttura in tre movimenti \u00e8 tipica di Stravinskij ed \u00e8 in antitesi con la forma classica in quattro movimenti. Le tre parti sono basate su altrettanti salmi davidici: \"Exaudi orationem meam\" (Salmo 38, versetti 13 e 14), \"Expectans expectavi Dominum\" (Salmo 40, versetti 2,3,4), \"Laudate Dominum\" (Salmo 150 tutto). Secondo quanto indicato dal musicista le tre parti corrispondono rispettivamente a una implorazione, a un ringraziamento e a un inno di gloria a Dio. Il primo movimento vale come preludio e consta in una breve preghiera che giunge poi a una drammatica invocazione dell'uomo di fronte a Dio. Il secondo \u00e8 una complessa doppia fuga strumentale e corale basata su un complesso contrappunto che si rif\u00e0 a modelli classici. L'ultimo e pi\u00f9 esteso movimento, Allegro, \u00e8 una lode a Dio di grande espressivit\u00e0; la sinfonia si chiude con una suggestiva e breve melodia.\nAnalisi.\nCome ha scritto Massimo Mila, \"la \"Sinfonia di salmi\" illumin\u00f2 il cielo dell'arte stravinskiana\"; con quest'opera il compositore attinge infatti a un equilibrio spirituale nella sua musica che, partendo da una consapevolezza istintiva derivante da tradizioni barbare russe \u00e8 quindi passata attraverso un recupero culturale occidentale affidandosi a rivisitazioni classiche.\nL'opera, scritta \"\u00e0 la gloire de Dieu\", come indicato in partitura, \u00e8 il momento culminante della produzione sacra stravinskiana che \u00e8 stata comunque una costante di tutto l'arco della sua vita musicale, dal \"Pater noster\" del 1926 ai \"Requiem Canticles\" del 1966. Scrive Mila: \"La religiosit\u00e0 della \"Sinfonia di salmi\" \u00e8 quella totale e ieratica delle vecchie icone bizantine\"; l'impressione \u00e8 infatti quella di un'immagine sonora dove \u00e8 la fede a predominare; in essa la parte corale e orchestrale sono perfettamente fuse come nelle vecchie icone russe dove \"il fondo d'oro penetra talvolta nel colore delle figure quasi a sostanziarlo di una realt\u00e0 ultraterrena\". La \"Sinfonia di salmi\" appartiene a un ambito musicale fuori dal tempo e parte da un cattolicesimo delle origini, attraversa un momento bizantino, quindi umanistico-rinascimentale per giungere poi al mondo contemporaneo, senza tuttavia avere impressa nessuna caratteristica particolare di stile se non quella, unica, di Stravinskij.\nLa sinfonia si apre in modo sommesso, ma rigoroso e asciutto, in Mi minore, con una prima parte orchestrale in cui prevalgono oboi e fagotti; l'entrata del coro espone una preghiera accorata che, iniziando con toni pacati, evolve fino a una drammatica invocazione dell'uomo solo di fronte a un Dio inflessibile; posto come in una condizione di perenne esilio, l'essere umano si esprime con toni di un'angoscia pietrificata. Un accordo di Sol maggiore chiude il \"Preludio\" in modo assolutamente inatteso, ottenuto con modalit\u00e0 armoniche inusitate.\nLa doppia fuga, che costituisce il secondo movimento, inizia con la parte orchestrale in Do minore, introdotta dagli oboi e sostenuta quindi dai flauti; parallelamente inizia l'altra fuga cantata dal coro, in Mi bemolle minore, il tutto trattato con grande maestria contrappuntistica.\nLa parte finale, \"Allegro\", \u00e8 il movimento pi\u00f9 lungo e di grande espressivit\u00e0 dove l\"'Alleluja\" \u00e8 seguito da impulsi ritmici marcati e frenetici, quasi barbarici; dopo una progressiva diminuzione dell'intensit\u00e0 dinamica, si passa a un canto pacato sulle parole \"Laudate eum\" con una bellissima melodia, quasi immateriale, che termina in un perfetto e luminoso accordo di Do maggiore.\nOrchestrazione.\nL'opera manifesta ancora una volta la predilezione del musicista per gli strumenti a fiato; l'organico \u00e8 particolare, mancano infatti violini e viole nella sezione degli archi e i clarinetti in quella dei legni. L'apparato \u00e8 tuttavia grandioso, oltre all'imponente sezione degli ottoni, che comprende anche una piccola tromba, include percussioni, arpa e due pianoforti. Il coro a quattro voci non contempla soprani e contralti sostituiti da voci bianche. La mancanza di alcuni strumenti e di voci femminili fu una precisa scelta di Stravinskij per non \"contaminare\" la struttura sonora asciutta dell'opera con tonalit\u00e0 troppo morbide e suadenti.\nOrganico.\nCoro misto. Orchestra composta da cinque flauti (il quinto anche ottavino), quattro oboi, corno inglese, tre fagotti, controfagotto, quattro corni, tromba piccola, quattro trombe, tre tromboni, basso tuba, timpani, grancassa, due pianoforti, arpa, violoncelli, contrabbassi\nRealizzazioni coreografiche.\nMilko Sparembleck cre\u00f2 sulla musica della sinfonia una coreografia nel 1972 per il Gulbenkian Ballet di Lisbona. \nNel 1978 il coreografo Ji\u0159\u00ed Kyli\u00e1n realizz\u00f2 un balletto per otto coppie di danzatori sulla musica della \"Sinfonia di salmi\"; nell'esecuzione i ballerini si devono muovere entro un quadrato da cui non possono mai uscire a simboleggiare la disciplina e il rigore della danza. La prima rappresentazione avvenne il 24 novembre 1978 a Scheveningen al \"Circustheater\" con il Nederlands Dans Theater e i costumi di \"J. Stokvis\"."}
{"id": "6214216", "revid": "6923", "url": "https://it.wikipedia.org/wiki?curid=6214216", "title": "Kulim", "text": "Kulim \u00e8 una citt\u00e0 della Malaysia situata nello Stato di Kedah, capoluogo dell'omonimo distretto."}
{"id": "6214218", "revid": "6923", "url": "https://it.wikipedia.org/wiki?curid=6214218", "title": "Kulai", "text": "Kulai \u00e8 una citt\u00e0 della Malaysia situata nello Stato di Johor, capoluogo del distretto di Kulai."}
{"id": "6214219", "revid": "31886", "url": "https://it.wikipedia.org/wiki?curid=6214219", "title": "Edenticosa edentula", "text": "Edenticosa edentula () \u00e8 un ragno appartenente alla famiglia Lycosidae.\n\u00c8 l'unica specie nota del genere Edenticosa.\nDistribuzione.\nL'unica specie oggi nota di questo genere \u00e8 stata rinvenuta sull'isola di Bioko, nel golfo di Guinea.\nTassonomia.\nLe caratteristiche di questo genere monospecifico sono state determinate dall'analisi degli esemplari tipo \"Lycosa edentula\" Simon, 1910, effettuate da Roewer nel 1960.\nDal 1960 non sono stati esaminati altri esemplari, n\u00e9 sono state descritte sottospecie al 2017."}
{"id": "6214220", "revid": "281901", "url": "https://it.wikipedia.org/wiki?curid=6214220", "title": "Gramma brasiliensis", "text": "Gramma brasiliensis \u00e8 un piccolo pesce d'acqua salata appartenente al genere \"Gramma\".\nEtimologia.\nDeve il nome alla sua distribuzione, prospiciente alle coste Atlantiche del Brasile.\nDescrizione.\nCaratterizzato da una sgargiante bicromia (\u00e8 infatti viola acceso anteriormente e giallo posteriormente), vive talvolta in gruppi di pochi esemplari, prediligendo anfratti e rocce del fondale marino come habitat naturale. \"G. brasiliensis\", come tutte le altre specie del genere \"Gramma\", \u00e8 un pesce molto piccolo: tende a non superare i 6 cm di lunghezza.\nDistribuzione e habitat.\nAcque tropicali dell'Atlantico occidentale, specie nell'area compresa tra il 10\u00ba parallelo sud e il Tropico del Capricorno. Vive in acque tendenzialmente poco profonde (da pochi metri a poche decine di metri) e dalle temperature medie piuttosto elevate (tipiche dei mari tropicali)."}
{"id": "6214221", "revid": "21880", "url": "https://it.wikipedia.org/wiki?curid=6214221", "title": "Gramma linki", "text": "Gramma linki \u00e8 un piccolo pesce d'acqua salata appartenente alla famiglia Grammatidae.\nDescrizione.\nQuesto animale non supera di solito i 7 cm di lunghezza. \u00c8 molto aggressivo verso i conspecifici.\nDistribuzione e habitat.\nQuesto pesce vive generalmente in profondit\u00e0 che variano dai 40 metri a poco pi\u00f9 di 100 metri, nelle acque tropicali piuttosto calde comprese tra il Golfo del Messico meridionale e le coste settentrionali di Colombia e Venezuela. Infatti, spesso soffre di problemi di decompressione."}
{"id": "6214222", "revid": "6923", "url": "https://it.wikipedia.org/wiki?curid=6214222", "title": "Arau", "text": "Arau \u00e8 una citt\u00e0 della Malaysia situata nello Stato di Perlis."}
{"id": "6214223", "revid": "729019", "url": "https://it.wikipedia.org/wiki?curid=6214223", "title": "Gramma melacara", "text": "Gramma melacara \u00e8 un piccolo pesce d'acqua salata appartenente al genere \"Gramma\".\nDescrizione.\nSi tratta di un pesce piccolo (non supera i 10 cm di lunghezza).\nDistribuzione e habitat.\nVive a profondit\u00e0 non superiori ai 180 metri, tuttavia tende a vivere a pi\u00f9 di 30 metri dalla superficie marina - a differenza della specie simile \"G. loreto\". \"G. melacara\" \u00e8 distribuito nelle acque atlantiche vicine alle coste dell'America Centrale, prediligendo temperature piuttosto alte, tipiche dei mari tropicali.\nBiologia.\nComportamento.\nHa uno stile di vita prevalentemente solitario.\nAlimentazione.\nIn natura si ciba di gamberi, anfipodi, polcheti e piccoli pesci.\nin acquario Gradisce mangimi surgelati a base di molluschi."}
{"id": "6214224", "revid": "6923", "url": "https://it.wikipedia.org/wiki?curid=6214224", "title": "Kuala Perlis", "text": "Kuala Perlis \u00e8 una citt\u00e0 della Malaysia situata nello Stato di Perlis."}
{"id": "6214226", "revid": "767487", "url": "https://it.wikipedia.org/wiki?curid=6214226", "title": "Gramma", "text": "Gramma \u00e8 un genere di piccoli pesci d'acqua salata appartenente alla famiglia delle Grammatidae. Questo genere comprende quattro specie diverse:"}
{"id": "6214227", "revid": "31886", "url": "https://it.wikipedia.org/wiki?curid=6214227", "title": "Edenticosa", "text": ""}
{"id": "6214228", "revid": "1573940", "url": "https://it.wikipedia.org/wiki?curid=6214228", "title": "Lipogramma (zoologia)", "text": "Lipogramma \u00e8 un genere di piccoli pesci di acqua salata, appartenente alla famiglia Grammatidae.\nTassonomia.\nIl genere comprende le seguenti specie:"}
{"id": "6214231", "revid": "22475", "url": "https://it.wikipedia.org/wiki?curid=6214231", "title": "Lipogramma anabantoides", "text": "Lipogramma anabantoides \u00e8 un piccolo pesce d'acqua salata appartenente alla famiglia Grammatidae. \nDescrizione.\n\u00c8 un pesce di dimensioni molto ridotte, che supera di poco il centimetro di lunghezza.\nDistribuzione e habitat.\nVive in una porzione piuttosto vasta dell'Oceano Atlantico occidentale compresa tra la Florida, le coste orientali del Messico, quelle di Cuba, di Haiti, della Repubblica Dominicana e di Guatemala, Honduras, Panama, Colombia e Venezuela.\nPopola la barriera corallina, non oltre gli 80\u00a0m di profondit\u00e0."}
{"id": "6214233", "revid": "1573940", "url": "https://it.wikipedia.org/wiki?curid=6214233", "title": "Lipogramma evides", "text": "Lipogramma evides \u00e8 un piccolo pesce d'acqua salata appartenente alla famiglia Grammatidae.\nDescrizione.\nPossiede 25 vertebre ed ha una lunghezza sempre inferiore ai 5 cm.\nDistribuzione e habitat.\nQuesto pesce vive tra il Golfo del Messico sud-orientale e parte delle Antille - ma alcuni esemplari sono stati rinvenuti persino in Brasile - a una profondit\u00e0 variabile tra poche decine ad alcune centinaia di metri."}
{"id": "6214237", "revid": "22475", "url": "https://it.wikipedia.org/wiki?curid=6214237", "title": "Lipogramma flavescens", "text": "Lipogramma flavescens \u00e8 un piccolo pesce d'acqua salata appartenente alla famiglia Grammatidae.\nDescrizione.\nDi dimensioni molto ridotte (2 cm circa di lunghezza).\nDistribuzione e habitat.\n\u00c8 distribuito in un'area delle Antille piuttosto vasta, in particolare attorno all'arcipelago di Cuba e all'isola di Hispaniola. \u00c8 uno dei pesci di questa famiglia che suole vivere a profondit\u00e0 pi\u00f9 elevate, anche se mai estreme (costantemente a poche centinaia di metri sotto la superficie marina)."}
{"id": "6214239", "revid": "1573940", "url": "https://it.wikipedia.org/wiki?curid=6214239", "title": "Lipogramma klayi", "text": "Lipogramma klayi \u00e8 un piccolo pesce d'acqua salata appartenente alla famiglia Grammatidae.\nDescrizione.\nPresenta una lunghezza di circa 4 cm.\nDistribuzione e habitat.\nOccupa principalmente le acque tropicali dell'Oceano Atlantico vicine allo Yucat\u00e1n, al Belize, all'Honduras e al Venezuela. Vive tra i 40-50 e poco pi\u00f9 di 100 metri di profondit\u00e0."}
{"id": "6214241", "revid": "1573940", "url": "https://it.wikipedia.org/wiki?curid=6214241", "title": "Lipogramma regia", "text": "Lipogramma regia \u00e8 un piccolo pesce d'acqua salata appartenente alla famiglia Grammatidae.\nDescrizione.\nDi dimensioni ridotte (2-3 cm di lunghezza), possiede 25 vertebre e sei ampie bande verticali che ne caratterizzano il corpo.\nDistribuzione e habitat.\n\u00c8 presente nelle acque tropicali dell'Oceano Atlantico occidentale a profondit\u00e0 non superiori ai 100 metri."}
{"id": "6214242", "revid": "22475", "url": "https://it.wikipedia.org/wiki?curid=6214242", "title": "Lipogramma robinsi", "text": "Lipogramma robinsi \u00e8 un piccolo pesce d'acqua salata appartenente alla famiglia Grammatidae.\nDescrizione.\nQuesto pesce \u00e8 lungo poco pi\u00f9 di un paio di cm.\nDistribuzione e habitat.\nVive principalmente nelle acque marine prospicienti alle Antille, in un'area probabilmente estesa per gran parte delle acque atlantiche dell'America Centrale, in genere a profondit\u00e0 di poche centinaia di metri."}
{"id": "6214243", "revid": "1573940", "url": "https://it.wikipedia.org/wiki?curid=6214243", "title": "Lipogramma rosea", "text": "Lipogramma rosea \u00e8 un piccolo pesce d'acqua salata appartenente alla famiglia Grammatidae.\nEtimologia.\nDeve il suo nome alla propria colorazione rosacea.\nDescrizione.\nQuesto animale \u00e8 lungo meno di 5 cm.\nDistribuzione e habitat.\nVive in acque poco profonde (da pochi metri ad alcune centinaia di metri sotto la superficie marina) nelle aree marine tropicali prospicienti all'Honduras e a Porto Rico."}
{"id": "6214244", "revid": "1573940", "url": "https://it.wikipedia.org/wiki?curid=6214244", "title": "Lipogramma trilineata", "text": "Lipogramma trilineata \u00e8 un piccolo pesce d'acqua salata appartenente alla famiglia Grammatidae.\nEtimologia.\nDeve il suo nome alle tre linee bluastre che ne percorrono il corpo per la sua lunghezza.\nDescrizione.\n\u00c8 di dimensioni ridotte (non pi\u00f9 di 3-4 cm di lunghezza).\nDistribuzione e habitat.\nQuesto pesce vive a profondit\u00e0 inferiori ai 100 metri in una vasta area dell'Oceano Atlantico occidentale, specie vicino ad alcune isole caraibiche e all'Honduras, in vicinanza di barriere coralline."}
{"id": "6214245", "revid": "539155", "url": "https://it.wikipedia.org/wiki?curid=6214245", "title": "Symphonie de Psaumes", "text": ""}
{"id": "6214253", "revid": "8660", "url": "https://it.wikipedia.org/wiki?curid=6214253", "title": "Serie B NFLI 2007", "text": "La Serie B NFLI 2007 \u00e8 stata la ventunesima edizione del terzo livello del campionato italiano di football americano (nona con la denominazione Serie B, quinta edizione a 9 giocatori); \u00e8 stato organizzato dalla NFL Italia.\nPlayoff.\nV Ninebowl.\nIl V Ninebowl si \u00e8 disputato il 7 luglio 2007 allo Stadio Augusto Magli di Molinella. L'incontro \u00e8 stato vinto dagli Angels Pesaro sui Frogs Legnano con il risultato di 29 a 8."}
{"id": "6214255", "revid": "1305772", "url": "https://it.wikipedia.org/wiki?curid=6214255", "title": "Lorentz Eichstadt", "text": "Tra il 1612 e il 1613 studi\u00f2 presso l\u2019Universit\u00e0 di Greifswald, quindi dal 1614 all'Universit\u00e0 di Wittemberg allora chiamata \"Alma Mater Leucorea\". Tra il 1617 e il 1619 studi\u00f2 presso diverse Universit\u00e0 in Germania e Olanda, per poi praticare l\u2019attivit\u00e0 medica dal 1619 ad Altenburg. Nel 1621 conseguito il dottorato a Wittenberg si stabil\u00ec a Stargard nella Pomerania Occidentale. Fu responsabile della medicina pubblica (\"Stadtphysicus\") a Stettino a soli 24 anni. Nel 1645 fu nominato \"Stadtphysicus\" a Danzica e professore di medicina, matematica e fisica presso il \"Akademischen Gymnasium\" della stessa citt\u00e0 dove lavor\u00f2 fino alla data della sua morte. Fu autore di calendari allora intesi come un insieme di notizie astronomiche, astrologiche, matematiche nonch\u00e9 di scritti vari e poesie redatti da un'unica persona.\nA Lorenz Eichstadt la UAI ha intitolato il cratere lunare cratere Eichstadt\nPubblicazioni.\nPubblic\u00f2 numerosi trattati e scritti tra cui:"}
{"id": "6214257", "revid": "83531", "url": "https://it.wikipedia.org/wiki?curid=6214257", "title": "Catastrofe di Baia Mare", "text": "La catastrofe di Baia Mare avvenne la sera del 30 gennaio 2000 a Baia Mare (in tedesco \"Frauenbach\") in Romania. Fu il crollo di una diga di un bacino di decantazione di una miniera di metalli pesanti che caus\u00f2 la catastrofe ambientale successiva.\nIl crollo della diga.\nDopo le abbondanti piogge del 30 gennaio 2000 durate 23 ore presso la citt\u00e0 romena di Baia Mare nel nordovest della nazione e presso la diga di una miniera per l'estrazione di oro. 100.000\u00a0m\u00b3, e secondo altre fonti non meno di 300.000\u00a0m\u00b3 di materiale minerario comprendente metalli pesanti uniti a cianuro di sodio fuoriuscirono dal bacino di decantazione e confluirono nel corso d'acqua S\u0103sar e nel fiume Lapu\u0219 e nel Some\u0219 (in ungherese Szamos) nel Tibisco e nel Danubio. La notte e il giorno successivo al 1 febbraio 2000 circa 100 tonnellate di cianuro superarono le frontiere romene e arrivarono in Ungheria, dopo due settimane si riversarono nel Danubio. Dopo quattro settimane il 28 febbraio 2000, arrivarono a 2.000\u00a0km di distanza nel delta del Danubio a Tulcea.\nDati.\nL'impianto estrattivo fu all'epoca di propriet\u00e0 per il 51% della societ\u00e0 australiana\" Aurul SA\" controllata della \"Esmeralda\" e per il 49% della societ\u00e0 statale romena \"Remin SA\".\nConseguenze.\nLa morte di pesci fu la conseguenza catastrofica. Pi\u00f9 di 1.400 tonnellate di pesce fu raccolto morto. Fu il pi\u00f9 grosso disastro ambientale dell'Europa orientale dopo il disastro di \u010cernobyl' del 1986 e ebbe ripercussioni ambientali notevoli in Romania.\nLa sopravvivenza di un centinaio di specie di pesci fu compromessa nel fiume Tibisco in Ungheria. In diverse citt\u00e0 ungheresi sorgenti di acqua potabile rimasero compromesse per diversi giorni. In Romania il flusso velenoso raggiunse le sorgenti d'acqua del villaggio Boz\u00e2nta Mare.\nCome contromisura venne diluito ipoclorito di sodio, per attuare sui sali tossici il principio di ossidazione e renderli innocui.\nCause.\nL'insieme delle cause del cedimento della diga del bacino sono da ricondursi a difetti di progettazione, mancanza di controllo, rischio non calcolato e condizioni climatiche estreme. Dopo ricerche della commissione di inchiesta si cap\u00ec che probabilmente il sifonamento caus\u00f2 un danno profondo alla diga largo 25\u00a0m e profondo 2,5\u00a0m. Cos\u00ec come un mancato continuo controllo di sicurezza sulle tubazioni e sui depositi nel bacino di decantazione. La misurazione precisa del flusso d'acqua poteva essere solo stimato, senza una vera permanente misurazione.\nRimedi.\nLe misure di sicurezza presso la miniera d'oro di Baia Mare vennero migliorate. Altri bacini vennero costruiti. Le tubazioni e la diga vennero controllate ogni due ore, rilevando perdite e fessurazioni. La concentrazione di cianuro regolarmente misurata.\nNei media.\nNel 2009 la band tedesca di NDH Rammstein nel loro album \u201eLiebe ist f\u00fcr alle da\u201c pubblic\u00f2 la canzone \u201eDonaukinder\u201c, che tratta lo sfortunato accadimento.\nAltri accadimenti nella zona del disastro.\nCinque settimane pi\u00f9 tardi, avvenne un altro accadimento nelle localit\u00e0 distrettuali vicine alla miniera, un riversamento di metalli pesanti. Una diga cedette presso B\u0103ile Bor\u0219a (comune di Bor\u0219a (Maramure\u0219)) con 20.000 metri cubi di acqua contaminata di zinco, piombo e rame nel fiume Tibisco.\nAnche un riversamento, un anno pi\u00f9 tardi, deliberatamente attuato di cianuri nel fiume Siret."}
{"id": "6214267", "revid": "124123", "url": "https://it.wikipedia.org/wiki?curid=6214267", "title": "Ekkehard Wlaschiha", "text": "Biografia.\nCarriera musicale.\nNato a Pirna, in Sassonia, studi\u00f2 musica alla Musikhochschule di Weimar. \nDopo gli studi, debutt\u00f2 nel 1961 a Gera. Membro della compagnia stabile della Staatsoper Unter den Linden dal 1982 al 1992, acquis\u00ec peso internazionale comparendo, sotto la direzione di Daniel Barenboim, nel ruolo di Kurwenal nel \"Tristano e Isotta\" andato in scena a Bayreuth nel 1986. L'anno seguente a Monaco, diretto da Wolfgang Sawallisch, ebbe il ruolo di Alberico nell\"'Anello del Nibelungo\". Sempre nello stesso anno, cant\u00f2 a Vienna nel ruolo di Kaspar ne \"Il franco cacciatore\".\nWlaschiha apparve in numerosi allestimenti della tetralogia wagneriana; va ricordata l'edizione del 1994-1995 all'Opera di Chicago e quella al Metropolitan di New York, ripresa - sempre al Met - nel marzo - aprile 2000 sotto la direzione orchestrale di James Levine. \nSi ciment\u00f2 anche nell'oratorio.\nProve di recitazione.\nNegli anni novanta, Wlaschiha fu interprete di alcuni film-opera televisivi dove apparve nei consueti ruoli wagneriani: nei panni di Alberich in \"Sigfrido\", \"La caduta degli dei\" e \"L'oro del Reno\"; in quelli di Telramund in \"Lohengrin\" e in quelli del mago Klingsor in \"Parsifal\"."}
{"id": "6214268", "revid": "834", "url": "https://it.wikipedia.org/wiki?curid=6214268", "title": "Alphonse L\u00e9vy", "text": "Biografia.\nL'infanzia in Alsazia e gli studi parigini.\nAlphonse L\u00e9vy nasce in una famiglia di ricchi mercanti ebrei religiosi che si stabiliscono a Strasburgo dopo le rivolte antisemite durante i moti rivoluzionari del 1848. Frequenta il Liceo Imperiale dove scopre la sua passione per il disegno. Nel 1860 si trasferisce a Parigi, dove frequenta lo studio di Jean-L\u00e9on G\u00e9r\u00f4me e stringe amicizia con Carolus-Duran. L\u00e9vy studia l'opera di caricaturista di Honor\u00e9 Daumier e quella di Rembrandt che ha pi\u00f9 volte rappresentato gli ebrei di Amsterdam.\nIllustratore.\nNel 1865 i suoi primi disegni appaiono in varie pubblicazioni nelle quali egli esegue caricature riguardanti i costumi del tempo o della politica. Durante la guerra del 1870 e la Comune di Parigi, con lo pseudonimo \"Sa\u00efd\", pubblica vignette ostili al Secondo Impero e favorevoli alla Comune.\nQuando si ristabilisce la pace, L\u00e9vy torna a rappresentare soprattutto soggetti documentari e solo intorno al 1876 inizia a disegnare litografie dedicate alla vita ebraica familiare in Alsazia. Nel 1886 egli illustra \"La Vie juive\", un libro di L\u00e9on Cahun; lavora anche per il periodico Le Monde Illustr\u00e9.\nNel 1903 pubblica la sua collezione di scene familiari ebree, non accolta positivamente dalla comunit\u00e0 ebraica di Parigi che lo accusa di mostrare una umanit\u00e0 misera e sordida, mentre riceve ottime recensioni dalla rivista ebraica tedesca Ost und West.\nTuttavia la sua arte riceve il riconoscimento dei critici d'arte e il Museo del Lussemburgo compra ed espone alcune delle sue litografie. Nel 1874 espone regolarmente al Salone di Parigi e riceve una medaglia per la litografia esposta all'Esposizione Universale del 1900.\nDopo aver stretto amicizia con un altro pittore ebreo, Jules Benoit-L\u00e9vy (1866-1952), la cui famiglia si era trasferita ad Algeri, dal 1904 si reca ogni inverno in Algeria dove dipinge, ma non in stile caricaturale, la vita comunitaria ebraica in questo paese.\nIl suo lavoro costituisce, per il suo valore documentario, una testimonianza di due tipi di ebraismo, il giudaismo ashkenazita rurale alsaziano e il giudaismo sefardita tradizionale del Nord Africa, ormai scomparsi.\nAlphonse Levy muore il 2 febbraio 1918 ad Algeri dove viene sepolto nel cimitero ebraico."}
{"id": "6214273", "revid": "110157", "url": "https://it.wikipedia.org/wiki?curid=6214273", "title": "UGC 4297", "text": "UGC 4297 \u00e8 una galassia a spirale visibile nella costellazione di Cefeo.\nLa galassia si presenta pressoch\u00e9 di taglio. Non si evidenziano bracci o strutture notevoli.\nSituata 10' a est del confine con la costellazione della Giraffa, la stella pi\u00f9 cospicua nella vicinanze, SAO 1312, si trova 7',6 a nordovest di magnitudine 7,4, utile per lo star hopping di avvicinamento. La stella pi\u00f9 vicina apprezzabile con un buon telescopio, , \u00e8 situata 25\" a nord del nucleo di magnitudine 14,4."}
{"id": "6214274", "revid": "729019", "url": "https://it.wikipedia.org/wiki?curid=6214274", "title": "Dodicesimo assedio di Gibilterra", "text": "Il Dodicesimo assedio di Gibilterra ebbe luogo nel corso della guerra di successione spagnola, dal settembre del 1704 al maggio del 1705, presso la Rocca di Gibilterra. Esso fece seguito alla presa dell'agosto del 1704 del villaggio fortificato di Gibilterra, all'estremit\u00e0 sud della Spagna, da una forza navale anglo-olandese guidata da sir George Rooke e dal principe Giorgio d'Assia-Darmstadt. I membri della Grande Alleanza, il Sacro Romano Impero, l'Inghilterra, i Paesi Bassi, la Spagna pro-Asburgo, il Portogallo ed il Ducato di Savoia, si erano alleati per prevenire l'unificazione del trono spagnolo con quello francese supportando il pretendente asburgico, l'arciduca Carlo d'Austria come Carlo III di Spagna. Il candidato rivale, il borbonico Filippo, duca d'Angi\u00f2 noto come Filippo V di Spagna tra i suoi sostenitori, aveva per patrono ed alleato Luigi XIV di Francia. La guerra inizi\u00f2 nel nord Europa e venne in gran parte contenuta sino al 1703 quando il Portogallo ader\u00ec alle potenze confederate. Da quel punto in poi, le attenzioni vennero focalizzate nel Mediterraneo per distrarre la marina francese e spagnola o riprendere un porto per usi navali. La presa di Gibilterra fu il primo stadio della campagna del Mediterraneo.\nAll'inizio dell'assedio, Gibilterra aveva una guarnigione di circa 2000 tra olandesi, inglesi, austriaci e spagnoli pro-Asburgo che si scontrarono con pi\u00f9 di 8000 tra francesi, irlandesi e spagnoli pro-Borboni. I difensori furono in grado di scacciare le forze assedianti numericamente superiori sfruttando la geografia del sito di Gibilterra e le piccole fortificazioni del villaggio, pur essendo spesso a corto di uomini e munizioni. Gli stessi assedianti vennero pi\u00f9 volte a trovarsi in difficolt\u00e0 a causa delle dispute insorte tra gli ufficiali francesi e spagnoli e per le terribili condizioni in cui vessavano le trincee ed i bastioni che portarono allo scoppio di un'epidemia che min\u00f2 anche il morale degli uomini. La forza marittima diede prova di essere essenziale, dal momento che la marina francese non era riuscita a frenare la Grande Alleanza dall'ottenere truppe fresche, munizioni e rifornimenti. Le battaglie navali vennero combattute nel corso dell'assedio, due delle quali risultarono delle chiare sconfitte per i francesi e l'ultima port\u00f2 all'abbandono dell'assedio dopo nove mesi infruttuosi. I franco-borbonici persero in tutto 10.000 uomini mentre le perdite per la Grande Alleanza furono di soli 400 uomini.\nAntefatto.\nLa perdita di Gibilterra nell'agosto del 1704 pose in seria difficolt\u00e0 strategica il pretendente borbonico al trono spagnolo, Filippo V di Spagna. Come uno scrittore successivo evidenzi\u00f2 Gibilterra fu \"il primo villaggio in Spagna ad essere staccato dalla dominazione di re Filippo e forzato a riconoscere quella di Carlo\", ma fu anche il primo punto d'entrata per le forze alleate nella penisola. Le enormi possibilit\u00e0 offerte da Gibilterra furono subito molto chiare anche al comandante degli alleati, il principe Giorgio d'Assia-Darmstadt, che in una lettera del settembre 1704 scrisse a Carlo che Gibilterra era \"una porta attraverso la quale entrare in Spagna\". Un'armata sbarcata a Gibilterra avrebbe potuto avanzare rapidamente lungo la costa sino a Cadice, supportata dalle forze navali, e prenderne il porto principale. Da qui, la distanza verso Siviglia era relativamente breve, e li il pretendente asburgico avrebbe potuto essere proclamato re, mentre le truppe avrebbero potuto continuare a marciare alla volta di Madrid e porre fine alla guerra.\nGibilterra era perlopi\u00f9 priva di popolazione, gran parte della quale aveva lasciato il villaggio dopo la sua cattura e si era spostata temporaneamente altrove, soprattutto nella localit\u00e0 di Campo de Gibraltar. Solo poche dozzine di spagnoli ed una piccola comunit\u00e0 di genovesi neutrali erano rimasti residenti. Il villaggio ospitava una guarnigione di circa 2000 marines inglesi ed olandesi, 60 cannonieri e diverse centinaia di catalani, sostenitori di Carlo d'Asburgo. Questi erano supportati dalla flotta anglo-olandese al comando di sir George Rooke composta da 51 navi di linea operanti nello Stretto di Gibilterra. L'Alleanza aveva due svantaggi significativi\u00a0\u2013 rifornimenti limitati ed un'impellente necessit\u00e0 di far riparare le proprie navi, che per sei mesi avevano navigato incessantemente senza mai attraccare.\nGibilterra venne catturata, ma gli alleati si preparavano al contrattacco borbonico. La flotta alleata salp\u00f2 a breve distanza attraversando lo stretto a Tetuan in Marocco. Il 22 agosto, una flotta francese venne avvistata presso lo stretto ma inizi\u00f2 a ritirarsi dopo essere stata individuata. Rooke si scontr\u00f2 coi francesi a Malaga il 24 agosto ed attacc\u00f2, in particolare per prevenire che i francesi si sfilassero dal combattimento ed attaccassero Gibilterra. Le due flotte si scontrarono ma le navi francesi erano pi\u00f9 veloci e pi\u00f9 ricche di munizioni di quelle dei confederati. Malgrado questo vantaggio, i francesi persero nella Battaglia di V\u00e9lez-M\u00e1laga. Nessuna nave affond\u00f2 ma entrambe le flotte ebbero perdite ingenti con circa 3000 morti o feriti da ambo i lati, incluso il comandante francese. La flotta anglo-olandese venne minacciata dalla mancanza di colpi e polvere da sparo, molti dei quali erano gi\u00e0 stati utilizzati per il bombardamento di Gibilterra nel corso dell'operazione per catturarla, e lo squadrone di sir George Byng venne costretto a ritirarsi per la mancanza di munizioni. Il resto della flotta rimase pericolosamente a corto di munizioni ma fortunatamente per i confederati, i francesi si ritirarono il giorno successivo lasciando la flotta anglo-olandese libera di tornare a Gibilterra.\nRitardato dalla lotta con i francesi, Rooke lasci\u00f2 quanti pi\u00f9 uomini, cannoni e rifornimenti pot\u00e9 lasciare a Gibilterra prima di ripartire verso casa. Egli divise parte della sua flotta, lasciando l'ammiraglio Sir John Leake con 18 navi a pattugliare lo stretto e la costa portoghese. Gli spagnoli avevano gi\u00e0 mobilitato le loro forze ed all'inizio di settembre il marchese di Villadarias, capitano generale dell'Andalusia, giunse nelle vicinanze di Gibilterra con un esercito di 4000 uomini. Villadarias pianific\u00f2 di poter incrementare le proprie forze sino a 12.000, di cui 9000 spagnoli e 3000 francesi. Le forze delle Due Corone vennero inoltre supportate da rifugiati civili di Gibilterra.\nL'assedio.\nIl principe d'Assia-Darmstadt si prepar\u00f2 migliorando le difese di Gibilterra cos\u00ec da rendere il pi\u00f9 difficile possibile un attacco del nemico dal fronte delle fortificazioni. Il villaggio era posto sul fronte occidentale di una penisola rocciosa connessa alla Spagna da un piccolo istmo sabbioso. La parte nord della Rocca di Gibilterra presentava una scogliera verticale; l'unico accesso al villaggio era attraverso una piccola striscia di terra di circa 400 metri di larghezza, bloccata da un muro fortificato noto col nome di \"Muralla de San Bernardo\" (poi Gran Batteria). Il principe cerc\u00f2 di ridurre questo passaggio ulteriormente facendolo allagare, costringendo cos\u00ec qualsiasi attaccante ad utilizzare la strettissima area compresa tra la Rocca e l'area inondata o ad avanzare sulla costa. Dispose inoltre cinque batterie di cannoni nella parte nord di Gibilterra: una sul Vecchio Molo per proteggere il fianco ovest; sul \"Baluarte de San Pablo\" (poi Bastione Nord) ed infine sul porto presso le mura difensive, evitando cos\u00ec il fuoco diretto sull'istmo; sul \"Baluarte de San Pedro\" (poi Bastione di mezzo del principe d'Assia), per permettere un fuoco laterale da est e sulla Torre Rotonda, su uno sperone roccioso sovrastante l'istmo (poi sito delle Forbes' Batteries), da dove il fuoco poteva essere diretto contro le truppe nemiche verso l'area inondata. Una nave bombardiera venne inoltre installata presso il Vecchio Molo, con mortai pesanti per provvedere ulteriore fuoco sul lato ovest.\nAnche se il principe d'Assia-Darmstadt era fiducioso nel fatto che sarebbe riuscito a mantenere Gibilterra malgrado le forze numericamente superiori delle truppe franco-spagnole, egli era continuamente minato dalle dispute politiche che sorgevano tra i comandanti asburgici e quelli inglesi. Vi era infatti un certo risentimento tra i marinai inglesi per non essere potuti tornare in patria con la flotta di Rooke. A peggiorare il tutto vi erano le velenose relazioni tra il colonnello inglese dei marines Edward Fox ed il colonnello irlandese Henry Nugent, che il principe d'Assia aveva nominato Governatore di Gibilterra. I due uomini si erano contrapposti su fronti diversi nella campagna irlandese di Guglielmo III; il protestante si era poi posto al servizio della regina Anna d'Inghilterra, mentre il cattolico Nugent aveva prestato servizio per Carlo d'Asburgo. Il principe d'Assia scrisse: \"[Fox \u00e8] furioso di essere ai miei ordini e di non essergli stato consentito di fare ritorno in Inghilterra. Il suo rispetto per il Governatore che io ho nominato poi \u00e8 ancora inferiore. Vi \u00e8 confusione ovunque. Gli ordini non vengono portati a fine, e gli ufficiali sono i primi a creare problemi...\"\nGli assedianti francesi e spagnoli vennero rinforzati il 4 ottobre quando 19 navi da guerra francesi \"piccole e grandi in linea da battaglia\" scortarono truppe per 3000 uomini con cannoni pesanti e munizioni dal porto di Carteia. Questo port\u00f2 il numero dei solati agli ordini del marchese di Villadarias sal\u00ec a 7000, uomini che il principe d'Assia stim\u00f2 consistere in otto battaglioni spagnoli e sei francesi oltre a nove squadroni di cavalleria. Gran parte delle navi francesi abbandonarono il sito il 24 ottobre, con sorpresa dei difensori, ma sei rimasero nelle retrovie a bloccare Gibilterra.\nDopo che i rinforzi si furono sistemati, gli spagnoli iniziarono a scavare delle trincee. Il primo attacco avvenne il 26 ottobre quando i cannoni spagnoli aprirono il fuoco sulle difese confederate attorno alla Tore Rotonda, causando non pochi danni. Una forza francese simultaneamente apr\u00ec il fuoco sul porto di Gibilterra, bruciando la nave bombardiera. Villadarias quindi port\u00f2 avanti un pesante bombardamento sul bastione di San Pablo con l'uso di 27 cannoni e 16 mortai, che riusc\u00ec a fare breccia. Tra le perdite vi furono anche i due colonnelli in contrasto, Fox e Nugent, che, feriti, morirono nei giorni successivi. Nel contempo scoppi\u00f2 una epidemia che colp\u00ec la guarnigione di Gibilterra, riducendo il numero degli uomini a 1300.\nLa posizione della guarnigione di difesa si fece sempre pi\u00f9 precaria. Il principe d'Assia invi\u00f2 un messaggio all'ammiraglio Leake a Lisbona chiedendogli urgente assistenza dopo l'apparizione delle navi francesi nella baia. Dopo aver ricevuto il messaggio il 21 ottobre, Leake salp\u00f2 a sua volta con rifornimenti e munizioni per i difensori. Nel frattempo il principe d'Assia si trov\u00f2 impegnato a risolvere un tradimento interno\u00a0\u2013 un complotto tramato da alcuni ufficiali asburgici spagnoli che, aiutati dal clero e da alcuni ufficiali inglesi, stavano pensando di consegnare il forte ai borbonici. Scrisse a Carlo a met\u00e0 ottobre per informare l'arciduca di quanto era accaduto:\nCarlo riscrisse al principe d'Assia chiedendogli di istituire subito una corte marziale con giudici indipendenti per evitare ogni pregiudizio. Dal momento che tutti gli accusati erano sudditi degli Asburgo, la corte marziale venne composta da ufficiali inglesi ed oladesi\u00a0\u2013 che non avevano prestato giuramento a Carlo\u00a0\u2013 per risolvere il caso. Gli ufficiali britannici implicati nel complotto vennero rinviati in Inghilterra e del loro fato nulla pi\u00f9 si seppe. Gonzalez venne condannato il 23 febbraio 1705, \"trovato colpevole di alto tradimento, venne fucilato di fronte all'intera guarnigione.\"\nL'assalto al lato est.\nGli spagnoli filo-borbonici, nel frattempo, stavano pianificando di portare a compimento un attacco a sorpresa. Sim\u00f3n Susarte, un capraio spagnolo che aveva lasciato Gibilterra dopo la cattura ad opera di Rooke alcuni mesi prima rivel\u00f2 a Villadarias la presenza di una strada segreta che correva dal lato est della Rocca di Gibilterra e che poteva essere scalata. La salita era di circa 400 metri, la cui sessione superiore era molo ripida, ma possibile da scalare attraverso la grande duna di sabbia locale. Dal momento che il lato est era considerato perlopi\u00f9 inespugnabile, solo il lato ovest era stato fortificato; se la Rocca fosse stata scalata da est, gli attaccanti avrebbero potuto evadere le fortificazioni e discendere direttamente verso il villaggio, tantopi\u00f9 che la strada era sufficientemente grande da poter ospitare una colonna d'armata.\nVilladarias decise di inviare una forza di 2000 uomini\u00a0\u2013 quasi un terzo della sua intera armata\u00a0\u2013 divisa in due gruppi: una forza iniziale di 500 uomini a scalare l'altura di notte, seguita da altri 1500 uomini presso l'alba. I primi 500 agirono l'11 novembre al comando del colonnello Figueroa, sotto la guida di Sim\u00f3n Susarte. Essi giunsero alla cima della Rocca, raggiungendo il picco sud presso il sito dell'attuale Batteria O'Hara, e discesero ad ovest verso la St. Michael's Cave. All'alba avevano scalato le mura di Filippo II che si estendevano sul lato ovest della Rocca, uccidento le sentinelle inglesi di guardia a Middle Hill. Un tamburino che stava portando del cibo all'interno delle fortificazioni vide gli invasori e diede l'allarme alla guarnigione.\nIl principe d'Assia aveva anticipato la possibilit\u00e0 di attacchi dal retro della fortezza ed aveva gi\u00e0 piazzato una riserva per questo proposito. Questa forza era composta da una compagnia di inglesi e da due di spagnoli: una compagnia regolare al comando del capitano Francisco de Sandoval ed una compagna catalana di \"miqueletes\" al comando di Jaume Burguy, con 300 uomini, guidati nel loro complesso dal fratello del principe d'Assia, Enrico. Questa riserva rispose immediatamente all'attacco dei borbonici spagnoli a Middle Hill. Anche se i Borboni godevano del vantaggio dell'altezza, rimasero effettivamente intrappolati tra il precipizio della Rocca e lo spazio interno ad essa, con solo tre cartucciere di colpi, dal momento che avevano preferito non caricarsi eccessivamente per la scalata; non si erano preparati ad una battaglia.\nLe forze spagnole pro-Asburgo guidate dal capitano Burguy, composte da \"miqueletes\" e regolari, marciarono alla testa del gruppo contro i granatieri borbonici sino alla cima della collina. Nel contempo, Sandoval, con le sue truppe, caric\u00f2 le truppe d'assalto su un fianco, mentre Enrico d'Assia attaccava sull'altro lato. Circa 100 borbonici, tra cui il loro colonnello, vennero catturati. Un centinaio rimasero uccisi sia a causa del fuoco dei difensori sia per cadute dalla Rocca nel tentativo di scalarla. Solo pochi, tra cui Sim\u00f3n Susarte, rientrarono tra le linee dei franco-spagnoli. Gli inglesi successivamente, per far s\u00ec che non si ripetesse un simile episodio, cancellarono completamente il sentiero usato dagli spagnoli.\nGli altri 1500 membri delle forze spagnole non si sforzarono nemmeno di supportare l'attacco dopo che i primi 500 erano andati al macello e lo squadrone dell'ammiraglio Leake era stato avvistato entrare nella baia con 20 navi. Nel successivo scontro navale, sei fregate francesi vennero distrutte e una settima nave venne catturata intatta. Villadarias apparentemente era intenzionato a condurre un attacco prolungato ma Leake giunse in tempo per rompere questi schemi. Il supporto navale francese all'assalto dei moli svan\u00ec in un soffio, ed un assalto frontale tramite l'istmo\u00a0\u2013 rafforzato originariamente da 1500 uomini\u00a0\u2013 fall\u00ec integralmente. Le speranze del principe d'Assia nell'arrivo di Leake e quando giunse lo ringrazi\u00f2 di essere arrivato in tempo mentre \"il nemico stava attaccandoci a notte fonda con un gran numero di uomini.\"\nL'assedio si concluse con un bombardamento e un controbombardamento, fatto che prov\u00f2 particolarmente i difensori che si trovavano come detto a corto di uomini, munizioni e rifornimenti. Il capitano Joseph Bennett, un ingegnere che Leake aveva portato con s\u00e9, aiut\u00f2 a sostenere le fortificazioni. Egli scrisse ad un amico il 6 dicembre per riportargli il fatto che \"molti ufficiali avevano in testa di lasciare il posto e incendiare l'intera fortezza, ma io mi opposi loro sostenendo che la guarnigione poteva essere mantenuta anche con 900 uomini, quanti ne potevo contare tra i nostri.\"\nMolti membri della guarnigione tentarono di sgattaiolare sulle navi di Leake per sfuggire all'asedio. La situazione era precaria e persino peggior\u00f2 quando una tremenda tempesta danneggi\u00f2 molte delle navi di Leake nella notte tra il 4 ed il 5 dicembre. A quel tempo, la guarnigione era ormai criticamente a corto di medicine e di rifornimenti. Molti uomini erano malati o feriti e pochi rimanevano per riparare le fortificazioni danneggiate. Solo 1300 rimanevano in forze per difendere le fortificazioni. Le loro condizioni di vita stavano peggiorando sempre pi\u00f9.\nI rinforzi.\nAlcuni giorni dopo, Leake ricevette la notizia che un convoglio di 20 navi trasporto che portavano rifornimenti e rinforzi per gli inglesi era in arrivo da Lisbona, scortata da quattro men-of-war. Venti avversi e correnti contrarie gli impedirono di salpare e prestare assistenza contro le forze navali francesi che avevano lasciato Cadice. Il 18 dicembre, nove dei trasporti raggiunsero la baia, accompagnati da due men-of-war, e le altre sette giunsero il 20 dicembre. Quattro andarono perdute, intercettate dai francesi; tre vennero affondate o catturate mentre l'ultima raggiunse Gibilterra alla fine di dicembre. Portarono con loro 2200 uomini dei granatieri del 35\u00ba reggimento \"Donegal\" e del \"Berrymore\" oltre a truppe supplementari olandesi, cannoni e riserve di polvere da sparo, attrezzi e cibo. Altri rinforzi giunsero tra il 16 ed il 18 gennaio. Con Gibilterra salva per il momento, Leake lasci\u00f2 Lisbona il 3 gennaio coi membri della guarnigione malati o feriti a bordo delle sue navi.\nI franco-ispani continuarono a bombardare Gibilterra, infliggendo ulteriori danni alle ormai deboli fortificazioni del villaggio ma non furono in grado di distruggerne la guarnigione che procedeva vigorosamente con un controbombardamento che uccise diversi uomini. Le relazioni tra spagnoli e francesi continuavano a peggiorare, situazione esacerbata ancora di pi\u00f9 dalla mancanza di successi di peso e dallo scoppio di un'epidemia. Il tempo, inoltre, era terribile, con frequenti tempeste e pesanti raffiche di pioggia che rendevano pesante ogni sforzo. Dal nuovo anno del 1705, le forze assedianti si stavano ormai disintegrando e si attestavano in numero di soli 4000 uomini, con gli altri feriti o disertori.\nLa situazione era a tal punto allarmante che re Luigi XIV di Francia invi\u00f2 sul posto il maresciallo Ren\u00e9 de Froulay de Tess\u00e9 con 4500 uomini francesi ed irlandesi per riprendere le posizioni perdute. Villadarias, ad ogni modo, era determinato a fare ogni sforzo personalmente per prendere Gibilterra prima dell'arrivo di Tess\u00e9 cos\u00ec da dimostrare il proprio valore personale. Il 7 febbraio, invi\u00f2 1500 uomini tra francesi, spagnoli ed irlandesi ad assediare la Torre Rotonda, una fortificazione su un'area rocciosa nei pressi dell'attuale Laguna Estate. Gli attaccanti catturarono la torre ma un contrattacco confederato li ricacci\u00f2 fuori da essa con 200 morti. Gli spagnoli accusarono quindi i francesi di aver abbandonato il campo di battaglia e di aver lasciato scoperto il loro fianco.\nTess\u00e9 giunse a Gibilterra a met\u00e0 febbraio, ma ebbe solo modo di constatare quanto l'assedio fosse stato condotto male. Le sue critiche agli ufficiali spagnoli fece s\u00ec che molti lasciassero l'assedio davanti ai suoi insulti. Il morale miglior\u00f2 leggermente quando l'ammiraglio Bernard Desjean, barone de Pointis salp\u00f2 verso la baia il 26 febbraio con una forza di 18 men-of-war da Cadice. La guarnigione di Gibilterra immediatamente si mise in allerta, attendendosi uno sbarco sulla penisola da sud, ma questo non avvenne. La ragione divenne ben presto chiara; Leake ritorn\u00f2 con una forza di 25 navi combinate inglesi, olandesi e portoghesi. Nella successiva battaglia dello Stretto di Gibiltera, i francesi persero cinque delle loro navi, inclusa la nave ammiraglia di de Pointis e lo stesso ammiraglio rimase fatalmente ferito durante gli scontri. La flotta di Leake salp\u00f2 verso la baia il 31 marzo, portando truppe fresche dal reggimento Mountjoy e dall'esercito portoghese. Il principe d'Assia-Darmstadt gio\u00ec all'arrivo dell'ammiraglio:\nTess\u00e9 scrisse poco dopo al re contro gli spagnoli, riportandogli che \"abbiamo fallito a Gibilterra per metodo e pianificazione... la malasorte dei nostri vascelli \u00e8 avvenuta per la mancanza di competenza a Madrid...\" Coi francesi ormai ritornati in patria, Villadarias riprese il controllo ed inizi\u00f2 a convertire l'assedio in un blocco navale abbandonando l'istmo e rimuovendo i propri cannoni. Il 2 maggio, l'alleanza not\u00f2 che le trincee spagnole erano state completamente abbandonate. Sul finire del giorno, il principe d'Assia accompagn\u00f2 un gruppo di demolitori per distruggere le opere difensive erette dai borbonici, ma alcuni membri si avventurarono troppo oltre venendo catturati o uccisi dalla cavalleria spagnola. Il giorno successivo una ciurma di maggiore entit\u00e0, protetta dai granatieri inglesi, riprese i lavori di demolizione delle batterie spagnole senza ulteriori opposizioni, ponendo ufficialmente fine all'assedio."}
{"id": "6214276", "revid": "767487", "url": "https://it.wikipedia.org/wiki?curid=6214276", "title": "Yvan Rajoarimanana", "text": "Carriera.\nClub.\nNel 2007 gioca all'Ajesaia. Nel 2008 passa al Saint-Pierroise. Nel 2010 si trasferisce al Japan Actuel's. Nel 2011 viene acquistato al CNaPS Sports. Dopo una stagione al MO B\u00e9ja\u00efa, nel 2013 torna al CNaPS Sports. Nel 2014 passa al St. Michel. Nel 2015 si trasferisce al Saint-Pierroise.\nNazionale.\nHa debuttato in Nazionale il 31 maggio 2008, in Botswana-Madagascar. Ha segnato la sua prima rete con la maglia della Nazionale il 27 marzo 2011, in Madagascar-Guinea."}
{"id": "6214311", "revid": "21880", "url": "https://it.wikipedia.org/wiki?curid=6214311", "title": "Lipogramma regium", "text": ""}
{"id": "6214312", "revid": "21880", "url": "https://it.wikipedia.org/wiki?curid=6214312", "title": "Lipogramma roseum", "text": ""}
{"id": "6214313", "revid": "21880", "url": "https://it.wikipedia.org/wiki?curid=6214313", "title": "Lipogramma trilineatum", "text": ""}
{"id": "6214315", "revid": "2091899", "url": "https://it.wikipedia.org/wiki?curid=6214315", "title": "M\u0160K Iskra Petr\u017ealka", "text": "M\u0160K Iskra Petr\u017ealka \u00e8 una squadra di calcio slovacca, con sede nel comune di Petr\u017ealka, vicino a Bratislava. Il club \u00e8 stato fondato nel 1934."}
{"id": "6214316", "revid": "110157", "url": "https://it.wikipedia.org/wiki?curid=6214316", "title": "UGC 4348", "text": "UGC 4348 \u00e8 una galassia a spirale visibile nella costellazione di Cefeo.\nLa galassia ha luminosit\u00e0 superficiale molto debole; pur essendo visibile pressoch\u00e9 frontalmente non \u00e8 chiara la struttura dei bracci, n\u00e9 \u00e8 chiara la presenza di barre.\nSituata 6' a est del confine con la costellazione della Giraffa, abbastanza vicino, 2',3 a nord, fa coppia con la galassia MCG +14-04-049. La stella pi\u00f9 vicina, , si trova, prospettica, sul bordo estnordest della struttura dei bracci di magnitudine 12,5."}
{"id": "6214320", "revid": "1033892", "url": "https://it.wikipedia.org/wiki?curid=6214320", "title": "The Goldbergs", "text": "The Goldbergs \u00e8 una sitcom statunitense, in onda dal 24 settembre 2013 sul canale ABC.\nLa serie \u00e8 stata creata da Adam F. Goldberg ed \u00e8 prodotta dallo stesso Goldberg, Seth Gordon e Doug Robinson. \u00c8 in parte basata sull'infanzia e la famiglia di Goldberg negli anni ottanta.\nLo spin-off, dal titolo \"Schooled\", viene trasmesso sulla ABC dal 9 gennaio 2019.\nIn Italia, le prime cinque stagioni della serie e la prima parte della sesta sono andate in onda dal 7 luglio 2016 all'11 maggio 2019 sul canale a pagamento Joi. Dopodich\u00e9 viene trasmessa dal 31 agosto 2019 su Premium Stories. In chiaro, va in onda dal 2 gennaio 2017 su Italia 1.\nDal 18 gennaio 2022 la sitcom \u00e8 trasmessa sul nuovo canale tv Twentyseven\nTrama.\nAmbientata negli anni ottanta a Jenkintown (Pennsylvania), la serie racconta, attraverso il punto di vista dell'undicenne Adam, la vita della famiglia \"Goldberg\", della iperprotettiva mamma Beverly, dell'irascibile pap\u00e0 Murray, della diciassettenne Erica, del sedicenne Barry e di nonno Al \"Pops\" Solomon.\nProduzione.\nDopo la cancellazione di \"Breaking In\" nel 2011, Adam F. Goldberg pass\u00f2 il progetto alla ABC che ne ordin\u00f2 subito la prima stagione.\nCasting.\nL'11 gennaio 2013, Wendi McLendon-Covey entr\u00f2 nel cast dell'episodio pilota, successivamente entrarono nel cast anche Jeff Garlin e George Segal.\nRiprese.\nL'episodio pilota, diretto da Seth Gordon, venne girato negli studi della Sony Pictures Studios.\nSigla.\nLa sigla della canzone \u00e8 \"Rewind\" degli I Fight Dragons, la band preferita da Goldbergs, di cui ha scritto il testo.\nRinnovi.\nL'8 maggio 2014 la serie \u00e8 stata rinnovata per una seconda stagione e, in seguito, la ABC l'ha rinnovata anche per una terza e una quarta stagione. L'11 maggio 2017, la serie viene rinnovata per una quinta e sesta stagione.. La serie viene rinnovata per un'ottava stagione\nAccoglienza.\nCritica.\nLa serie \u00e8 stata accolta in maniera mista dalla critica. Su Rotten Tomatoes ha un indice di gradimento del 55% con un voto medio di 5,95 su 10, basato su 40 recensioni. Su Metacritic, invece ha un punteggio di 52 su 100, basato su 26 recensioni.\nTrasmissione internazionale.\nL'episodio pilota venne reso disponibile su Hulu e ABC.com prima che fosse trasmesso in televisione.\nColonna sonora.\nIl 6 dicembre 2017, viene pubblicata la colonna sonora della serie.\nThe Goldbergs Cookbook.\nIl 14 Aprile 2020, nonostante l'emergenza Covid-19, \u00e8 stato rilasciato \"The Goldbergs Cookbook\", il ricettario di Beverly Goldbergs (come in \"The Beverly Goldberg Cookbook - Se06Ep18), pubblicato da \"Universe Pub\" [ ISBN 978-0789336750 ].\nContiene le strane esagerate ricette viste via via nei vari episodi, e grazie al mercato dell'online come Amazon \u00e8 disponibile ovunque in lingua inglese per circa 20\u20ac.\nSpin-off.\n\u00c8 stato annunciato che Adam F. Goldberg svilupper\u00e0 uno spin-off ambientato negli anni novanta sul personaggio di Rick Mellor interpretato da Bryan Callen. Il 17 maggio 2017, Adam F. Goldberg, annuncia su Twitter che lo spin-off \"Schooled\" non si far\u00e0.\nIl pilot dello spin-off \u00e8 stato trasmesso come episodio speciale della quinta stagione il 24 gennaio 2018. Il cast dell'episodio presentava Nia Long nel ruolo di Lucy Winston, Tim Meadows nel ruolo di Andre Glascott (che si rivela anche essere il fratello di Lucy), Rachel Crow nel ruolo della figlia adolescente e ribelle di Lucy, Felicia, Summer Parker nel ruolo della sorella pi\u00f9 spumeggiante di Felicia, Gigi, mentre Octavia Spencer, narrava la storia nel ruolo di Felicia nei giorni nostri.\nDopo che il pilota and\u00f2 in onda, Goldberg aveva espresso la speranza che la messa in onda avrebbe suscitato discussioni con la ABC per un possibile ordine della serie. Tre mesi dopo, il 16 aprile 2018, ABC annunci\u00f2 di aver ordinato 13 episodi dello spin-off da mandare in onda nella stagione televisiva 2018-2019. \u00c8 stato inoltre annunciato che AJ Michalka avrebbe ripreso il ruolo di Lainey Lewis nella nuova serie, mentre Nia Long non sarebbe tornata a causa degli impegni in \"\"."}
{"id": "6214321", "revid": "101404610", "url": "https://it.wikipedia.org/wiki?curid=6214321", "title": "Liegi-Bastogne-Liegi 1966", "text": "La Liegi-Bastogne-Liegi 1966, cinquantaduesima edizione della corsa, fu disputata il 2 maggio 1966, su un percorso totale di 253\u00a0km. Fu vinta dal francese Jacques Anquetil, giunto al traguardo con il tempo di 6h59'45\", alla media di 36,164\u00a0km/h, precedendo Victor Van Schil e Willy In't Ven. La vittoria venne successivamente assegnata a Victor Van Schil in quanto Anquetil si rifiut\u00f2 di presentarsi al test antidoping. Nei mesi successivi la vittoria gli venne per\u00f2 riassegnata.\nI corridori che portarono a termine la gara sul traguardo di Liegi furono 28."}
{"id": "6214323", "revid": "729019", "url": "https://it.wikipedia.org/wiki?curid=6214323", "title": "Battaglia di Montju\u00efc (1705)", "text": "La battaglia di Montju\u00efc fu combattuta nel corso della guerra di successione spagnola dal 13 al 17 settembre 1705.\nUna forza della Grande Alleanza al comando di Charles Mordaunt, III conte di Peterborough, sbarc\u00f2 sulla costa della Catalogna in agosto, con l'intento di catturare Barcellona. Ad ogni modo, le forze dovevano prendere possesso del castello di Montju\u00efc, comandato da Francisco de Velasco.\nNella notte del 13 settembre, una forza al comando del principe Giorgio d'Assia-Darmstadt si avvicin\u00f2 al castello in tre colonne separate. Una al comando di James Stanhope, fece da diversivo per attirare l'attenzione e il fuoco dei difensori altrove, mentre le altre due attaccarono il castello da dietro. Inizialmente respinti, gli attaccanti compirono una nuova azione e riuscirono a prendere le difese esterne del castello.\nI combattimenti proseguirono per diversi giorni sino al giorno 17 quando il castello alla fine cadde nelle mani della Grande Alleanza. Il conte di Peterborough predispose delle batterie d'artiglieria nel castello, che aveva una posizione dominante sulla citt\u00e0 di Barcellona dalla quale bombard\u00f2 durante il successivo assedio di Barcellona."}
{"id": "6214324", "revid": "1543377", "url": "https://it.wikipedia.org/wiki?curid=6214324", "title": "Barbara Forrest", "text": "\u00c8 nota soprattutto come critica dell'Intelligent Design e del Discovery Institute.\nBiografia.\nBarbara Forrest si \u00e8 laureata presso la High School di Hammond. Ha conseguito un B.A. in inglese nel 1974 presso la Southeastern Louisiana University, un M.A. in Filosofia nel 1978 presso la Louisiana State University e un Ph.D. in filosofia presso la Tulane University nel 1988. Ha insegnato filosofia presso la Southeastern Louisiana University dal 1988 e attualmente \u00e8 docente di filosofia presso il Dipartimento di Storia e Scienze Politiche.\nBarbara Forrest fa parte del consiglio di amministrazione del National Center for Science Education (NCSE), e del consiglio di amministrazione della fondazione Americans United for Separation of Church and State. Barbara Forrest \u00e8 un'importante esponente della New Orleans Secular Humanist Association (NOSHA), gruppo affiliato all'American Humanist Association e membro dell'Atheist Alliance International."}
{"id": "6214327", "revid": "124360285", "url": "https://it.wikipedia.org/wiki?curid=6214327", "title": "Jordy Delem", "text": "Carriera.\nClub.\nInizia a giocare in patria nel Club Franciscain con il quale dal 2011 al 2014 si aggiudica il Championnat de Division d'Honneur per due anni consecutivi, nel 2013 e nel 2014.\nPer la stagione 2015-2016 si trasferisce in Francia per giocare nell'Arles-Avignon. Nel corso della stagione raccoglie solamente 3 presenze.\nNel 2016 dopo una breve ritorno nel Club Franciscain viene ingaggiato dai Sounders 2, seconda squadra dei Seattle Sounders, militanti nel campionato di USL.\nNel 2017 viene promosso in prima squadra. Esordisce in MLS il 1 aprile 2017 nel match, conclusosi sullo 0-0, contro Atlanta United e conclude la stagione con 17 presenze complessive; l'anno successivo trova il primo goal della sua esperienza americana nella vittoria per 3-1 contro Minnesota.\nNazionale.\nEsordisce in Nazionale il 2 maggio 2012, a 19 anni, realizzando un gol nell'amichevole pareggiata per 2-2 contro la Guyana.\nPrende parte alla Gold Cup 2013 negli Stati Uniti, giocando da titolare la terza partita del girone, persa 1-3 contro il Messico.\nStatistiche.\nPresenze nei club.\n\"Statistiche aggiornate al 14 maggio 2021.\""}
{"id": "6214330", "revid": "33751", "url": "https://it.wikipedia.org/wiki?curid=6214330", "title": "Coppa delle nazioni del Golfo 2014", "text": "La Coppa delle Nazioni del Golfo 2014 \u00e8 stata la 22\u00aa edizione del torneo. Si \u00e8 svolta in Arabia Saudita dal 13 al 26 novembre 2014. \nIn un primo tempo il torneo si sarebbe dovuto svolgere a Bassora, in Iraq, ma successivamente si \u00e8 deciso di cambiare la sede con Riad, viste le difficolt\u00e0 da parte della citt\u00e0 irachena nell'organizzazione e per i possibili problemi di sicurezza.\nPremi.\nI seguenti premi sono stati assegnati:"}
{"id": "6214355", "revid": "219110", "url": "https://it.wikipedia.org/wiki?curid=6214355", "title": "Palimpsest Disk Utility", "text": ""}
{"id": "6214359", "revid": "628767", "url": "https://it.wikipedia.org/wiki?curid=6214359", "title": "Foreste montane di Knysna-Amatole", "text": "Le foreste montane di Knysna-Amatole sono un'ecoregione dell'ecozona afrotropicale, definita dal WWF (codice ecoregione: AT0115), situata nel sud del Sudafrica, nelle province del Capo Occidentale e Orientale.\nTerritorio.\n\u00c8 un'ecoregione di foresta pluviale con una superficie totale di 3100\u00a0km\u00b2; \u00e8 formata da varie \"enclaves\" che ospitano le foreste afromontane pi\u00f9 meridionali dell'Africa: la foresta di Knysna, lungo la costa, tra Mossel Bay e il fiume Krom, e la foresta dei monti Amatole, pi\u00f9 a nord-est. Il clima \u00e8 subtropicale. Piove durante tutto l'anno. Le precipitazioni annue oscillano tra 525 e 1220\u00a0mm nella foresta di Knysna, e tra 750 e 1500\u00a0mm sui monti Amatole.\nFlora.\nTra gli alberi, di origine tropicale e afroalpina, figurano l'olivo del Capo (\"Olea capensis\"), l'alloro del Capo (\"Ocotea bullata\"), \"Afrocarpus falcatus\" (famiglia Podocarpacee), il podocarpo \"Podocarpus latifolius\", l'agrifoglio africano (\"Ilex mitis\"), \"Apodytes dimidiata\" (famiglia Icacinacee), la rapanea (\"Rapanea melanophloeos\"), lo zafferano del Capo (\"Cassine peragua\"), \"Ochna arborea\" (famiglia Ocnacee), \"Curtisia dentata\" (famiglia Curtisiacee), il kamassi (\"Gonioma kamassi\"), \"Platylophus trifoliatus\" e \"Cunonia capensis\" (famiglia Cunoniacee).\nFauna.\nNella foresta di Knysna sopravvivono gli ultimi rappresentanti della popolazione pi\u00f9 meridionale di elefante africano (\"Loxodonta africana\"). Altri grandi mammiferi, come il bufalo cafro (\"Syncerus caffer\"), sono invece scomparsi. La regione ospita cinque mammiferi in pericolo di estinzione: la procavia arboricola meridionale (\"Dendrohyrax arboreus\"), il cercopiteco dal diadema (\"Cercopithecus mitis\"), il cefalofo azzurro (\"Philantomba monticola\"), la talpa dorata gigante (\"Chrysospalax trevelyani\") e il ratele (\"Mellivora capensis\"). Il toporagno \"Myosorex longicaudatus\" \u00e8 quasi endemico di questa ecoregione. Tra gli uccelli, quasi endemici sono il turaco di Knysna (\"Tauraco corythaix\"), il frattarolo di Knysna (\"Bradypterus sylvaticus\"), il picchio di Knysna (\"Campethera notata\"), la cossifa corista (\"Cossypha dichroa\") e il canarino di foresta (\"Crithagra scotops\"). Il camaleonte nano di Knysna (\"Bradypodion damaranum\") \u00e8 invece rigorosamente endemico.\nConservazione.\nNonostante le dimensioni ridotte, queste sono le aree forestali pi\u00f9 estese del Sudafrica e il legno dei loro alberi viene sfruttato fin dal XVIII secolo. Oggi sono aree protette, ma \u00e8 ancora consentito il prelievo su piccola scala. La distruzione dell'habitat, le attivit\u00e0 forestali e l'invasione di piante e animali esotici, come l'aggressiva formica argentina (\"Linepithema humile\"), minacciano la sopravvivenza della fauna e della flora locale. Nella foresta di Knysna, il 20% della superficie \u00e8 inclusa all'interno di riserve naturali e parchi nazionali; sui monti Amatole, invece, \u00e8 protetto il 90% del territorio."}
{"id": "6214361", "revid": "120905605", "url": "https://it.wikipedia.org/wiki?curid=6214361", "title": "Una natura enigmatica", "text": "Una natura enigmatica () \u00e8 un racconto di Anton \u010cechov pubblicato per la prima volta nel 1883.\nTrama.\nSui divani di uno scompartimento di prima classe viaggia, semisdraiata, una giovane donna la quale conversa con un giovane funzionario governativo di nome Vol\u2019demar, seduto sul divano di fronte. Vol\u2019demar \u00e8 anche scrittore di racconti sulla \u00abvita del gran mondo\u00bb. La giovane donna, bella ed elegante, invita lo scrittore a raccontare la sua triste vita (\u00abSono una infelice! Sono una martire alla Dostoevskij\u00bb) a partire dalla sua infelice giovinezza: famiglia di impiegati, padre ubriacone e poi \u00abl'educazione assurda del collegio, la lettura di stupidi romanzi, errori di giovent\u00f9, il primo timido amore [...] Desideravo ardentemente di vivere un'esistenza umana!\u00bb). L'infelice giovinezza della giovane donna ricorda a Vol\u2019demar quella di Sonja di \"Delitto e castigo\".&lt;br&gt;La giovane continua il racconto della sua vita: incontra \u00abun ricco e vecchio generale\u00bb, accetta di sposarlo soprattutto per far uscire dalla povert\u00e0 la propria famiglia, ma la sua vita diviene ancor pi\u00f9 infelice (\u00abCome erano per me insopportabili e bassamente volgari gli amplessi di quel generale [...]. C'erano dei momenti... terribili momenti! Ma mi riconfortava il pensiero che il vecchio, se non oggi, domani sarebbe morto, che avrei cominciato a vivere come volevo, che mi sarei data all'uomo amato, che sarei stata felice\u00bb). La giovane dice che il vecchio generale \u00e8 morto, che lei \u00e8 ora libera, potrebbe sposare l'uomo che ama, ma la sua felicit\u00e0 si \u00e8 nuovamente allontanata per un nuovo ostacolo. Vol\u2019demar insiste di conoscere quale sia questo nuovo ostacolo, e la ragazza lo svela: \u00abUn altro vecchio ricco...\u00bb.\nStoria.\nIl racconto fu pubblicato sul numero 12, del 19 marzo 1883 del settimanale umoristico e letterario \"Oskolki\" (, in lingua italiana: \"Frammenti\" o \"Schegge\"), nelle pp. 4-5, firmato con lo pseudonimo \"\"A. \u010cechont\u00e8\". \"Una natura enigmatica\" fu poi inserito da \u010cechov nel 1886 nella raccolta intitolata \"Racconti variopinti\"\" (). Il racconto fu infine pubblicato nell'edizione delle Opere di \u010cechov dell'editore A. F. Marks.\nCritica.\nPer il formalista russo Viktor \u0160klovskij, la comicit\u00e0 di questo racconto \u00e8 basata, oltre che su un intreccio nitido ed uno scioglimento inatteso comuni agli altri racconti di \u010cechov, sulla parodia del romanzo psicologico e sulla reiterazione:"}
{"id": "6214365", "revid": "736476", "url": "https://it.wikipedia.org/wiki?curid=6214365", "title": "Nuit et brouillard (film)", "text": ""}
{"id": "6214371", "revid": "1305772", "url": "https://it.wikipedia.org/wiki?curid=6214371", "title": "Lollypop", "text": "Lollypop \u00e8 un videogioco di tipo platform sviluppato per piattaforma MS-DOS e Amiga nel 1995. Sviluppato da Rainbow Arts.\nStoria.\nLolly, una robottina a molla, ha preso vita per merito di un fulmine che l'ha colpita e si \u00e8 risvegliata in un mondo fantastico dominato da un bambino cattivo chiamato \"Sugarbaby\". Dovr\u00e0 superare otto livelli per riuscire finalmente ad essere libera.\nModalit\u00e0 di gioco.\nIl videogioco \u00e8 un classico \"a piattaforme\" genere molto comune all'epoca, il personaggio dovr\u00e0 trovare l'uscita fra otto livelli pieni di insidie trappole e soprattutto giocattoli aguerriti. Prima di uscire da ogni quadro il giocatore dovr\u00e0 recuperare i quattro pezzi di un puzzle nascosti in vari bauli pi\u00f9 o meno nascosti. Per sconfiggere i nemici si potranno usare dei lecca lecca che Lolly pu\u00f2 lanciare in tre direzioni, inoltre pu\u00f2 scattare delle istantanee dello schermo e quindi eliminare tutti i nemici presenti nella schermata o fare molti danni ai boss finali. Nei livelli si potranno raccogliere oggetti bonus per incrementare lo sparo, la velocit\u00e0 di movimento, i salti, chiavi per proseguire il gioco, energia e vite extra. Sono presenti dei checkpoint per non essere costretti a riprendere il livello dall'inizio."}
{"id": "6214375", "revid": "124123", "url": "https://it.wikipedia.org/wiki?curid=6214375", "title": "Louis Gustave Chauveaud", "text": "Biografia.\nDal 1890 al 1895 \u00e8 stato associato al laboratorio di botanica presso l'Ecole pratique des Hautes \u00c9tudes di Parigi. Nel 1888 ha ricevuto la sua agr\u00e9gation per le scienze naturali, seguita da dottorati in scienze (1891) e di medicina (1892). Per trenta anni ha servito come direttore del laboratorio di botanica presso l'Universit\u00e0 di Parigi. Durante questo periodo di tempo ha anche insegnato delle lezioni alla Sorbona.\nNel 1928 \u00e8 stato nominato presidente della Soci\u00e9t\u00e9 Botanique de France. La specie di piante \"Sedum chauveaudii\" commemora il suo nome."}
{"id": "6214379", "revid": "124123", "url": "https://it.wikipedia.org/wiki?curid=6214379", "title": "Fran\u00e7ois Bonamy", "text": "Biografia.\n\u00c8 stato il nonno dell'avventuriero Paul de la Gironi\u00e8re (1797-1862).\nNel 1735 ha conseguito il dottorato in medicina, e per quasi cinquant'anni, ha insegnato lezioni di botanica. Presso l'Universit\u00e0 di Nantes, ha servito come reggente, alla facolt\u00e0 di medicina, come procuratore generale e come rettore accademico. Nel 1737 \u00e8 stato nominato \"Directeur de l'\u00e9tablissement\" del \"Jardin des plantes de Nantes\". A sue spese, ha mantenuto un giardino botanico, che conteneva piante esotiche.\n\u00c8 stato uno dei membri fondatori della \"Soci\u00e9t\u00e9 d'agriculture de Bretagne\" e membro dell\"'Acad\u00e9mie des belles-lettres, sciences et arts de La Rochelle\".\nIl genere botanico \"Bonamia\" (famiglia delle Convolvulaceae) \u00e8 stato chiamato in suo onore da Louis-Marie Aubert du Petit-Thouars."}
{"id": "6214398", "revid": "85117395", "url": "https://it.wikipedia.org/wiki?curid=6214398", "title": "Sanremo 2017", "text": ""}
{"id": "6214404", "revid": "124123", "url": "https://it.wikipedia.org/wiki?curid=6214404", "title": "Eug\u00e8ne Jacob de Cordemoy", "text": "Ha avuto un particolare interesse per le orchidee. Cordemoy \u00e8 l'autore di \"Flore de l'\u00eele de la R\u00e9union\" (italiano: Flora dell'isola di Riunione), pubblicato nel 1895. Ha anche studiato gli uccelli."}
{"id": "6214406", "revid": "547034", "url": "https://it.wikipedia.org/wiki?curid=6214406", "title": "Charles Traor\u00e9", "text": "Carriera.\nClub.\nHa giocato nel campionato svizzero e francese.\nNazionale.\nHa esordito con la maglia della nazionale maliana nel 2016; ha partecipato alla Coppa d'Africa nel 2017 e nel 2021."}
{"id": "6214408", "revid": "657000", "url": "https://it.wikipedia.org/wiki?curid=6214408", "title": "What Do You Do at the End of the World? Are You Busy? Will You Save Us?", "text": ", anche nota come \"SukaSuka\", \u00e8 una serie di light novel scritta da Akira Kareno e illustrata da Ue, pubblicata in cinque volumi da Kadokawa Shoten, sotto l'etichetta Kadokawa Sneaker Bunko, tra novembre 2014 e aprile 2016. Un sequel, intitolato \"Sh\u016bmatsu nani shitemasu ka? M\u014d ichido dake, aemasu ka?\", ha avuto inizio ad aprile 2016. Un adattamento manga \u00e8 stato serializzato su \"Monthly Comic Alive\" tra il 27 giugno 2016 e il 26 maggio 2018, mentre un adattamento anime, coprodotto da Satelight e C2C, \u00e8 stato trasmesso tra l'11 aprile e il 27 giugno 2017.\nTrama.\nEstintasi l'umanit\u00e0 per mano di \"bestie\" temibili e misteriose, i sopravvissuti tra le altre razze si sono rifugiati su isole fluttuanti nel cielo fuori dalla portata del nemico. Solo un piccolo gruppo di giovani ragazze, le leprechaun, sono in grado di usare antiche armi capaci di respingere le invasioni delle bestie pi\u00f9 agili che ancora costituiscono una minaccia. Nella loro instabile e fugace vita dove ogni scontro pu\u00f2 essere l'ultimo, entra inaspettatamente Willem Kmetsch, l'unico umano ancora vivo che si sveglia dopo una lunga ibernazione. Avendo perso tutto in una battaglia decisiva di cinquecento anni prima e non essendo pi\u00f9 in grado di combattere, Willem diventa per queste ragazze il padre che esse non hanno mai avuto, prendendosene cura e sforzandosi di accettare la sua nuova vita, nonostante sia costretto ad attendere impotente il loro ritorno dalle battaglie, proprio come \"sua figlia\" attese invano lui secoli prima. Insieme, Willem e le ragazze impareranno gradualmente sia il significato della parola famiglia sia cosa vale davvero la pena di proteggere finch\u00e9 si \u00e8 in vita.\nMedia.\nLight novel.\nLa serie di light novel \u00e8 stata scritta da Akira Kareno con le illustrazioni di Ue e pubblicata in cinque volumi da Kadokawa Shoten, sotto l'etichetta Kadokawa Sneaker Bunko, tra il 1\u00ba novembre 2014 e il 1\u00ba aprile 2016. In America del Nord i diritti sono stati acquistati da Yen Press.\nUn sequel dal titolo , sempre a cura di Kareno e Ue, ha avuto inizio il 1\u00ba aprile 2016 e al 1\u00ba giugno 2018 conta in tutto sei volumi.\nManga.\nUn adattamento manga di Kaname Seu \u00e8 stato serializzato sulla rivista \"Monthly Comic Alive\" di Media Factory tra il 27 giugno 2016 e il 26 maggio 2018. I capitoli sono stati raccolti in quattro volumi \"tank\u014dbon\", pubblicati tra il 23 febbraio e il 23 giugno 2018.\nAnime.\nAnnunciato il 30 giugno 2016 nelle librerie giapponesi, un adattamento anime di dodici episodi, coprodotto da Satelight e C2C per la regia di Jun'ichi Wada, \u00e8 andato in onda dall'11 aprile al 27 giugno 2017. La composizione della serie \u00e8 a cura dello stesso autore Kareno, mentre la colonna sonora \u00e8 stata composta da Tatsuya Kat\u014d. Le sigle di apertura e chiusura sono rispettivamente \"Dearest Drop\" di Azusa Tadokoro e \"From\" di True. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6214409", "revid": "124123", "url": "https://it.wikipedia.org/wiki?curid=6214409", "title": "Louis Companyo", "text": "\u00c8 stato uno dei fondatori e direttore del Museo di Storia Naturale di Perpignano e ha scritto \"Histoire Naturelle du D\u00e9partement des Pyr\u00e9n\u00e9es-Orientales\", il suo primo libro sulla storia naturale dei Pirenei. I suoi 3 volumi includono la geografia, geologia, paleontologia e (Volume 1), botanica (volume 2), zoologia ed entomologia (volume 3)."}
{"id": "6214410", "revid": "599013", "url": "https://it.wikipedia.org/wiki?curid=6214410", "title": "Yves Bissouma", "text": "Caratteristiche tecniche.\nCentrocampista di interdizione, pu\u00f2 giocare anche mediano. In possesso di una buona forza fisica, risulta essere un ottimo recupera palloni.\nCarriera.\nClub.\nNato in Costa d'Avorio, ma cresciuto in Mali, inizia la sua carriera nel 2009 tra le fila del Majestic SC. Nel 2014 passa al con cui, nello stesso anno, esordisce professionalmente.\nNel 2016 viene acquistato dal . Il 28 luglio debutta, sia con i francesi che in UEFA Europa League, nella partita di andata pareggiata 1-1 contro il e valevole per la qualificazione alla manifestazione. Il 20 settembre seguente, invece, \u00e8 la volta dell'esordio in Ligue 1, nell'incontro perso 1-2 contro il . L'11 luglio 2017 realizza il suo primo gol in carriera contro l'. Conclude l'esperienza francese con 4 reti in 55 partite totali.\nNel 2018 si trasferisce al , con cui firma un contratto quinquennale.\nNazionale.\nNel 2015 ha esordito con la nazionale maliana. L'anno seguente ha preso parte al Campionato delle nazioni africane, dove ha segnato la rete della vittoria in semifinale contro la Costa d'Avorio. I maliani termineranno la competizione al secondo posto.\nControversie.\nIl 7 ottobre 2021 viene arrestato per violenze sessuali, venendo dunque sospeso dalla nazionale maliana e del Brighton.\nStatistiche.\nPresenze e reti nei club.\n\"Statistiche aggiornate al 10 giugno 2021\""}
{"id": "6214413", "revid": "1632387", "url": "https://it.wikipedia.org/wiki?curid=6214413", "title": "Lassana Coulibaly", "text": "Caratteristiche tecniche.\nDi ruolo centrocampista, agisce come incontrista davanti alla difesa.\nCarriera.\nClub.\nHa sempre giocato nel campionato francese, dove ha esordito, nella massima serie, nel 2015, vestendo la maglia del l'8 agosto nella partita vinta 1-0 contro il . Quattordici giorni dopo realizza la sua prima rete tra i professionisti nel successo per 3-0 contro il . Successivamente ha stipulato un contratto triennale con il club in 2 giugno 2016.\nIl 5 luglio 2017 viene acquistato a titolo definitivo per 2 milioni di euro dalla squadra francese dell'.\nCon l'Angers non trova molto spazio, indi per cui viene ceduto in prestito per due anni di fila: il primo lo trascorre ai , l'altro al .\nAl termine di questi due anni fa ritorno all'Angers, con cui milita per una stagione per poi rimanere svincolato a fine contratto. Resta senza squadra sino al 31 luglio 2021, giorno in cui si accasa alla , con cui stipula un contratto quadriennale. Il 22 agosto successivo nel corso della prima giornata della Serie A 2021-2022, esordisce nella massima serie italiana nella sconfitta per 3-2 contro il .\nNazionale.\nNell'agosto 2016 riceve la sua prima convocazione dalla nazionale maliana, con cui debutta il 4 settembre dello stesso anno nella vittoria per 5-2 contro il .\nSuccessivamente viene convocato per la Coppa d'Africa nel 2017, nel 2019 e nel 2021.\nStatistiche.\nPresenze e reti nei club.\n\"Statistiche aggiornate al 12 gennaio 2022.\""}
{"id": "6214421", "revid": "1310927", "url": "https://it.wikipedia.org/wiki?curid=6214421", "title": "Larry Azouni", "text": "Carriera.\nClub.\nHa sempre giocato nel campionato francese.\nNazionale.\nHa esordito con la maglia della nazionale tunisina, di cui fa parte dal 2014, nel 2016."}
{"id": "6214423", "revid": "767487", "url": "https://it.wikipedia.org/wiki?curid=6214423", "title": "Ahmed Khalil (calciatore 1994)", "text": "Carriera.\nClub.\nHa sempre giocato nel campionato tunisino.\nNazionale.\nCon la maglia della Nazionale ha esordito nel 2016, venendo poi convocato per la Coppa d'Africa 2017."}
{"id": "6214430", "revid": "1100311", "url": "https://it.wikipedia.org/wiki?curid=6214430", "title": "Serge N'Guessan", "text": "Carriera.\nClub.\nNel massimo campionato francese, ha esordito nel 2016 vestendo la maglia del Nancy.\nNazionale.\nHa esordito con la maglia della Nazionale ivoriana nel 2015, venendo convocato per la Coppa d'Africa 2017."}
{"id": "6214451", "revid": "599013", "url": "https://it.wikipedia.org/wiki?curid=6214451", "title": "Nicolas P\u00e9p\u00e9", "text": "Caratteristiche tecniche.\nViene schierato come ala, \u00e8 dotato di buona esplosivit\u00e0, velocit\u00e0 e dribbling, oltre a essere bravo negli inserimenti e nell'attaccare gli spazi. \u00c8 mancino di piede.\nCarriera.\nClub.\nAngers e prestito all'Orl\u00e9ans.\nIl 26 agosto 2014 debutta con l' nella partita di Coupe de la Ligue contro l'. Il 15 novembre gioca per la prima volta titolare in un incontro del settimo turno di Coupe de France contro i Jeunes d'Argentr\u00e9 du Plessis, siglando una tripletta. Il 21 novembre esordisce in Ligue 2 nella gara giocata sul campo dell'.\nIl 1\u00ba luglio 2015 \u00e8 prestato all', formazione che milita nel Championnat National francese. Il 16 ottobre realizza il primo gol nella vittoria contro l'. I 7 gol realizzati nell'arco del campionato gli valgono il riconoscimento di miglior giocatore del torneo.\nTornato all'Angers, il 19 novembre 2016 segna il primo gol in Ligue 1 nell'1-1 a . Si ripete la settimana successiva nel k.o. interno con il , realizzando un'ulteriore rete il 28 gennaio contro il .\nLilla.\nIl 21 giugno 2017 \u00e8 annunciato il suo passaggio al con cui firma un contratto di cinque anni. Gioca la prima partita con i Dogues il 20 agosto nella sconfitta interna con il . Il 5 novembre realizza le prime due reti con il Lilla nella vittoriosa trasferta a . Schierato prima punta da Marcelo Bielsa, che lo ha fortemente voluto dopo averlo visionato all'Angers, viene riportato nella posizione naturale di esterno destro dal nuovo allenatore Christophe Galtier. Con l'allenatore cileno ha avuto anche un rapporto non semplice dal punto di vista caratteriale. Termina il campionato con 13 reti, contribuendo alla salvezza del Lilla.\nInizia la stagione 2018-2019 andando in rete contro il . Il 15 settembre realizza una tripletta, trasformando due rigori, nella vittoriosa trasferta ad . In questa stagione segna 22 gol in Ligue 1 attirando l\u2019attenzione dei grandi club; l'ultimo giocatore del Lille ad avere segnato 20 o pi\u00f9 reti in campionato \u00e8 stato Eden Hazard nel 2011-2012, oltre ad avere consegnato 11 assist.\nArsenal.\nIl 1\u00ba agosto 2019 si trasferisce a titolo definitivo all' per una cifra pari a circa 80 milioni di euro, diventando il giocatore pi\u00f9 costoso nella storia del club nonch\u00e9 il calciatore africano pi\u00f9 pagato di sempre. P\u00e9p\u00e9 firma un contratto quinquennale, valido fino al 30 giugno 2024.\nSegna la sua prime rete con i \"Gunners\" il 22 settembre successivo, contro l'Aston Villa, in una gara valida per la sesta giornata di Premier League. Il 24 ottobre realizza la sua prima doppietta con la maglia dell'Arsenal nella vittoria interna contro il Vit\u00f3ria Guimar\u00e3es, nella terza giornata della fase a gironi di Europa League.\nNazionale.\nHa esordito con la maglia della nazionale ivoriana nel 2016, venendo convocato per la Coppa d'Africa 2017 e successivamente per la Coppa d'Africa 2019 e per la Coppa d'Africa 2021.\nStatistiche.\nPresenze e reti nei club.\n\"Statistiche aggiornate al 1 luglio 2021.\""}
{"id": "6214453", "revid": "1305772", "url": "https://it.wikipedia.org/wiki?curid=6214453", "title": "Nozza", "text": ""}
{"id": "6214455", "revid": "933835", "url": "https://it.wikipedia.org/wiki?curid=6214455", "title": "Re del Bosforo Cimmerio", "text": "I re del Bosforo Cimmerio furono i sovrani del regno del Bosforo Cimmerio"}
{"id": "6214456", "revid": "729019", "url": "https://it.wikipedia.org/wiki?curid=6214456", "title": "Final Fight Championship", "text": "La Final Fight Championship (sigla FFC) \u00e8 un'organizzazione di arti marziali miste (MMA) e Kickboxing.\nPaesi ospitanti.\nI paesi che finora hanno ospitato eventi FFC sono:"}
{"id": "6214457", "revid": "121402426", "url": "https://it.wikipedia.org/wiki?curid=6214457", "title": "Apia International Sydney 2017", "text": "L'Apia International Sydney 2017 \u00e8 stato un torneo di tennis giocato sul cemento. \u00c8 stata la 125\u00aa edizione del torneo facente parte della categoria ATP Tour 250 nell'ambito dell'ATP World Tour 2017 e della categoria WTA Premier nell'ambito del WTA Tour 2017. Si \u00e8 giocato nell'impianto NSW Tennis Centre a Sydney, in Australia, dall'8 al 14 gennaio 2017.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati in tabellone come lucky loser:\nPartecipanti WTA.\nAltri partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passati dalle qualificazioni:\nLe seguenti giocatrici sono entrate in tabellone come lucky loser:\nCampioni.\nSingolare maschile.\n Gilles M\u00fcller ha sconfitto in finale Daniel Evans con il punteggio di 7\u201365, 6\u20132.\nSingolare femminile.\n Johanna Konta ha sconfitto in finale Agnieszka Radwa\u0144ska con il punteggio di 6\u20134, 6\u20132.\nDoppio maschile.\n Wesley Koolhof / Matw\u00e9 Middelkoop hanno sconfitto in finale Jamie Murray / Bruno Soares con il punteggio di 6\u20133, 7\u20135.\nDoppio femminile.\n T\u00edmea Babos / Anastasija Pavlju\u010denkova hanno sconfitto in finale Sania Mirza / Barbora Str\u00fdcov\u00e1 con il punteggio di 6\u20134, 6\u20134."}
{"id": "6214458", "revid": "889336", "url": "https://it.wikipedia.org/wiki?curid=6214458", "title": "Karl Toko Ekambi", "text": "Caratteristiche tecniche.\nCentravanti oppure ala in un 4-3-3, dotato di potenza fisica e rapidit\u00e0.\nCarriera.\nClub.\nParis FC.\nCresciuto nel settore giovanile del , nel 2010 esordisce in prima squadra e raccoglie 2 presenze nel Championnat National. La stagione successiva gioca con maggior continuit\u00e0, disputando 25 partite e realizzando 3 reti.\nNella stagione 2012-2013 va incontro a diversi infortuni che ne limitano l'utilizzo, ciononostante sigla 4 reti in 14 apparizioni. Il 2013-2014 rappresente l'anno della definitiva consacrazione, con 27 presenze condite da 14 gol.\nSochaux e Angers.\nIl 2 luglio 2014 \u00e8 acquistato dal . Un mese pi\u00f9 tardi compie il debutto in Ligue 2 nella sconfitta (1-0) rimediata contro l'. La settimana successiva, giocando per la prima volta titolare, trova il primo gol nel successo (2-0) sull'. Chiude la prima stagione a Montb\u00e9liard con 14 reti, quarto miglior marcatore del campionato. Nella stagione 2015-2016 sigla 11 gol.\nIl 21 giugno 2016 passa per 3 milioni di euro all', firmando un quadriennale. Esordisce in Ligue 1 il 13 agosto nella sconfitta (0-1) rimediata a . Il 10 settembre sigla il primo gol nel massimo campionato nel successo (3-1) sul , ripetendosi la settimana seguente a (1-0). Il 25 febbraio 2017 realizza la prima doppietta nel 3-0 sul . L\u2019Angers chiude la stagione al dodicesimo posto, raggiungendo la finale di Coppa di Francia persa contro il .\nVillarreal e Olympique Lione.\nIl 21 giugno 2018 \u00e8 acquistato per 7,5 milioni di euro dagli spagnoli del . Nella prima stagione colleziona 18 reti in 43 partite complessive venendo inserito anche nella TOP XI del campionato spagnolo, mentre nei sei mesi della seconda gioca 19 partite e realizzando 6 reti.\nIl 20 gennaio 2020 passa in prestito con diritto di riscatto all'. Nella partita d'esordio, giocata il 26 gennaio contro il , entra in campo al posto dell'infortunato Terrier e realizza il primo gol con la maglia dell'OL. Il 2 giugno 2020 viene ufficializzato il suo passaggio a titolo definitivo al Lione per una cifra vicina ai 25 milioni di euro, con i francesi firma un contratto quinquennale.\nIn Francia nella prima stagione realizza 14 reti in 39 partite, con la squadra che chiude il campionato al quarto posto in classifica.\nNazionale.\nHa esordito con la maglia della nazionale camerunese nel 2015, venendo convocato per la Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 9 ottobre 2021.\""}
{"id": "6214463", "revid": "767487", "url": "https://it.wikipedia.org/wiki?curid=6214463", "title": "Jules Goda", "text": "Carriera.\nClub.\nHa giocato nel campionato francese, portoghese e greco.\nNazionale.\nHa esordito con la maglia della Nazionale camerunese nel 2011, venendo convocato per la Coppa d'Africa 2017."}
{"id": "6214464", "revid": "266224", "url": "https://it.wikipedia.org/wiki?curid=6214464", "title": "Convento della Foresta", "text": ""}
{"id": "6214465", "revid": "266224", "url": "https://it.wikipedia.org/wiki?curid=6214465", "title": "Convento La Foresta", "text": ""}
{"id": "6214468", "revid": "1310927", "url": "https://it.wikipedia.org/wiki?curid=6214468", "title": "Mohammed Djetei", "text": "Carriera.\nClub.\nHa giocato nel campionato camerunese e spagnolo.\nNazionale.\nHa esordito con la maglia della nazionale camerunese nel 2015, venendo convocato per la Coppa d'Africa 2017."}
{"id": "6214470", "revid": "1543377", "url": "https://it.wikipedia.org/wiki?curid=6214470", "title": "Ricevuta fiscale", "text": "La ricevuta fiscale \u00e8 un documento fiscale, rilasciato da determinate categorie di esercenti (commercianti e artigiani), che descrive dettagliatamente il bene venduto o la prestazione effettuata e il corrispettivo ricevuto. Non contiene lo scorporo dell'IVA (cio\u00e8 l'IVA \u00e8 compresa) n\u00e9 i riferimenti del pagatore. Gli importi parziali (ovvero per singolo articolo/prestazione) devono essere obbligatoriamente presenti, oltre all'importo complessivo. I subtotali devono descrivere natura, qualit\u00e0 e quantit\u00e0 dei beni venduti e dei servizi prestati.\nLa ricevuta fiscale \u00e8 rilasciata al posto dello scontrino fiscale, quando previsto dalle normative e quando il cliente non richieda esplicitamente la fattura. Come gli altri documenti analoghi, la ricevuta fiscale deve contenere alcuni elementi formali previsti dalle norme: una ricevuta generica non \u00e8 fiscalmente valida.\nNon sempre la ricevuta fiscale \u00e8 rilasciata a fronte del relativo pagamento, ad esempio:\nQuesto documento \u00e8 generalmente compilato a mano in duplice copia, su prestampati dotati di numerazione progressiva e che devono riportare ovviamente tutti i riferimenti fiscali del soggetto emittente (impresa o ditta individuale). In alternativa la ricevuta pu\u00f2 anche essere emessa da dispositivo cassa evoluto (quelli che, oltre che scontrini, stampano ricevute o fatture).\nLa legge permette all'esercente di scegliere tra emissione di scontrino o ricevuta o entrambi.\nIn alcuni contesti (ad esempio nelle transazioni e-commerce) il documento \u00e8 detto ricevuta di acquisto."}
{"id": "6214473", "revid": "1833487", "url": "https://it.wikipedia.org/wiki?curid=6214473", "title": "Nozza (Vestone)", "text": "Nozza \u00e8 una frazione del comune bresciano di Vestone, contigua pi\u00f9 a valle col capoluogo.\nStoria.\nLa localit\u00e0 \u00e8 un piccolo villaggio montano di antica origine, capoluogo della Val Sabbia durante il governo veneto.\nSebbene gi\u00e0 durante il governo veneto esistesse un coordinamento amministrativo della zona, Nozza divenne per la prima volta integralmente frazione di Vestone su ordine di Napoleone, ma gli austriaci annullarono la decisione al loro arrivo nel 1815 con il Regno Lombardo-Veneto.\nDopo l'unit\u00e0 d'Italia il paese crebbe da meno di cinquecento a pi\u00f9 di ottocento. Fu il fascismo a decidere la soppressione del comune unendolo definitivamente a Vestone."}
{"id": "6214474", "revid": "1442080", "url": "https://it.wikipedia.org/wiki?curid=6214474", "title": "Apia International Sydney 2017 - Qualificazioni singolare femminile", "text": "Le qualificazioni del singolare femminile dell'Apia International Sydney 2017 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "6214486", "revid": "287204", "url": "https://it.wikipedia.org/wiki?curid=6214486", "title": "Antifonte (disambigua)", "text": ""}
{"id": "6214490", "revid": "2039709", "url": "https://it.wikipedia.org/wiki?curid=6214490", "title": "Scontrino fiscale", "text": "Lo scontrino fiscale \u00e8 il documento, emesso da esercenti del commercio al dettaglio e assimilati, che attesta l'effettuazione di una spesa o consumo effettuati.\nCaratteristiche.\nLo scontrino fiscale contiene il corrispettivo del totale di spesa (importo complessivo, IVA compresa), quantit\u00e0 e descrizione di quanto acquistato/consumato, gli elementi temporali della transazione nonch\u00e9 i riferimenti dell'esercente. Insieme ad altri dettagli, ad esempio il numero progressivo giornaliero di scontrini emessi, deve contenere il logotipo fiscale ovvero la sigla \"MF\" seguita da una serie di lettere e numeri.\nNon \u00e8 obbligatorio che i diversi articoli siano identificati (in questi casi compare una dicitura generica tipo \"Reparto 1\") ovvero la natura, qualit\u00e0 e quantit\u00e0 di ogni bene venduto o somministrato. Quando la cassa contiene la lista dei codici/articoli per scelta dell'esercente (come il tagliando rilasciato dal supermercato) oppure per disposizione di legge (ad esempio lo scontrino rilasciato dalla farmacia), allora si parla di scontrino parlante. Pertanto, gli importi parziali (ovvero per singolo articolo) non devono essere obbligatoriamente presenti, sebbene ci\u00f2 sia raro (in quelli analitici ovviamente la presenza dei subtotali \u00e8 elemento qualificante).\nNon sempre lo scontrino fiscale \u00e8 rilasciato a fronte del relativo pagamento: ad esempio nel caso di cessioni a titolo gratuito, campionatura o simili. Oppure quando vi sono prestazioni continuative a cui segue una fattura riepilogativa. Ma pure se, per qualsiasi motivo, non si \u00e8 potuto eseguire il pagamento da parte del cliente. \nLo scontrino \u00e8 generato attraverso un registratore di cassa e pu\u00f2 essere rilasciato, quando previsto dalle norme, al posto della ricevuta fiscale. Lo scontrino deve riportare anche il numero della specifica cassa dell'esercizio usata. Se \u00e8 esplicitamente richiesta dal cliente, l'esercente deve emettere la fattura. Specie nei punti di cassa evoluti, lo scontrino comprende (generalmente in fondo) anche la parte dell'eventuale pagamento tramite POS: in questo modo non c'\u00e8 bisogno di stampare un secondo tagliando separato.\nLa legge permette all'esercente di scegliere tra emissione di scontrino o ricevuta o entrambi.\nPreconto.\nNegli esercizi dove si somministrano alimenti e bevande \u00e8 spesso utilizzato il \"preconto\". Il preconto \u00e8 la ricevuta consegnata al cliente prima dell'emissione dello scontrino fiscale al fine di agevolare la successiva fase di pagamento. Il \"preconto\", similmente alla cosiddetta \"comanda\", non \u00e8 un documento fiscale ma ha un'utilit\u00e0 gestionale interna all'esercizio nonch\u00e9 serve al cliente per sapere a quanto ammonta la spesa. Quando \u00e8 utilizzato il preconto, esso deve riportare obbligatoriamente la dicitura \"documento non fiscale\" o simili. In altri settori (es. rivendita di materiali) il \"buono di magazzino\" svolge la stessa funzione del preconto.\nA volte viene fraudolentemente fornito un preconto al posto dello scontrino fiscale definitivo. N\u00e9 comanda n\u00e9 preconto n\u00e9 buono di magazzino riportano il logotipo MF. Anche \"strisciate\" di calcolatrici o di bilance sono a volte fatte furbescamente scambiate per scontrini fiscali, sebbene la legge obblighi a riportare esplicitamente sul documento la non validit\u00e0 fiscale o diciture equivalenti. Quando l'esercizio o il libero professionista \u00e8 in contabilit\u00e0 semplificata, il pagamento elettronico (a fronte di questi \"tagliandi\") non rileva fiscalmente in quanto non vi \u00e8 obbligo di registrazione contabile della liquidit\u00e0.\nItalia.\nLa legge 26/01/1983 n. 18 introdusse lo scontrino fiscale ed \u00e8 stata abrogata per l'introduzione di quello elettronico (che \u00e8 fiscale solo verso l'Agenzia delle Entrate non verso il ricevente). Tra le altre cose prevedeva che lo scontrino fosse emesso al momento della consegna dei beni, senza un obbligo normativo di emetterlo con dicitura \"importo non pagato\". La circolare 10 giugno 1983 n. 60 prevedeva questa dicitura come opzione nel caso in cui il cedente avesse deciso di annotare l'operazione al momento del pagamento e non alla consegna dei beni.\nScontrino elettronico.\nIn Italia lo scontrino fiscale \u00e8 stato progressivamente (vedi sotto) sostituito dallo scontrino commerciale (vedi sotto), a meno che il cliente non richieda esplicitamente la fattura. Questo documento cartaceo, rilasciato all'avventore, presuppone l'emissione del cosiddetto \"scontrino elettronico\" (questo s\u00ec con valenza fiscale), trasmesso in automatico dal sistema all'Agenzia delle Entrate mediante registratore telematico (tracciato XML giornaliero) interfacciato al consueto software di cassa. L'introduzione dello scontrino digitale (o, pi\u00f9 correttamente, tracciato telematico dei corrispettivi giornalieri) \u00e8 stata del tutto trasparente per i consumatori. L'unico cambiamento riscontrabile \u00e8 che i nuovi scontrini cartacei consegnati al cliente riportano diciture simili a \"\" (ovviamente senza pi\u00f9 riportare il logotipo MF ma la sigla RT = Registratore Telematico, seguito dal relativo codice identificativo) e devono essere numerati (alcuni impostano il software in modo da specificare sullo scontrino anche la matricola del server e della singola cassa). Ovviamente, le casse devono essere omologate (nuove o adattate se possibile tecnicamente) per l'utilizzo come registratore telematico con invio automatico e diretto dei tracciati all'Agenzia delle Entrate del territorio di pertinenza.\nPer l'esercente l'obbligo di cassa con registratore telematico ha permesso di semplificare molti adempimenti fiscali (registro corrispettivi abolito, eliminazione procedure manuali, verificazione periodica biennale, dati di vendita gi\u00e0 interrogabili digitalmente, ecc.).\nLegislazione.\nDal 2006 i soggetti della GDO possono emettere legittimamente ed esplicitamente \"scontrini non fiscali\" (ai sensi dell\u2019art. 1, co. 429 della L. 311/2004) validi comunque come prova di acquisto per i diritti sulla garanzia. Il provvedimento \u00e8 stato reso possibile grazie all'invio telematico dei corrispettivi all'Agenzia delle Entrate di riferimento.\nIn Italia, dal 1\u00ba gennaio 2017, per i commercianti e artigiani che hanno scelto questa opzione, \u00e8 possibile non rilasciare pi\u00f9 lo scontrino cartaceo di tipo fiscale qualora si siano dotati di casse che permettono di inviare i dati per via telematica all'Agenzia delle entrate di competenza. Il provvedimento dell'ottobre 2016 fa capo al D. Lgs. n. 127/2015.\nDal 1\u00ba luglio 2019, per effetto del decreto fiscale n. 119/2018, collegato alla legge di bilancio 2019 in attuazione del decreto legge 127/2015, si \u00e8 esteso l'obbligo (facoltativo dal 2017) per gli esercenti di dotarsi di registratore di cassa telematico (trasmissione diretta dei corrispettivi giornalieri con l'Agenzia delle Entrate), estensione che si \u00e8 completata definitivamente il 01/01/2020 anche per i piccoli esercizi. Pertanto, anche in questi casi il vecchio documento \u00e8 stato sostituito da uno scontrino commerciale (senza pi\u00f9 valenza fiscale ma valido per tutte le altre necessit\u00e0 di evidenza documentata dell'acquisto) consegnato al cliente, mentre l'esercente invia il cosiddetto scontrino elettronico (con valenza fiscale) all'AE del territorio.\nIl provvedimento del luglio 2019 (esteso completamente dal gennaio 2020), sintetizzato giornalisticamente in \"scontrino elettronico\" (al compratore \u00e8 consegnato un documento cartaceo non pi\u00f9 fiscale ma con valenza commerciale, esplicitamente identificata), per esteso \u00e8 denominato dall'amministrazione finanziaria \"obbligo di memorizzazione e trasmissione telematica dei corrispettivi giornalieri per negozianti ed esercenti del commercio al minuto\" (il termine \"elettronico\" o \"digitale\" si riferisce a questo)."}
{"id": "6214494", "revid": "767487", "url": "https://it.wikipedia.org/wiki?curid=6214494", "title": "Richard Ofori (calciatore novembre 1993)", "text": "Carriera.\nClub.\nHa sempre giocato nel campionato ghanese.\nNazionale.\nViene convocato per la prima volta dalla Nazionale, e debutta, nel 2015."}
{"id": "6214500", "revid": "553803", "url": "https://it.wikipedia.org/wiki?curid=6214500", "title": "Moorilla Hobart International 2016", "text": ""}
{"id": "6214501", "revid": "110157", "url": "https://it.wikipedia.org/wiki?curid=6214501", "title": "Universit\u00e0 dell'Ovest di Timi\u0219oara", "text": "L'Universit\u00e0 dell'Ovest di Timi\u0219oara (in rumeno: Universitatea de Vest din Timi\u0219oara) \u00e8 un'universit\u00e0 fondata nel 1962 e situata a Timi\u0219oara in Romania.\nStruttura.\nL'universit\u00e0 \u00e8 organizzata nelle seguenti undici facolt\u00e0:"}
{"id": "6214502", "revid": "124123", "url": "https://it.wikipedia.org/wiki?curid=6214502", "title": "Heinz Zednik", "text": "Biografia.\nDopo gli studi a Vienna debutta nel 1964 a Graz ne La forza del destino."}
{"id": "6214503", "revid": "599013", "url": "https://it.wikipedia.org/wiki?curid=6214503", "title": "Samuel Tetteh", "text": "Carriera.\nClub.\nHa giocato nel campionato ghanese e austriaco.\nNazionale.\nCon la maglia della Nazionale ha esordito nel 2015, venendo poi convocato per la Coppa d'Africa 2017."}
{"id": "6214507", "revid": "553803", "url": "https://it.wikipedia.org/wiki?curid=6214507", "title": "Moorilla Hobart International 2016 - Qualificazioni singolare", "text": ""}
{"id": "6214526", "revid": "553803", "url": "https://it.wikipedia.org/wiki?curid=6214526", "title": "Moorilla Hobart International 2016 - Singolare", "text": ""}
{"id": "6214528", "revid": "1379117", "url": "https://it.wikipedia.org/wiki?curid=6214528", "title": "Moorilla Hobart International 2014", "text": ""}
{"id": "6214529", "revid": "1379117", "url": "https://it.wikipedia.org/wiki?curid=6214529", "title": "Moorilla Hobart International 2015", "text": ""}
{"id": "6214532", "revid": "553803", "url": "https://it.wikipedia.org/wiki?curid=6214532", "title": "Moorilla Hobart International 2016 - Doppio", "text": ""}
{"id": "6214534", "revid": "1379117", "url": "https://it.wikipedia.org/wiki?curid=6214534", "title": "Moorilla Hobart International 2015 - Singolare", "text": ""}
{"id": "6214535", "revid": "1379117", "url": "https://it.wikipedia.org/wiki?curid=6214535", "title": "Moorilla Hobart International 2015 - Doppio", "text": ""}
{"id": "6214538", "revid": "1379117", "url": "https://it.wikipedia.org/wiki?curid=6214538", "title": "Moorilla Hobart International 2015 - Qualificazioni singolare", "text": ""}
{"id": "6214542", "revid": "768068", "url": "https://it.wikipedia.org/wiki?curid=6214542", "title": "Eussantio", "text": "Eussantio () o Eussanzio () \u00e8 un personaggio della mitologia greca. Fu re dell'isola di Ceo.\nGenealogia.\nFiglio del re Minosse e di una telchina chiamata Dessitea (o Dessinoe).\nUna fonte lo indica come padre di Mileto e un'altra di Euxantidae.\nMitologia.\nSua madre (l'unica ad essere risparmiata dagli d\u00e8i quando sterminarono il popolo dei Telchini assieme a Macelo), conobbe Minosse sull'isola di Ceo dove questi era in viaggio e dopo essere divenuta una delle sue consorti, diede alla luce il piccolo Eussantio a cui spett\u00f2 il trono dell'isola.\nEussantio, riferendosi all'uccisione dei Telchini, disse di aver temuto la guerra con Zeus e con Poseidone ed aggiunse che in quella guerra gli dei mandarono un'intera terra e la sua gente nel Tartaro.\nIn seguito non condivise il proprio potere con il sistema talassico del padre essendo esclusivamente interessato al proprio dominio isolano.\nIn un'altra annotazione viene asserito come capostipite degli Eussantidi."}
{"id": "6214548", "revid": "117225173", "url": "https://it.wikipedia.org/wiki?curid=6214548", "title": "Phil Scott", "text": "Biografia.\nScott nasce a Barre, nel Vermont. Nel 1976 ha ottenuto una laurea alla Spaulding High School della sua citt\u00e0 e una seconda all'Universit\u00e0 del Vermont nel 1980, dove ha ricevuto un bachelor of science in educazione industriale. Ha iniziato a lavorare come operaio a Middlesex dopo aver conferito il diploma di liceo. Nel 1986 ne diventa co-proprietario.\nIscrittosi al partito repubblicano, Scott venne eletto al Senato per il Vermont nel 2000, a cui sono susseguiti altri quattro mandati fino al 2011. Durante la sua carriera di senatore, ha ricoperto la carica di vicepresidente del comitato trasporti e presidente della commissione delle istituzioni. In precedenza ha lavorato come membro del comitato di risorse naturali e dell'energia, cambiando le pratiche per la guida del bilancio di costruzione del capitale dello stato. Durante questo periodo ha servito per altre commissioni speciali, tra cui il Consiglio di nomina giudiziaria e del comitato del Consiglio legislativo.\nNel 2010 viene nominato dal candidato democratico alle elezioni governatoriali del Vermont Peter Shumlin come vicegovernatore. Dopo la vittoria di Shumlin, Scott viene eletto vicegovernatore, entrando in carica nel 2011. Manterr\u00e0 la sua carica per altri due mandati nel 2012 e nel 2014.\nNel 2016, dopo il ritiro del governatore Shumlin dalla ricandidatura, decide di candidarsi alle nuove elezioni, che si sono tenute in contemporanea con le elezioni presidenziali. Le elezioni hanno visto la vittoria di Scott, che ha battuto la democratica Sue Minter. \u00c8 entrato in carica il 5 gennaio successivo.\nIn occasione delle elezioni presidenziali del 3 novembre 2020, ha dichiarato di aver votato il candidato democratico Joe Biden, sostenendo che avrebbe riunito il paese pi\u00f9 di Trump. Ricandidatosi a governatore in contemporanea con le elezioni, viene rieletto con oltre il 68%, battendo lo sfidante democratico e suo vicegovernatore David Zuckerman.\nCome molti repubblicani del nord-est, Scott \u00e8 uno dei membri pi\u00f9 moderati del suo partito, con posizioni piuttosto progressiste su temi come le unioni civili, l'aborto e il diritto a portare armi."}
{"id": "6214553", "revid": "1379117", "url": "https://it.wikipedia.org/wiki?curid=6214553", "title": "Moorilla Hobart International 2014 - Singolare", "text": ""}
{"id": "6214554", "revid": "1379117", "url": "https://it.wikipedia.org/wiki?curid=6214554", "title": "Moorilla Hobart International 2014 - Qualificazioni singolare", "text": ""}
{"id": "6214556", "revid": "1379117", "url": "https://it.wikipedia.org/wiki?curid=6214556", "title": "Moorilla Hobart International 2014 - Doppio", "text": ""}
{"id": "6214557", "revid": "1379117", "url": "https://it.wikipedia.org/wiki?curid=6214557", "title": "Moorilla Hobart International", "text": ""}
{"id": "6214559", "revid": "765509", "url": "https://it.wikipedia.org/wiki?curid=6214559", "title": "Gokuj\u014d!! Mecha mote iinch\u014d", "text": ""}
{"id": "6214567", "revid": "111325", "url": "https://it.wikipedia.org/wiki?curid=6214567", "title": "Gusk\u014d Budori no Denki", "text": ""}
{"id": "6214568", "revid": "767487", "url": "https://it.wikipedia.org/wiki?curid=6214568", "title": "Liam (personaggio)", "text": ""}
{"id": "6214575", "revid": "619191", "url": "https://it.wikipedia.org/wiki?curid=6214575", "title": "Demi-chan wa kataritai", "text": ""}
{"id": "6214581", "revid": "305330", "url": "https://it.wikipedia.org/wiki?curid=6214581", "title": "Fiume Torsa", "text": ""}
{"id": "6214587", "revid": "1008732", "url": "https://it.wikipedia.org/wiki?curid=6214587", "title": "FRB 121102", "text": "FRB 121102 \u00e8 un lampo radio veloce rilevato dal radiotelescopio di Arecibo il 2 novembre 2012. \u00c8 stato il primo segnale di questo tipo di cui \u00e8 stata rilevata una ripetizione nel tempo e il primo ad essere stato localizzato. Ci\u00f2 \u00e8 avvenuto tramite osservazioni VLA, e, indipendentemente, grazie all\u2019utilizzo di tecniche interferometriche VLBI. Nel 2017, utilizzando lo strumento GMOS (Gemini Multi-Object Spectrograph) montato sul telescopio Gemini North \u00e8 stato possibile associare ad FRB121102 una controparte ottica, da cui si pensa che il segnale possa provenire. Questa \u00e8 stata classificata come una galassia nana a redshift z ~ 0.19 caratterizzata da bassa metallicit\u00e0 e avente un alto rate di formazione stellare.\nScoperta.\nIl primo lampo radio veloce, FRB 010724, \u00e8 stato individuato nel 2007 da dati raccolti nel 2001 presso l'osservatorio di Parkes, con il radiotelescopio di 64 m di diametro. Il radiotelescopio di Parkes \u00e8 stato, in effetti, il protagonista nella rilevazione degli FRB (dall'inglese \"fast radio burst\"), avendone individuati 16 dei 18 noti al 2016.\nFRB 121102 \u00e8 stato acquisito il 2 novembre 2012, alle 06:35:53 UT dal radiotelescopio di Arecibo (305 m di diametro), impegnato nel PALFA Survey del piano galattico. L'impulso \u00e8 durato . Al segnale \u00e8 stata attribuita una misura della dispersione pari a . Un radiotelescopio, per le sue modalit\u00e0 di funzionamento, non individua un punto specifico del cielo, ma raccoglie le onde radio secondo una certa direttivit\u00e0. Nel caso specifico, il fascio raccolto dal disco di Arecibo era centrato alle coordinate galattiche (\"l\" = 174,95\u00b0, \"b\" = -0,223\u00b0), nella costellazione dell'Auriga.\nLa scoperta \u00e8 risultata rilevante perch\u00e9 \u00e8 stata la prima ricezione di un FRB da un radiotelescopio differente da quello di Parkes, che fino ad allora era stato l'unico a rilevarne nell'emisfero celeste australe. FRB 121102, invece, proveniva da una sorgente dell'emisfero celeste boreale. Inoltre, nel 2010 era stata annunciata la scoperta di sedici impulsi radio, rilevati dall'osservatorio di Parkes, che presentavano caratteristiche analoghe a degli FRB, salvo il fatto di essere di chiara origine terrestre. La scoperta dei p\u00e8riti (\"peryton\" in inglese), come furono chiamati, aveva gettato un'ombra sull'interpretazione extragalattica per i lampi radio veloci. Sebbene il caso di FRB 121102 non risult\u00f2 conclusivo al riguardo, la misura della dispersione ottenuta per esso, suggeriva un'origine extragalattica come la pi\u00f9 probabile.\nRipetizioni.\nOsservazioni supplementari condotte attraverso il radiotelescopio di Arecibo nel maggio e nel giugno del 2015 hanno portato nel novembre dello stesso anno ad identificare dieci ripetizioni non periodiche di un lampo radio veloce, che per misura della dispersione e direzione della sorgente erano compatibili con FRB 121102. La scoperta risult\u00f2 particolarmente rilevante perch\u00e9 fino ad allora non era mai stata rilevata alcuna ripetizione di un FRB. Ci\u00f2 aveva condotto all'ipotesi che gli FRB fossero generati in fenomeni catastrofici; viceversa, la nuova scoperta suggeriva che la sorgente potesse sopravvivere all'evento che conduceva all'emissione del lampo, sebbene non fosse ancora possibile discriminare tra le varie ipotesi alternative proposte.\nUlteriori osservazioni condotte con il radiotelescopio di Arecibo e il radiotelescopio di Green Bank hanno condotto ad individuare altre 6 ripetizioni, una col primo e cinque col secondo, nei mesi di novembre e dicembre del 2015. Non diede per\u00f2 risultato la ricerca di una controparte ottica, nei raggi X o nell'infrarosso. Per ovviare a ci\u00f2, sono state condotte misure interferometriche combinando i dati raccolti dal radiotelescopio di Arecibo e dalla European VLBI Network (EVN). Ci\u00f2 ha condotto ad identificare una piccola galassia distante oltre 3 miliardi d'anni luce dalla Terra, sede di attivit\u00e0 di formazione stellare, come la sede della sorgente dell'impulso radio. La scoperta si \u00e8 guadagnata la copertina di \"Nature\".\nSuccessivi rilevamenti del segnale sono stati effettuati dal radiotelescopio FAST ad agosto 2019. Il ricevitore, che copre una gamma di frequenza da 1,05-1,45 GHz ha registrato dozzine di ulteriori impulsi.\nFAST ha ulteriormente studiato il segnale nel 2021, rilevando pi\u00f9 di 1600 eventi nel corso di 47 giorni. L'aperiodicit\u00e0 degli eventi, con cadenza quindi non ritmica, farebbe supporre che la sorgente possa essere diversa da un oggetto compatto isolato."}
{"id": "6214591", "revid": "161273", "url": "https://it.wikipedia.org/wiki?curid=6214591", "title": "FRB 010724", "text": ""}
{"id": "6214609", "revid": "15756", "url": "https://it.wikipedia.org/wiki?curid=6214609", "title": "Cross Wars", "text": "Cross Wars \u00e8 un film statunitense del 2017 diretto da Patrick Durham.\nTrama.\nCallan ritorna sulla scena con la sua squadra allo scopo di contrastare il ritorno del malefico Gunnar; ci andr\u00e0 di mezzo per forza di cose anche il poliziotto Frank Nitti detective in forza alla citt\u00e0 di Los Angeles.\nDistribuzione.\nIl film \u00e8 stato distribuito in Italia sotto forma di DVD il 15 febbraio 2017."}
{"id": "6214614", "revid": "85119979", "url": "https://it.wikipedia.org/wiki?curid=6214614", "title": "Tonari no 801-chan R", "text": ""}
{"id": "6214615", "revid": "124821108", "url": "https://it.wikipedia.org/wiki?curid=6214615", "title": "Pezzoro", "text": "Pezzoro \u00e8 una frazione del comune bresciano di Tavernole sul Mella, posta in altura rispetto al centro abitato.\nStoria.\nLa localit\u00e0 \u00e8 un piccolo villaggio montano della Val Trompia di antica origine.\nSebbene gi\u00e0 durante il governo veneto esistesse un coordinamento amministrativo della zona, Pezzoro divenne per la prima volta integralmente frazione di Pezzaze su ordine di Napoleone, ma gli austriaci annullarono la decisione al loro arrivo nel 1815 con il Regno Lombardo-Veneto.\nDopo l'unit\u00e0 d'Italia il paese non diede segni di crescita demografica. Fu il fascismo a decidere la soppressione del comune unendolo a Tavernole Cimmo."}
{"id": "6214616", "revid": "767487", "url": "https://it.wikipedia.org/wiki?curid=6214616", "title": "Masaru Kat\u014d (calciatore)", "text": ""}
{"id": "6214619", "revid": "380453", "url": "https://it.wikipedia.org/wiki?curid=6214619", "title": "NCAA Division I 2001 (pallavolo femminile)", "text": "La NCAA Division I 2001 si \u00e8 svolta dal 29 novembre al 15 dicembre 2001: al torneo hanno partecipato 64 squadre di pallavolo universitarie e la vittoria finale \u00e8 andata per la quinta volta alla Stanford University."}
{"id": "6214620", "revid": "767487", "url": "https://it.wikipedia.org/wiki?curid=6214620", "title": "Y\u016bta It\u014d", "text": "Carriera.\nNell'aprile 2019 viene ingaggiato dal ."}
{"id": "6214621", "revid": "628767", "url": "https://it.wikipedia.org/wiki?curid=6214621", "title": "Foresta costiera a mosaico di KwaZulu-Cape", "text": "La foresta costiera a mosaico di KwaZulu-Cape \u00e8 un'ecoregione dell'ecozona afrotropicale, definita dal WWF (codice ecoregione: AT0116), che si estende lungo la costa orientale del Sudafrica, nel KwaZulu-Natal e nella Provincia del Capo Orientale.\nTerritorio.\nLa foresta costiera a mosaico di KwaZulu-Cape occupa l'umida fascia costiera compresa tra l'oceano Indiano e i contrafforti dei monti dei Draghi. \u00c8 parte della serie di foreste costiere che si estendono lungo la costa africana dell'Indiano dal sud della Somalia fino al Sudafrica. Limite settentrionale dell'ecoregione \u00e8 il capo Santa Lucia, nel KwaZulu-Natal, dove cede il passo alla foresta costiera a mosaico del Maputaland. Limite meridionale \u00e8 il capo San Francisco, a est di Port Elizabeth, dove hanno inizio le foreste montane di Knysna-Amatole. L'ecoregione ha un clima stagionale umido subtropicale. Le precipitazioni annue variano tra 900 e 1500\u00a0mm. La parte settentrionale riceve in generale una quantit\u00e0 maggiore di precipitazioni, soprattutto in estate, mentre la parte meridionale riceve la maggior parte delle precipitazioni in inverno, subendo l'influenza della regione a clima mediterraneo situata pi\u00f9 a ovest. Le precipitazioni diminuiscono allontanandosi dalla costa; al di sopra dei 300 m (nel sud) o dei 450 m (a nord), la foresta costiera a mosaico \u00e8 rimpiazzata dalla macchia del Maputaland-Pondoland, pi\u00f9 secca, lungo le pendici dei monti dei Draghi.\nFlora.\nQuesta ecoregione comprende un mosaico di differenti comunit\u00e0 vegetali, come foreste costiere, foreste sabbiose, foreste che si sviluppano sulle dune, foreste secche conosciute con il nome di \"Alexandria forest\", praterie, boschetti di palme e macchie spinose. Le foreste tipiche sono formate da alberi sempreverdi, misti ad alberi decidui o semi-decidui. Il 40% delle specie di piante legnose \u00e8 endemico.\nFauna.\nLa regione \u00e8 ricca di mammiferi, soprattutto insettivori, pipistrelli, lagomorfi, roditori e carnivori. La talpa dorata gigante (\"Chrysospalax trevelyani\"), endemica dell'ecoregione, \u00e8 in pericolo di estinzione. Numerose sono anche le specie endemiche di rettili e anfibi, tra cui ricordiamo la rana di Boneberg (\"Natalobatrachus bonebergi\"), il camaleonte nano del Transkei (\"Bradypodion caffrum\"), lo scinco di G\u00fcnther (\"Scelotes guentheri\"), lo scinco apodo \"Acontias poecilus\" e il geco \"Cryptactites peringueyi\".\nConservazione.\nL'ecoregione \u00e8 considerata in pericolo critico: in quasi la met\u00e0 del territorio, la foresta \u00e8 stata danneggiata in qualche maniera. La minaccia principale \u00e8 costituita dallo sfruttamento delle risorse naturali della foresta. Le aree protette coprono solamente il 9% dell'ecoregione, suddivise in un gran numero di piccole riserve isolate, tra cui ricordiamo la riserva naturale di Amatikulu, la riserva naturale di East London Coast, la riserva naturale di Great Fish River, la riserva naturale di Geelkrans, la riserva naturale di Sunshine Coast, la riserva naturale Vernon Crookes, la riserva naturale di Woody Cape, la riserva di caccia di Hluleka."}
{"id": "6214623", "revid": "181699", "url": "https://it.wikipedia.org/wiki?curid=6214623", "title": "Eduardo Brettoni", "text": "Biografia.\nEduardo Brettoni nacque a Barberino Val d'Elsa il 4 ottobre 1864; frequent\u00f2 a Roma l'Almo Collegio Capranica e la Gregoriana, conseguendo la laurea in filosofia, teologia e \"utroque iure\". Venne ordinato sacerdote il 17 dicembre 1887 nella Basilica di San Giovanni in Laterano dal cardinale Lucido Maria Parocchi.\nA Firenze fu canonico della Basilica di San Lorenzo; ricopr\u00ec inoltre l'incarico di direttore spirituale del seminario e fu professore di teologia morale.\nFu eletto Vescovo di Reggio Emilia, in successione ad Arturo Marchi, il 12 ottobre 1910 da Pio X e consacrato il 13 novembre dello stesso anno.\nNel 1925 affid\u00f2 la custodia del santuario di Bismantova all'Ordine di San Benedetto di Parma.\nIl suo episcopato a Reggio Emilia, lungo trentacinque anni, attravers\u00f2 le due guerre mondiali. La sua figura risulta una delle pi\u00f9 complesse e rilevanti della chiesa reggiana degli ultimi secoli. Il suo impegno nel sostenere l'Azione Cattolica e gli istituti religiosi, unito al coraggio nel difendere il popolo e i suoi preti, lo equiparano all'antica figura del vescovo \"defensor civitatis\".\nIndebolito e malato mor\u00ec il 13 novembre 1945. Gli succedette Beniamino Socche.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6214634", "revid": "200568", "url": "https://it.wikipedia.org/wiki?curid=6214634", "title": "Paul Strudel", "text": "Biografia.\nSi form\u00f2 in Italia e introdusse in Austria lo stile berniniano, pur senza esercitare un vero influsso. \nDal 1684 a Vienna, dove realizz\u00f2 tre statue per il principe del Liechtenstein; l'alto compenso che ricevette caus\u00f2 l'invidia degli altri scultori tedeschi presenti nella capitale. In seguito collabor\u00f2 alla realizzazione della colonna della peste e, tra il 1696 e il 1708, scolp\u00ec una serie di statue degli Asburgo, portata a termine dal fratello Peter. Attualmente queste statue si trovano sparse tra Laxenburg, Franzensburg e la biblioteca nazionale di Vienna."}
{"id": "6214636", "revid": "287204", "url": "https://it.wikipedia.org/wiki?curid=6214636", "title": "Herc\u00edlio Luz Futebol Clube", "text": "LHerc\u00edlio Luz Futebol Clube, meglio noto come Herc\u00edlio Luz, \u00e8 una societ\u00e0 calcistica brasiliana con sede nella citt\u00e0 di Tubar\u00e3o, nello stato di Santa Catarina.\nStoria.\nIl club \u00e8 stato fondato il 28 dicembre 1918. Ha vinto il Campionato Catarinense nel 1957 e nel 1958. L'Herc\u00edlio Luz ha partecipato alla Ta\u00e7a Brasil nel 1959, dove \u00e8 stato eliminato al primo turno dall'Atl\u00e9tico Paranaense."}
{"id": "6214676", "revid": "1305772", "url": "https://it.wikipedia.org/wiki?curid=6214676", "title": "Limes &amp; Napoleon", "text": "Limes &amp; Napoleon, scritto Limes + Napoleon sulla copertina, \u00e8 un videogioco che rappresenta una sfida tra due robot, pubblicato nel 1989 per Amiga e Commodore 64 dall'editrice tedesca EAS Software. La versione di origine fu quella per Commodore 64, interamente realizzata da Andreas Mettler, che nel suo cita anche l'esistenza di una conversione per Atari ST, ma non ne risulta alcuna traccia.\nModalit\u00e0 di gioco.\nIl gioco \u00e8 per un giocatore contro il computer o per due giocatori in competizione; in entrambi i casi i due avversari controllano rispettivamente i robot Limes e Napoleon che si affrontano in una specie di competizione sportiva. La schermata di gioco \u00e8 sempre divisa in due orizzontalmente e ogni met\u00e0 mostra la visuale centrata su uno dei robot. L'arena, bidimensionale, \u00e8 mostrata con visuale di profilo a scorrimento orizzontale.\nL'obiettivo del gioco \u00e8 prendere la \"Glidstar\", una stellina luminosa che si trova al centro dell'arena e portarla alla porta dell'avversario per segnare punti.\nLimes e Napoleon hanno l'aspetto di sfere dotate di gambe e di una specie di proboscide con cui raccolgono la stella. Oltre a correre a destra e sinistra, hanno la capacit\u00e0 di appallottolarsi e rotolare, mossa utilizzabile per colpire l'avversario, stordirlo momentaneamente e fargli perdere il possesso della stella. Ci sono piattaforme sopraelevate sulle quali i robot possono saltare. La velocit\u00e0 del proprio robot pu\u00f2 essere regolata durante la partita su tre valori. Ciascun robot ha inoltre un secondo corpo alternativo, e pu\u00f2 passare quando vuole dal controllo dell'uno al controllo dell'altro.\nSono disponibili 10 diverse arene e in ogni partita ci si affronta su due di esse, ciascuna selezionabile da uno dei giocatori, in due tempi di durata predeterminata. Possono essere presenti diversi elementi speciali come teletrasporti, ascensori, nastri trasportatori. Occasionalmente pu\u00f2 fare delle rapide apparizioni un terzo robot che tende a ostacolare il contendente che sta vincendo."}
{"id": "6214709", "revid": "648716", "url": "https://it.wikipedia.org/wiki?curid=6214709", "title": "HIP 68468", "text": "HIP 68468 \u00e8 una stella analoga al Sole nella costellazione del Centauro, di magnitudine apparente 9,36 e distante circa 300 anni luce dal sistema solare. Nel 2016, tramite lo spettrografo HARPS situato all'osservatorio di La Silla in Cile, un gruppo di astronomi ha scoperto due esopianeti orbitanti attorno ad essa.\nCaratteristiche.\nHIP 68468 \u00e8 una nana gialla molto simile al Sole, leggermente pi\u00f9 massiccia, con un temperatura superficiale di 5857 kelvin, appena 80 K in pi\u00f9 della temperatura della nostra stella. Il suo tipo spettrale \u00e8 G3V, il quale indica che \u00e8 una stella di sequenza principale, tuttavia, avendo un'et\u00e0 stimata in 6 miliardi di anni rispetto ai 4,7 miliardi di anni del Sole, ed essendo leggermente pi\u00f9 massiccia, si trova in uno stadio evolutivo un po' pi\u00f9 avanzato del Sole e sta probabilmente terminando l'idrogeno da fondere all'interno del nucleo, avviandosi verso lo stadio di subgigante, durante il quale aumenter\u00e0 le sue dimensioni mentre la temperatura superficiale si abbasser\u00e0.\nLa sua peculiarit\u00e0 \u00e8 la notevole abbondanza di elementi come il litio, quattro volte pi\u00f9 presente di quanto non lo sia nel Sole, cos\u00ec come l'abbondanza di altri elementi pesanti non comuni in stelle relativamente vecchie come HIP 68468. Il litio infatti si consuma col passare del tempo dentro le calde atmosfere stellari, al contrario di ci\u00f2 che avviene sui pi\u00f9 freddi pianeti.\nPianeti inglobati.\nSecondo gli scienziati, l'unica causa che spiega l'abbondanza del litio e di altri elementi refrattari al calore in HIP 68468, \u00e8 l'assimilazione di alcuni pianeti, avvenuta in un passato relativamente recente su scala astronomica. Secondo le teorie di formazione planetaria, un pianeta gigante come HIP 68468 c (ben pi\u00f9 massiccio di Nettuno) difficilmente pu\u00f2 essersi formato in quella zona interna del sistema; pi\u00f9 probabile che i pianeti si siano formati in una zona pi\u00f9 remota, e solo successivamente sia avvenuta una migrazione verso l'interno. Durante quella fase alcuni pianeti potrebbero essere stati espulsi dal sistema mentre altri potrebbero essersi avvicinati troppo alla stella fino al punto da essere assorbiti e distrutti, lasciando nell'atmosfera stellare l'abbondanza di litio quale traccia dell'evento passato.\nIl litio e gli altri elementi rocciosi scoperti in HIP 68468 equivalgono ad una massa sei volte quella della Terra. Gli autori dello studio, che da anni stanno monitorando una sessantina di stelle considerate gemelle del Sole, affermano che nei loro studi il 15% di queste mostra un eccesso di litio nelle loro atmosfere, e anche in quei casi la spiegazione pi\u00f9 probabile \u00e8 l'assorbimento di pianeti da parte delle stelle madri, cos\u00ec come avvenuto per HIP 68468.\nSistema planetario.\nI due pianeti, HIP 68468 b e HIP 68468 c, sono stati scoperti con il metodo della velocit\u00e0 radiale tramite lo strumento HARPS, in grado di misurare con estrema precisione la velocit\u00e0 radiale della stella e le sue variazioni. Il pianeta \"b\", avente una massa quasi 3 volte quella terrestre, orbita ad appena 0,03 UA dalla stella madre, vale a dire circa 4,5 milioni di chilometri da essa, mentre il pianeta \"c\" \u00e8 un gigante gassoso del tipo nettuniano caldo, con una massa di e un'orbita con semiasse maggiore di 0,66 UA."}
{"id": "6214731", "revid": "1652635", "url": "https://it.wikipedia.org/wiki?curid=6214731", "title": "Jean Failler", "text": "Biografia.\nNasce da una famiglia di lavoratori, il padre carpentiere e la madre lavandaia. Dopo aver ottenuto il diploma di contabile a 17 anni lavora come impiegato postale e poi in un'assicurazione, prima di svolgere il servizio militare nella marina in Algeria.\nSi indirizza alla scrittura dopo aver vinto il concorso nazionale di Metz con un testo teatrale nel 1983. In seguito scrive altri testi teatrali prima di pubblicare il suo primo romanzo storico nel 1992, \"L'ombre du V\u00e9t\u00e9ran\".\nNel 1992 pubblica il primo romanzo che ha per protagonista l'ispettrice di polizia Mary Lester. Nel 1998, la protagonista Mary Lester viene portata sugli schermi televisivi di France 3 con una riduzione del romanzo Mar\u00e9e blanche. La buona accoglienza del pubblico fece propendere la produzione a realizzare una intera serie. La scelta degli sceneggiatori di intervenire pesantemente nella trama dei racconti hanno spinto l'autore a rinunciare a proseguire nell'esperienza dopo solo sette episodi. Uno dei racconti della serie, I diamanti dell'Arciduca, \u00e8 stato adattato in una versione a fumetti, disegnata da Olivier Bron.\nTra le sue opere anche una serie di romanzi d'avventura per ragazzi con protagonisti Filosec e Biscoto.\nOpere.\nSerie Mary Lester.\nLe opere originarie in francese sono state pubblicate prima da Editions Alain Bargain e in seguito dalle \u00c9ditions du Pal\u00e9mon. In Italia tutti i volumi sono usciti a cura di Robin Edizioni."}
{"id": "6214736", "revid": "110157", "url": "https://it.wikipedia.org/wiki?curid=6214736", "title": "PGC 1000714", "text": "PGC 1000714 (o 2MASX J1123164-0840067) \u00e8 una galassia peculiare situata prospetticamente nella costellazione del Cratere alla distanza di 355 milioni di anni luce dalla Terra.\nHa una morfologia di una galassia di tipo Hoag cio\u00e8 una galassia ad anello costituita da una nucleo centrale di tipo ellittico circondata da due anelli di stelle ben distanziati e concentrici e che non sono connessi da ponti di materia. Gli spazi creatisi tra le varie strutture sono quindi relativamente vuoti o contengono ammassi aperti di stelle, comunque non visibili data la grande distanza. L'anello pi\u00f9 esterno \u00e8 costituito da giovani stelle di colore blu.\n\u00c8 un tipo di galassia estremamente raro che ammonta a circa lo 0,1% di tutte le galassie. Sono ancora ignoti i meccanismi con i quali si formano queste galassie, ma si ipotizza che questa tipologia sia il risultato di interazioni con un'altra galassia avvenute negli ultimi 2-3 miliardi di anni."}
{"id": "6214745", "revid": "1873126", "url": "https://it.wikipedia.org/wiki?curid=6214745", "title": "Ester Postiglione", "text": ""}
{"id": "6214756", "revid": "287204", "url": "https://it.wikipedia.org/wiki?curid=6214756", "title": "Libor Pesek", "text": ""}
{"id": "6214757", "revid": "287204", "url": "https://it.wikipedia.org/wiki?curid=6214757", "title": "San Pietro (El Greco)", "text": "San Pietro \u00e8 un dipinto di El Greco eseguito nel 1608 durante il suo ultimo periodo toledano e si conserva nel Monastero dell'Escorial (Madrid).\nAnalisi.\nL'Apostolo Pietro \u00e8 raffigurato nella parte superiore a una montagna portando le chiavi della Chiesa le quali sono state conferite da Ges\u00f9.\n\u00c8 notoria la sproporzione fra la testa e il corpo, come \u00e8 abituale nell'opera del pittore. L'anatomia si perde nel vestito, dando l'impressione d'essere una figura squallida. L'effetto tormentoso del cielo impregna di misticismo questo insieme."}
{"id": "6214760", "revid": "1175439", "url": "https://it.wikipedia.org/wiki?curid=6214760", "title": "2MASX J1123164-0840067", "text": ""}
{"id": "6214761", "revid": "1924342", "url": "https://it.wikipedia.org/wiki?curid=6214761", "title": "Shape of You", "text": "Shape of You \u00e8 un singolo del cantautore britannico Ed Sheeran, pubblicato il 6 gennaio 2017 come secondo estratto dal quinto album in studio \"\u00f7\".\nNel 2018 il singolo ha vinto il Grammy Award alla miglior interpretazione pop solista. Considerato il numero di riproduzioni in streaming, \u00e8 il terzo singolo pi\u00f9 venduto di sempre nel Regno Unito con oltre 2 milioni e mezzo di copie vendute.\nDescrizione.\nPubblicato in contemporanea a \"Castle on the Hill\", il brano \u00e8 stato composto da Sheeran insieme a Johnny McDaid e Steve Mac e presenta influenze tropical house, dancehall e R&amp;B. Secondo quanto dichiarato dal cantautore in un'intervista concessa a BBC Radio 1, il brano era stato pensato in origine per la cantante Rihanna.\nIl cantante britannico in un secondo momento ha aggiunto nei crediti ufficiali del brano depositati presso l'ASCAP Kandi Burruss, Tameka Cottle e Kevin Briggs, autori di \"No Scrubs\" del gruppo TLC, dopo che diversi utenti di Internet avevano riscontrato somiglianze tra \"No Scrubs\" e \"Shape of You\", specialmente nel pre-ritornello di quest'ultimo.\nVideo musicale.\nIl 5 gennaio 2017 Sheeran ha presentato il lyric video del singolo, uscito in contemporanea con quello di \"Castle on the Hill\".\nIl video musicale vero e proprio, diretto da Jason Koenig, \u00e8 stato pubblicato il 30 gennaio dello stesso anno e ha come protagonista la ballerina statunitense Jennie Pegouskie e l'ex lottatore di sumo giapponese Yamamotoyama Ry\u016bta. Il video ha ottenuto un enorme successo, divenendo a inizio 2019 il secondo pi\u00f9 visto in assoluto nella storia di YouTube, con oltre quattro miliardi di visualizzazioni sulla piattaforma.\nTracce.\nTesti e musiche di Ed Sheeran, Johnny McDaid e Steve Mac.\nSuccesso commerciale.\n\"Shape of You\" ha debuttato al primo posto della Official Singles Chart il 13 gennaio 2017, vendendo copie durante la prima settimana di messa in commercio. Contemporaneamente Sheeran ha debuttato al secondo posto con il singolo \"Castle on the Hill\", diventando l'unico artista nella storia del Regno Unito ad aver debuttato con due diversi brani nelle prime due posizioni in classifica durante la medesima settimana. \"Shape of You\" ha mantenuto il primo posto per 13 settimane consecutive, pi\u00f9 un'ulteriore settimana inframezzata dal primo posto di \"Sign of Times\" di Harry Styles. Nel luglio 2017 il singolo ha raggiunto quota 184 milioni di streaming, diventando il brano pi\u00f9 riprodotto di sempre su Spotify nella storia del Regno Unito. \u00c8 stato il brano pi\u00f9 venduto e riprodotto dell'anno con oltre copie vendute e 248 milioni di streaming durante il 2017.\nNegli Stati Uniti d'America il singolo ha debuttato in vetta alla Billboard Hot 100, il primo nella carriera del cantautore; contemporaneamente \"Castle on the Hill\" ha debuttato al sesto posto, rendendo Sheeran il primo artista nella storia della classifica a far debuttare due brani nella top 10 durante la medesima settimana. \"Shape of You\" ha mantenuto il primo posto per 12 settimane non consecutive. Il 28 agosto 2017 il brano ha stabilito il record di 33 settimane consecutive nella top 10, rompendo un primato che durava da quasi vent'anni con le 32 settimane di permanenza registrate da \"How Do I Live\" di LeAnn Rimes nel 1998. Tale record \u00e8 stato poi a sua volta superato da \"Circles\" di Post Malone nel 2020. All'agosto 2017 \"Shape of You\" aveva venduto 2,3 milioni di copie e registrato 799,7 milioni di streaming negli Stati Uniti.\nGlobalmente, \"Shape of You\" ha raggiunto oltre un miliardo di streaming su Spotify nel giugno 2017. Pochi mesi dopo \u00e8 diventato il brano pi\u00f9 riprodotto di sempre nella storia della piattaforma, superando \"One Dance\" di Drake."}
{"id": "6214764", "revid": "1782831", "url": "https://it.wikipedia.org/wiki?curid=6214764", "title": "11 Short Stories of Pain &amp; Glory", "text": "11 Short Stories of Pain &amp; Glory \u00e8 il nono album in studio del gruppo musicale statunitense Dropkick Murphys, pubblicato il 6 gennaio 2017."}
{"id": "6214766", "revid": "354397", "url": "https://it.wikipedia.org/wiki?curid=6214766", "title": "Cloruro di piombo(II)", "text": ""}
{"id": "6214767", "revid": "965985", "url": "https://it.wikipedia.org/wiki?curid=6214767", "title": "Night People (You Me at Six)", "text": "Night People \u00e8 il quinto album in studio del gruppo rock inglese You Me at Six, pubblicato il 6 gennaio 2017."}
{"id": "6214768", "revid": "1305772", "url": "https://it.wikipedia.org/wiki?curid=6214768", "title": "Castle on the Hill", "text": "Castle on the Hill \u00e8 un singolo del cantautore britannico Ed Sheeran, pubblicato il 6 gennaio 2017 come primo estratto dal quinto album in studio \"\u00f7\".\nDescrizione.\nComposto da Sheeran stesso insieme a Benny Blanco e pubblicato in contemporanea a \"Shape of You\", si tratta di un brano rock e folk pop influenzato dalle musiche di Bruce Springsteen.\nIl castello citato nella canzone \u00e8 il Castello di Framlingham, situato nella citt\u00e0 dove il cantante ha trascorso la propria infanzia.\nTracce.\nTesti e musiche di Ed Sheeran e Benjamin Levin.\nSuccesso commerciale.\n\"Castle on the Hill\" ha debuttato al 2\u00ba posto della Official Singles Chart il 13 gennaio 2017, dietro solamente all'altro singolo di Sheeran \"Shape of You\", pubblicato lo stesso giorno. Il cantante \u00e8 divenuto cos\u00ec l'unico artista nella storia del Regno Unito ad aver debuttato con due diversi singoli nelle prime due posizioni in classifica durante la medesima settimana.\nNegli Stati Uniti d'America il singolo ha debuttato al 6\u00ba posto della Billboard Hot 100, mentre \"Shape of You\" ha debuttato al vertice, rendendo Sheeran il primo artista nella storia della Billboard Hot 100 a far debuttare due brani nella top ten durante la medesima settimana."}
{"id": "6214769", "revid": "465169", "url": "https://it.wikipedia.org/wiki?curid=6214769", "title": "Feel Me", "text": ""}
{"id": "6214770", "revid": "344503", "url": "https://it.wikipedia.org/wiki?curid=6214770", "title": "Rings (film 2017)", "text": ""}
{"id": "6214771", "revid": "118683946", "url": "https://it.wikipedia.org/wiki?curid=6214771", "title": "Giochi di strada", "text": "I giochi di strada sono quelli praticati in spazi aperti, pi\u00f9 o meno estesi, di solito nelle vicinanze dell'abitazione dei giocatori rappresentati da ragazzi o adolescenti. Questi giochi non richiedono l'uso di strumenti particolarmente costosi e, pi\u00f9 spesso, sono divertimenti del tutto gratuiti. La gratuit\u00e0, o quasi, di questi giochi permette a chiunque di parteciparvi specie se il luogo dove si gioca \u00e8 uno spazio aperto al pubblico dove si incontrano abitualmente i ragazzi.. Molti di questi giochi di strada, alcuni di antica origine, per le mutate condizioni sociali non sono pi\u00f9 praticati.\nI carrettini.\nNegli anni del secondo dopoguerra in Italia il traffico automobilistico era cos\u00ec rarefatto che non costituiva un grave pericolo per l'incolumit\u00e0 dei giovani giocatori i quali non erano particolarmente disturbati dalla presenza delle auto tant'\u00e8 vero che nelle strade, le preferite erano quelle in particolare pendenza, non era raro in quegli anni assistere alla discesa vertiginosa dei \"carrettini\", una specie di mezzo di locomozione che funzionava autonomamente soltanto in discesa e che era costruito dallo stesso pilota con rimediate assi di legno inchiodate a formare un triangolo con alle estremit\u00e0 per ruote quattro cuscinetti a sfera, o altre rotelle di varia origine. Due \"ruote\" venivano fissate a una sorta di manubrio, di solito un pezzo di manico di scopa, che funzionava tramite una corda legata alle estremit\u00e0 che tirata dal guidatore gli permetteva di effettuare svolte che spesso finivano con un ribaltamento poich\u00e9 su i freni non si poteva far grande affidamento essendo costituiti molto spesso da bastoni legati al telaio ed inclinati verso l'asse posteriore.\nQuando si voleva frenare non si doveva fare altro che tirare verso l'alto la parte anteriore del bastone, che abbassando la parte posteriore, la portava a strisciare contro il fondo stradale. Naturalmente le discese potevano essere anche collettive con pi\u00f9 \"piloti\" che si sfidavano a chi raggiungeva per primo il traguardo. Oggi questo gioco sopravvive nella forma del \"Derby Casse di Sapone\", una gara che a settembre si svolge nelle vie del paese di Porza. Il gioco nasce negli Usa nel 1933 con macchinine costruite con le cassette di legno usate per trasportare il sapone e giunge in Svizzera nel 1972.\nIl gioco con i carrettini in realt\u00e0 \u00e8 molto antico e, a parte i cuscinetti a sfera, non era molto diverso da quello praticato in tempi moderni. Nell'antica Roma i bambini giravano per le strade con carrettini, di solito in legno, tirati da cani, capre, pecore. A Piazza Armerina nel mosaico del Vestibolo del Piccolo Circo di Villa Casale sono raffigurati quattro bighe trainate da oche, fenicotteri, colombacci e trampolieri. \u00c8 rappresentato anche un ragazzo che premia con un ramo di palma il vincitore. Vi erano carrettini nell'antica Roma che erano ancora pi\u00f9 semplici di quelli del mosaico di Villa Casale: erano infatti costruiti con un bastone con all'estremit\u00e0 una forcella munita di una sola ruota oppure di tre ruote, due posteriori e una davanti.\nAcchiapparella.\nTra i giochi che impegnano fisicamente i giocatori a misurarsi tra loro vi \u00e8 la diffusa acchiapparella con uno dei giocatori che viene prescelto per \"stare sotto\" il quale ha lo scopo di riuscire a toccare uno degli altri giocatori; se ci riesce, il giocatore che \u00e8 stato toccato prender\u00e0 il suo posto osservando la regola che chi \u00e8 stato toccato non potr\u00e0 ritoccare sul momento chi l'ha appena toccato. Di questo gioco vi sono numerose varianti tra le quali quelle praticate a Roma sono: il \"buzzico rampichino\", in cui i giocatori che scappano non possono essere catturati se si trovano in piedi su un piano rialzato e il pi\u00f9 semplice \"buzzico\" dove uno dei giocatori, disposti in cerchio, quando viene toccato da uno di loro che corre girando in cerchio, si \"salva\" se riesce a riprendere il suo posto. Perder\u00e0 invece se chi l'ha toccato giunge al suo posto occupandolo prima di lui.\nNascondino.\nIl gioco nascondino o rimpiattino (a Roma \"nisconnarella\") richiedeva spazi abbastanza ampi da offrire numerosi nascondigli. Chi con la conta era stato scelto di \"accecarsi\", chiudere gli occhi per non vedere dove i compagni andavano a nascondersi, doveva scoprire i nascondigli e correre a toccare il punto di partenza, gridando \"tana\". Il primo giocatore scoperto doveva quindi \"accecarsi\", ma se l'ultimo nascosto riusciva a sfuggire al cercatore e faceva \u00abtana, libera tutti\u00bb chi gi\u00e0 si era accecato doveva riaccecarsi.\nFigurine.\nLe figurine consistevano in un piccolo rettangolo di cartoncino con sopra stampato l'immagine di un atleta, di un attore del cinema, di animali ecc. che, incollate su un apposito album, permettevano di soddisfare il desiderio di collezionismo dei ragazzini. Era per\u00f2 difficile avere tutta la serie delle figurine perch\u00e9 queste erano vendute, di solito dai giornalai, in bustine dove erano raccolte a caso e quindi numerosi erano i doppioni che, con altri collezionisti, si potevano scambiare alla pari, una figurina con una figurina, oppure con un numero di figurine doppio o triplo o anche di pi\u00f9 quando si trattasse di figurine particolarmente rare. Il gioco delle figurine permetteva di avere un gran numero di figurine per gli scambi.\nI giocatori allora riuniti con i loro mazzetti di figurine vicini a un piano rialzato, di solito un muretto, facendo strisciare la figurina con la mano sulla superficie del piano la lanciavano verso l'orlo del marciapiede. Vinceva tutte le figurine rimaste in terra chi riusciva ad avvicinarsi di pi\u00f9 al ciglio del marciapiede.. Nella variante della \"scalinella\" vinceva chi riusciva a lanciare la figurina facendola sovrapporre a una che era gi\u00e0 in terra.\nScassaquindici.\nUn diverso modo di vincere le figurine o qualunque altro oggetto di scambio di rilievo per i ragazzini, compreso il denaro, era quello di giocare a scassaquindici, una specie di morra tra due giocatori che stabilita la posta tentavano di vincere lanciando contemporaneamente con una sola mano un certo numero di dita distese per raggiungere la somma di quindici risultante dalla somma delle dita dei due giocatori. \u00abAvendo scelto all'inizio del gioco quale dei due giocatori tenti per primo, stabilisce costui se continuare o fermarsi: nel primo caso, qualora si raggiunga un numero superiore a quindici, il punto spetta all'avversario; se invece decide di fermarsi, non volendo rischiare oltre, il gioco passa all\u2019altro, finch\u00e9 vince chi tra i due si \u00e8 avvicinato di pi\u00f9 a quindici.\u00bb\nQuando il gioco non aveva alcuno scopo venale ma veniva fatto solo come passatempo il vincitore poteva dare dei colpi, per quanti punti aveva raggiunto in pi\u00f9 dell'avversario, sulla spalla di chi aveva perso colpendola fortemente con la punta delle dita e contemporaneamente col palmo della stessa mano.\nBattimuro.\nUn gioco simile a quello con le figurine era il battimuro che si faceva con monetine di scarso valore che venivano lanciate contro un muro per farle rimbalzare sulla superficie della strada. Chi riusciva a lanciare la sua moneta a distanza di un palmo da quelle rimaste in terra poteva prendersele.. Una variante del gioco era quella per cui la monetina si lanciava da una distanza prefissata con l'intento di farla avvicinare il pi\u00f9 possibile a un muro permettendo cos\u00ec la vincita di tutte le monete pi\u00f9 distanti.\nNizza.\nUn gioco necessariamente legato alla strada \u00e8 quello della nizza (o lippa) una specie rudimentale di baseball che si serve di strumenti alla portata di tutti. Il gioco, con un numero di giocatori variabile, \u00e8 effettuato infatti con due pezzi di legno, generalmente ricavati dal manico di una scopa, uno di circa 15\u00a0cm in lunghezza con le estremit\u00e0 appuntite (chiamato \"lippino\"), l'altro lungo circa mezzo metro chiamato \"nizza\": si traccia a terra un cerchio ed un ovale per posizionare il lippino. La tecnica consiste nel colpire in tre tentativi con la nizza il lippino sull'estremit\u00e0 appuntita per farlo saltare e quindi colpirlo al volo e lanciandolo il pi\u00f9 lontano possibile. Il secondo giocatore o la squadra in difesa se riesce ad afferrare al volo il lippino elimina il lanciatore dal gioco. In caso contrario dal punto in cui \u00e8 finito il lippino, il difensore, tenendolo in pugno lo lancia in aria cercando di colpirlo e farlo entrare nel cerchio.\nPicchio.\nIl picchio \u00e8 una trottola fatta di un cono di legno con una punta in metallo attraversato da scanalature parallele su cui avvolgere una corda per dargli uno slancio vorticoso. Era considerato vincitore chi riusciva a farlo girare pi\u00f9 a lungo. Una variante del gioco era lo \"spaccapicchio\" che consisteva nel lanciare il picchio su quello che girava a terra di un altro giocatore al fine di spaccarlo.\nGioco delle palline.\nNei primi tempi della pratica del gioco le palline, o biglie, variamente colorate, erano costruite in coccio o in vetro e bisognava con abilit\u00e0 lanciare la propria pallina e colpire quella dell'avversario per farla entrare in una piccola buca del terreno. Anche questo gioco era praticato nell'antica Roma e ancora oggi \u00e8 possibile vedere delle piccole buche scavate sulla scalinata della basilica Giulia al Foro Romano.\nUna variante si svilupp\u00f2 intorno agli anni quando '70 cominciarono ad essere vendute delle palline di plastica, molto pi\u00f9 grandi di quelle precedenti, costituite da una semisfera colorata opaca e una trasparente con all'interno foto di atleti o altro. Il gioco consiste nel costruire un circuito, con il gesso o scavando in terra un canaletto, su cui far gareggiare le palline mosse con colpi delle dita.\nIn ogni variante lo scopo del gioco \u00e8 quello di vincere il maggior numero di biglie.\nIl telefono.\nUn gioco praticato soprattutto dai bambini pi\u00f9 piccoli era quello del \"telefono\" costruito con due barattoli collegati da uno spago che veniva fissato con un nodo nei buchi praticati nei barattoli che potevano essere sostituiti anche dalle coppette vuote del gelato. Ci si poteva cos\u00ec \"telefonare\" parlando nel barattolo o collocarlo su un orecchio per ascoltare.\nSchiaffo del soldato.\nLo schiaffo del soldato \u00e8 un gioco probabilmente molto antico poich\u00e9 se ne trova una generica testimonianza in Giulio Polluce, scrittore greco vissuto nel II sec. d.C., che cos\u00ec lo descrive nella sua opera \"Onomasticon\": \u00abChi sta sotto si copre gli occhi con le mani e deve indovinare con quale mano il compagno lo abbia colpito.\u00bb\nOggi di solito \u00e8 praticato da un gruppo numeroso di giocatori tra i quali viene estratto a sorte chi deve \"stare sotto\". Il giocatore prescelto deve stare con le spalle rivolte al gruppo, con una mano impedirsi la vista posteriore e con l'altra, che passa sotto l'ascella sporgendo dalla spalla, attendere che arrivi lo schiaffo sul palmo. Se indovina sar\u00e0 sostituito da chi ha dato lo schiaffo. Pu\u00f2 per\u00f2 accadere che il gruppo decida di mentire sull'autore dello schiaffo, cosicch\u00e9 chi sta sotto dovr\u00e0 subire, anche se indovina, una lunga sequela di schiaffi.\nTre-tre-gi\u00f9-gi\u00f9.\nQuesto gioco praticato fin dal XIX secolo a Roma e diffuso in Italia con varianti e nomi diversi: \"Uno monta la luna\", \"salto della quaglia\", \"merca\", \"la cavallina\", \"acchiana u patri cu tutti i so figghi,\" viene cos\u00ec descritto:\nLo stesso gioco conosce la variante di due squadre di ragazzi che si sfidano in una gara di abilit\u00e0 e resistenza. I ragazzi di una squadra a turno saltano su quelli dell'altra chini a formare una superficie di schiene ben unite per sopportare il peso di quelli che in sequenza vi saltano sopra. Se per\u00f2 uno dei saltatori tocca terra mentre sta a cavalcioni degli altri determina la sconfitta di tutta la sua squadra: avviene lo stesso se i saltati resistono ai salti non sfaldandosi ma rimanendo uniti sino al salto dell'ultimo giocatore.\nUna terza variante del gioco prevede che ciascun saltatore a turno reciti il verso di una filastrocca che in alcuni casi prescrive che durante il salto si compia anche un particolare gesto. Per esempio si salta normalmente quando la filastrocca recita\n&lt;poem&gt;\nUno, monta la luna\nDue, er bue\nTre, la fija der re\necc.\n&lt;/poem&gt;\nMa al verso \u00abSei, er carcetto in culo - nel saltare si doveva dare un calcio nel sedere del saltato\u00bb e cos\u00ec via nel compimento di azioni che rendevano pi\u00f9 difficile il salto."}
{"id": "6214773", "revid": "599013", "url": "https://it.wikipedia.org/wiki?curid=6214773", "title": "Brian Orser", "text": "\u00c8 stato vincitore della medaglia d'argento alle Olimpiadi del 1984 e del 1988, campione del mondo nel 1987 e otto volte campione nazionale canadese (dal 1981 al 1988).\nNel 1988 si \u00e8 ritirato dalle gare e ha pattinato per quasi vent'anni a Stars On Ice. Come allenatore, ha guidato sia la sudcoreana Yuna Kim che il giapponese Yuzuru Hany\u016b a conquistare l'oro olimpico, rispettivamente nel 2010 la prima e nel 2014 e 2018 il secondo. \u00c8 anche allenatore del campione del mondo Javier Fernandez Lopez. \u00c8 allenatore al Toronto Cricket, Skating and Curling Club, in Canada.\nPrimi anni.\nBrian Orser \u00e8 nato a Belleville, in Ontario, ed \u00e8 cresciuto a Penetanguishene.\nCarriera.\nOrser ha vinto il suo primo titolo nazionale nella categoria junior, nel 1977. La stagione successiva, ha partecipato ai mondiali juniores, classificandosi quarto dietro il rivale Brian Boitano. Nel 1979 ha conquistato un secondo titolo nazionale a livello junior.\nNel 1980 \u00e8 passato nella categoria senior. Alla sua prima gara internazionale, la Vienna Cup, ha vinto il bronzo, piazzandosi poi quarto ai campionati canadesi di pattinaggio. Questa \u00e8 stata l'ultima volta in cui in questa competizione \u00e8 stato fuori dal podio.\nNella stagione 1980-1981, che ha seguito le Olimpiadi, Orser ha vinto l'argento al Nebelhorn Trophy, si \u00e9 piazzato sesto a Skate Canada International, e poi ha vinto il primo degli otto titoli nazionali che avrebbero seguito. Nel suo debutto ai mondiali si \u00e9 piazzato sesto. La stagione seguente, ha vinto la sua prima medaglia a Skate Canada e ai mondiali ha ottenuto il quarto posto. Migliorer\u00e0 questa posizione nel 1983, con un bronzo che gli offrir\u00e0 una buona posizione in preparazione alla stagione olimpica.\nGi\u00e0 quando ancora gareggiava nella categoria junior, Orser era stato il secondo uomo ad atterrare un triplo Axel, che all'epoca solo pochi pattinatori avevano tentato. Negli anni successivi, il canadese ha atterrato questo salto sempre pi\u00f9 frequentemente e con molta pi\u00f9 facilit\u00e0 rispetto agli altri pattinatori. Cos\u00ec, alle Olimpiadi non solo ha ottenuto la medaglia d'argento dietro Scott Hamilton, ma \u00e8 stato anche il primo uomo ad atterrare un triplo Axel in una competizione olimpica. Di nuovo dietro ad Hamilton ha vinto l'argento ai mondiali del 1984.\nNella stagione 1984-1985, dopo il ritiro dello storico rivale Brian Boitano, Brian avrebbe potuto essere campione incontrastato, ma a causa di alcune imperfezioni ai mondiali si \u00e9 piazzato solo secondo, dietro al russo Alexander Fadeev. Dopo questa gara quindi, per accumulare vantaggio su Fadeev, Orser ha cominciato a lavorare sull'aggiunta di un secondo triplo Axel nel suo programma: ai mondiali del 1987 \u00e8 diventato il primo pattinatore ad atterrare due tripli Axel in un programma libero e tre in una sola competizione. Vinse questa competizione.\nAlle Olimpiadi del 1988, Orser ha vinto una seconda medaglia d'argento, superato solo dal rivale Brian Boitano.\nHa vinto di nuovo l'argento ai mondiali del 1988, grazie in particolare ad un buon libero.\nDa questa stagione in poi, Orser ha lasciato le competizioni.\nCarriera come pattinatore professionale.\nDopo il ritiro dalle competizioni, Orser ha pattinato nei tour di Stars On Ice per quasi vent'anni, fino al 2007.\nCarriera come allenatore.\nOggi, Orser \u00e8 il principale allenatore di pattinaggio al Toronto Cricket Skating and Curling Club assieme a Tracy Wilson.\nTra i suoi allievi attualmente ci sono:\nIn passato, Orser ha allenato anche i seguenti pattinatori:\nVita privata.\nOrser \u00e8 apertamente gay. \u00c8 stato forzato a dichiarare la propria omosessualit\u00e0 nel novembre del 1998 a causa di una battaglia legale contro un suo ex-partner. Inizialmente, Orser temeva che ci\u00f2 avrebbe rovinato la sua carriera, ma da allora ha ottenuto il sostegno sia del pubblico che di altri pattinatori. Dal 2008 ha una relazione con Rajesh Tiwari, direttore della Brian Orser Foundation."}
{"id": "6214796", "revid": "88740", "url": "https://it.wikipedia.org/wiki?curid=6214796", "title": "Puri (disambigua)", "text": ""}
{"id": "6214797", "revid": "1305772", "url": "https://it.wikipedia.org/wiki?curid=6214797", "title": "Palazzo dell'Universit\u00e0 (Strasburgo)", "text": "Il palazzo dell'Universit\u00e0 di Strasburgo \u00e8 un grande edificio in stile neoclassico, costruito tra il 1879 e il 1884 sotto la direzione dell'architetto tedesco Otto Warth. Venne inaugurato nel 1884 da Guglielmo I, imperatore di Germania. Sito nell'\"Avenue de la Libert\u00e9\" (ex \"Kaiser-Wilhelm-Stra\u00dfe\"), si trova di fronte al monumentale ex palazzo imperiale (\"Kaiserpalast\").\nL'edificio fu per diversi decenni il centro della nuova imperiale Universit\u00e0 di Strasburgo. La vecchia universit\u00e0 si trasferi dall'edificio che aveva occupato per secoli, il Jean Sturm Gymnasium, al nuovo ubicato nella \"Neustadt\".\nItalianit\u00e0 del progetto.\nL'architetto, Otto Warth (1845\u20131918), di Karlsruhe, era ancora giovane quando venne incaricato del progetto. Era appena tornato da un anno di studi in Italia e la sua passione per l'architettura classica italiana \u00e8 riflessa in alcuni particolari del palazzo.\nL'Aula.\nUno degli elementi pi\u00f9 rappresentativi del palazzo \u00e8 l'Aula, che misura metri 25 x 29 e 16 di altezza, che Warth modell\u00f2 su quella di Villa Garzoni a Pontecasale, Candiana.\n Essa \u00e8 decorata con una monumentale statua di Ramses II seduto, alta 2,15 metri, trasferita nel 1933 da Pierre Montet.\nNel 2012 l'Aula venne dedicata a Marc Bloch, ex professore dell'universit\u00e0, ucciso dai nazisti nel 1944.\nStatuary.\nIl palazzo \u00e8 caratteristico per le 36 staue presenti sulla facciata, omaggio a numerosi scienziati, teologi, teorici e pensatori dell'universo tedesco, e tra essi Lutero, Leibniz, Calvino, Kepler, Kant, Spener, Lessing, Gauss.\nDue statue allegoriche rappresentanti \"Germania\" e \"Argentina\" (Strasburgo), la prima rimossa nel 1918 e l'altra distrutta nel 1945, sono state reinserite nelle rispettive nicchie della facciata nel 2014, dopo un restauro o copia fatta sulla scorta di foto d'archivio.\nMonumento storico.\nIl 21 maggio 1990, la hall, l'Aula e la scalinata monumentale sono stae classificate monumento storico.\nConsiglio d'Europa.\nL'Assemblea parlamentare del Consiglio d'Europa tenne la sua prima sessione in questo edificio, dall'8 agosto al 10 settembre 1949.\nUniversity Press.\nLa \"Presses Universitaires de Strasbourg\", considerata l'editrice universitaria pi\u00f9 antica di Francia, vi ha la sua sede dalla sua fondazione nel 1920.\nGipsoteca.\nIl piano terra dell'edificio ospita la \"Gypsoth\u00e8que de Strasbourg\", nota anche come \"Mus\u00e9e des moulages\" (museo dei calchi di gesso). Questa collezione venne iniziata con i fondi della \"Kaiser-Wilhelms-Universit\u00e4t\" nel 1872 da Adolf Michaelis, uno studioso pioniere della storia dell'arte. Assieme a calchi di opere come Gruppo dei Tirannicidi, Apollo del Belvedere, Afrodite cnidia e delle metope del Partenone, il museo espone calchi di opere di Antoine Bourdelle. La collezione \u00e8 la seconda del genere in Francia e la pi\u00f9 grande a livello universitario in Francia. Venne trasferita nel pianterreno del palazzo nel 1939, all'inizio della seconda guerra mondiale, e vi \u00e8 rimasta fino ad oggi, anche se sono stati periodicamente fatti degli studi per spostarla in un altro edificio."}
{"id": "6214799", "revid": "767487", "url": "https://it.wikipedia.org/wiki?curid=6214799", "title": "Art Pollard", "text": "Cominci\u00f2 la sua carriera di pilota correndo nel 1965 nella USAC American Championship car racing, senza per\u00f2 ottenere risultati significativi.\nNel 1973, durante le prove della 57\u00aa edizione della 500 Miglia di Indianapolis, Pollard fu protagonista di un incidente che gli cost\u00f2 la vita. A causa di un guasto tecnico, a pochi giri dalla fine, Pollard perse il controllo della sua vettura, andando a sbattere contro la parete a bordo pista. La monoposto cominci\u00f2 a perdere carburante e dopo aver ancora percorso circa 400\u00a0m, capotandosi a testa in gi\u00f9 e facendo scintille, si svilupp\u00f2 un principio d'incendio, che coinvolse il capo del pilota; le fiamme vennero tempestivamente spente, ma Pollard riport\u00f2 delle gravissime ferite. Trasportato e ricoverato al \"Methodist Hospital\" di Indianapolis, vennero riscontrati la frattura di un braccio, danni polmonari a causa dell'inalazione di fumi tossici, ustioni su entrambe le mani, sul viso e sul collo. Mor\u00ec in ospedale quello stesso giorno.\nPollard oggi riposa nell\"'Evergreen Memorial Park\" di McMinnville, Oregon."}
{"id": "6214806", "revid": "1870933", "url": "https://it.wikipedia.org/wiki?curid=6214806", "title": "C\u00e9dric Avinel", "text": ""}
{"id": "6214820", "revid": "1793900", "url": "https://it.wikipedia.org/wiki?curid=6214820", "title": "Jean Sturm Gymnasium", "text": "Il Jean Sturm Gymnasium \u00e8 una scuola privata protestante di Strasburgo, per i ragazzi dal terzo anno delle secondarie al baccalaureato.\nStoria.\nLa scuola, che \u00e8 la progenitrice dell'Universit\u00e0 di Strasburgo, venne fondata nel 1538 dall'umanista Johannes Sturm, appena un anno dopo il suo arrivo in citt\u00e0. Nel marzo 1538, il consigliere capo di Strasburgo, il non suo parente Jacob Sturm von Sturmeck, chiese allo Sturm suo omonimo di riorganizzare l'istruzione nella citt\u00e0.\nNel marzo 1538 Jean Sturm pubblic\u00f2 il suo trattato \"De literarum ludis recte aperiendis liber\" per giustificare la creazione di un'unica scuola a Strasburgo.\nIl capitolo della chiesa di san Tommaso di Strasburgo venne coinvolto nella creazione della scuola. Jean Sturm fu il primo rettore della scuola. Uno dei membri del capitolo di san Tommaso, \"Chiesa protestante di Augsburg, Alsazia e Lorena\", \u00e8 ancora responsabile dell'istruzione religiosa della scuola secondo la dottrina protestante. La lingua utilizzata per l'insegnamento, per molti anni, fu quella latina.\nLa scuola venne fondata nell'edificio attuale, che all'epoca faceva parte del convento dei domenicani dove insegnavano Meister Eckhart e Joannes Tauler. In origine il nome era \"Schola Argentoratensis\", da Argentoratum, l'antico nome latino di Strasburgo. Fin dall'inizio la scuola ha offerto l'insegnamento secondo la nuova tradizione umanistica.\nEssa \u00e8 stata utilizzata come modello per la strutturazione del moderno ginnasio tedesco.\nNel 2005 la scuola \u00e8 stata fusa con la \"Lucie-Berger school\" divenendo \"P\u00f4le \u00e9ducatif Jan-Amos-Comenius\", consentendo alla scuola di estendere la fascia d'et\u00e0 del suo insegnamento per coprire la scuola materna fino alla maturit\u00e0, cosa che la rende il pi\u00f9 grande istituto di istruzione protestante privata in Francia.\nOggi la scuola, che vanta ciraca 2.000 alunni, vanta un 100% di promossi agli esami di maturit\u00e0."}
{"id": "6214823", "revid": "1941276", "url": "https://it.wikipedia.org/wiki?curid=6214823", "title": "Grammy Awards 2017", "text": "La 59\u00aa edizione dei Grammy Awards si \u00e8 svolta il 12 febbraio 2017 allo Staples Center di Los Angeles, in California.\nLa serata \u00e8 stata condotta per la prima volta da James Corden e trasmessa negli Stati Uniti dalla CBS.\nLe nomination sono state rese note il 6 dicembre 2016. L'artista che ne ha ricevuto il maggior numero \u00e8 Beyonc\u00e9, con 9 nomination. Adele \u00e8 stata la trionfatrice della serata, con 5 premi. Proprio la cantante, durante il discorso di ringraziamento per il premio di Miglior Album, si commuove elogiando la cantante Beyonc\u00e9, di cui \u00e8 una grande fan e ammiratrice, e rompe il premio, il celebre grammofono, a met\u00e0, proprio per condividerlo con la cantante statunitense."}
{"id": "6214849", "revid": "344503", "url": "https://it.wikipedia.org/wiki?curid=6214849", "title": "Trevante Rhodes", "text": "Biografia.\nNato a Ponchatoula, Louisiana, si trasferisce con la famiglia a Dallas, Texas, quando ha dieci anni. Si \u00e8 diplomato alla Little Elm High School e successivamente ha studiato presso l'Universit\u00e0 del Texas a Austin, dove si \u00e8 distinto come atleta. Ha gareggiato come velocista nelle specialit\u00e0 100 e 200 metri piani. Nel 2009 ha partecipato ai Campionati panamericani juniores di atletica a Port of Spain, Trinidad e Tobago, dove ha contribuito a far vincere alla sua squadra la medaglia d'oro nella staffetta 4\u00d7100 metri.\nDopo gli studi Rhodes si trasferisce a Los Angeles con l'intento di diventare attore, muovendo i primi passi tra cortometraggi e piccoli ruoli cinematografici. Ottiene la ribalta internazionale grazie al ruolo da protagonista nel pluripremiato \"Moonlight\" di Barry Jenkins."}
{"id": "6214853", "revid": "31886", "url": "https://it.wikipedia.org/wiki?curid=6214853", "title": "Evippa", "text": "Evippa \u00e8 un genere di ragni appartenente alla famiglia Lycosidae.\nDistribuzione.\nLe 37 specie note di questo genere sono state reperite in Asia (28 specie), in Africa (9 specie) e in Europa (1 specie): la specie dall'areale pi\u00f9 vasto \u00e8 la \"E. praelongipes\" rinvenuta in diverse localit\u00e0 dall'Egitto all'India, in Pakistan e Kazakistan..\nTassonomia.\nRitenuta sinonimo anteriore di \"Evippella\" , a seguito di un lavoro di Alderweireldt del 1991.\nNon sono stati esaminati esemplari di questo genere dal 2016.\nAttualmente, a gennaio 2017, si compone di 37 specie:"}
{"id": "6214854", "revid": "1305772", "url": "https://it.wikipedia.org/wiki?curid=6214854", "title": "Phryma leptostachya", "text": "Phryma leptostachya \u00e8 una specie di piante spermatofite, dicotiledoni appartenenti alla famiglia delle Phrymaceae. \"Phryma leptostachya\" \u00e8 anche l'unica specie del genere Phryma , mentre il genere \u00e8 l'unico della trib\u00f9 Phrymeae .\nEtimologia.\nIl nome generico (\"Phryma\") potrebbe derivare dal nome greco-latino \"Phyrama\" per un non meglio identificato composto della resina di un albero nord-africano. L'epiteto specifico (\"leptostachya\") deriva da due parole: \"lepto\" (= piccolo, snello) e \"stachus\" (= spiga di grano), quest'ultimo nome greco \u00e8 stato usato da Dioscoride (Anazarbe, 40 circa \u2013 90 circa), medico, botanico e farmacista greco antico che esercit\u00f2 a Roma ai tempi dell'imperatore Nerone, per piante come l'ortica bianca o il lamio.\nIl nome scientifico della specie \u00e8 stato definito da Linneo (1707\u00a0\u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum, Edition 2 - 2: 838. 1763\" del 1763. Il nome del genere \u00e8 stato definito da Linneo nella pubblicazione \"Species Plantarum - 2: 601. 1753\" del 1753. Il nome della trib\u00f9 \u00e8 stato definito dal botanico ingleseThomas Hogg (1777-1855) nella pubblicazione \"Vegetable Kingdom, The; or, the Structure, Classification, and Uses of Plants, Illustrated upon the Natural System... with Upwards of Five Hundred Illustrations. London\" del 1858.\nDistribuzione e habitat.\nLa distribuzione di questa specie \u00e8 relativa al Nord America e Asia (dall'Himalaya alla Manciuria, Siberia, Giappone e Vietnam).\nTassonomia.\nLa famiglia di appartenenza di questa specie (Phrymaceae) comprende 13 generi con meno di 200 specie La trib\u00f9 Phrymeae \u00e8 una delle trib\u00f9 nella quale \u00e8 divisa la famiglia.\nLa posizione tassonomica di questa specie pi\u00f9 volte \u00e8 stata modificata nel corso del tempo. Mentre alcuni botanici (classificazione di Engler e Diels, oppure di Wettstein e Rendle) hanno circoscritto \"Phryma leptostachya\" nella famiglia Phrymaceae (ordine delle Tubiflorae) comprendente il solo genere \"Phryma\" sottolineando i caratteri peculiari e distintivi del gineceo, altri (Bentham, Hooker, Hallier e Hutchinson) hanno incluso la specie nella famiglia delle Verbenaceae giustificando il fatto che il gineceo uniloculare \u00e8 derivato da un tipo di frutta simile trovato nelle Lantaneae e che anche la vascolarizzazione floreale di \"Phryma\" \u00e8 simile a quella dei generi \"Lantana\", \"Lippia\", e \"Stachytarpheta\" (trib\u00f9 Lantaneae, famiglia Verbenaceae). Solo in tempi recenti con i nuovi sistemi di classificazione filogenetica (classificazione APG) la trib\u00f9 \u00e8 stata definitivamente posizionata nella famiglia originale.\nIl numero cromosomico di questa specie \u00e8: 2n = 28.\nVariet\u00e0.\nPer la specie di questa voce \u00e8 riconosciuta la seguente variet\u00e0 con distribuzione asiatica:\nIl genere \"Phryma\" (e quindi la specie \"Phryma leptostachya\") comprende due popolazioni disgiunte tra il Nord America e l'Asia, trattate variamente come razze, sottospecie, variet\u00e0 o anche specie separate. Anche se presentano alcune divergenze molecolari da un punto di vista morfologico sono un unico gruppo intercontinentale probabilmente separatisi tra i 2\u00a0- 6 milioni di anni fa.\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSinonimi della specie principale\nSinonimi della variet\u00e0"}
{"id": "6214855", "revid": "965985", "url": "https://it.wikipedia.org/wiki?curid=6214855", "title": "Sturgill Simpson", "text": "Biografia.\nNato in Kentucky, ha intrapreso l'attivit\u00e0 musicale nel 2004, anno in cui ha fondato il gruppo Sunday Valley. Il gruppo si \u00e8 sciolto nel 2012.\nDal 2010 Simpson vive con la moglie a Nashville (Tennessee). Nel 2014 la coppia ha avuto un figlio.\nNel giugno 2013 ha debuttato da solista con l'album \"High Top Mountain\".\nIl suo secondo album \"Metamodern Sounds in Country Music\" \u00e8 uscito nel maggio 2014 ed \u00e8 stato prodotto da Dave Cobb. Il titolo si riferisce a \"Modern Sounds in Country and Western Music\", album di Ray Charles del 1962. Riceve una candidatura ai Grammy Awards 2015 nella categoria \"Miglior album americana\" e vince tre Americana Music Awards.\nNell'aprile 2016 pubblica \"A Sailor's Guide to Earth\", primo album per una \"major\", ossia Atlantic Records. Con questo disco raggiunge la posizione numero 3 della classifica Billboard 200. Inoltre riceve due candidature ai Grammy Awards 2017, nelle categorie \"Album dell'anno\" e \"Miglior album country\".\nNel 2019 collabora al film \"I morti non muoiono\" di Jim Jarmusch, fornendo il brano che d\u00e0 il titolo al film, \"The Dead Don't Die\", e comparendo in un cameo nel ruolo di zombie."}
{"id": "6214857", "revid": "199745", "url": "https://it.wikipedia.org/wiki?curid=6214857", "title": "Phryma", "text": ""}
{"id": "6214858", "revid": "1318658", "url": "https://it.wikipedia.org/wiki?curid=6214858", "title": "Charonne", "text": "Charonne \u00e8 l'80\u00ba quartiere amministrativo di Parigi, situato nel XX arrondissement. \u00c8 stato un comune autonomo fino al 1860, quando \u00e8 stato aggregato a Parigi da Napoleone III."}
{"id": "6214859", "revid": "199745", "url": "https://it.wikipedia.org/wiki?curid=6214859", "title": "Phrymeae", "text": ""}
{"id": "6214860", "revid": "1315817", "url": "https://it.wikipedia.org/wiki?curid=6214860", "title": "Statuti viscontei di Milano", "text": "Gli Statuti viscontei di Milano sono raccolte di norme, realizzate dal comune di Milano nel corso del XIV secolo.\nAspetti generali.\nNel corso del XIV secolo furono realizzate tre diverse raccolte di Statuti.\nLa prima versione fu approvata dal consiglio generale del comune il 15 marzo 1330, in occasione della nomina di Azzone Visconti come signore di Milano.\nLa seconda versione fu approvata definitivamente dal consiglio generale il 22 marzo 1351; come indicato nell'approvazione, le norme erano gi\u00e0 state convalidate una prima volta nel 1348, ma ne era stata sospesa l'applicazione per volere di Luchino Visconti.\nLa terza e ultima versione fu approvata nel gennaio 1396; l'opera di revisione venne iniziata nel 1389, come risulta da una richiesta inviata da Gian Galeazzo Visconti.\nFonti.\nVersione del 1330.\nNon si hanno manoscritti completi del testo, ma solo singoli articoli, soprattutto citati in Statuti di altre citt\u00e0.\nVersione del 1396.\nEsistono diversi manoscritti contenenti il testo di singoli libri. Si riportano informazioni su alcuni manoscritti conservati negli archivi di Milano.\nEdizioni a stampa.\nUna prima versione a stampa, contenente i libri da II a VIII, venne realizzata nel 1480.\nIl \"libro II\" (\"Statuta criminalia\") fu ripubblicato nel 1594 e nel 1619 sulla base della versione a stampa del 1480, riprendendone gli errori.\nI libri da V a VII furono pubblicati in seguito separatamente: il libro V nel 1621, il libro VI nel 1567 e il libro VII nel 1593.\nNell'Ottocento Antonio Ceruti pubblic\u00f2 un'edizione del \"libro I\", mancante nell'edizione del 1480.\nNel 1623 vennero pubblicati gli Statuti dei mercanti di lana, corrispondenti al libro VIII, ma il testo era stato modificato in pi\u00f9 punti rispetto alla versione del 1396.\nContenuti.\nPer la versione del 1330 non sono noti i particolari relativi alla suddivisione, ma erano citati genericamente gli Statuti di Milano, gli Statuti dei mercanti di Milano e gli Statuti dei mercanti di lana.\nNelle versioni del 1351 e del 1396 il testo era diviso in otto libri. In occasione della revisione del 1396, alcuni articoli vennero spostati da un libro all'altro.\nValidit\u00e0 delle norme.\nAlcuni libri furono sostituiti tra la fine del Quattrocento e l'inizio del Cinquecento:"}
{"id": "6214861", "revid": "287204", "url": "https://it.wikipedia.org/wiki?curid=6214861", "title": "Picpus", "text": "Picpus \u00e8 il 46\u00ba quartiere amministrativo di Parigi, situato nel XII arrondissement. Il suo toponimo deriva dall'omonima strada risalente al XVI secolo e probabilmente dall'antico villaggio di \"Pique-Puce\" situato nel medesimo luogo."}
{"id": "6214862", "revid": "1318658", "url": "https://it.wikipedia.org/wiki?curid=6214862", "title": "Chauss\u00e9e-d'Antin", "text": "La Chauss\u00e9e-d'Antin \u00e8 il 34\u00ba quartiere amministrativo di Parigi, situato nel IX \"arrondissement\". Il suo toponimo deriva dall'omonima strada risalente al XVII secolo."}
{"id": "6214864", "revid": "92723", "url": "https://it.wikipedia.org/wiki?curid=6214864", "title": "Apia International Sydney 2017 - Qualificazioni singolare maschile", "text": "Le qualificazioni del singolare maschile dell'Apia International Sydney 2017 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6214865", "revid": "1711941", "url": "https://it.wikipedia.org/wiki?curid=6214865", "title": "Attentati di Casablanca del 2003", "text": "Gli attentati di Casablanca del 2003 sono stati una serie di attentati suicidi, avvenuti il 16 maggio 2003 a Casablanca, in Marocco. Gli attacchi sono stati i pi\u00f9 letali nella storia del paese. Quarantacinque persone sono state uccise negli attacchi (33 vittime e 12 attentatori suicidi).\nDinamica.\nI quattordici terroristi, la maggior parte tra i 20 e i 23 anni, hanno attaccato quattro posti nella notte del 16 maggio 2003. Nel primo attacco i terroristi hanno accoltellato una guardia presso il ristorante spagnolo \"Casa de Espa\u00f1a\". Si sono poi fatti esplodere all'interno dell'edificio, uccidendo 20 persone, molte dei quali musulmani che mangiavano e giocavano a bingo.\nL'hotel a cinque stelle Farah \u00e8 stato il secondo obiettivo ad essere stato attaccato, con l'uccisione di una guardia e di un portiere. Un altro attentatore ha ucciso tre passanti mentre tentava di bombardare un cimitero ebraico. Un altro si \u00e8 fatto esplodere vicino a una fontana. Due attentatori hanno attaccato un centro culturale ebraico, ma non hanno ucciso nessuno perch\u00e9 l'edificio era chiuso e vuoto. Un altro attentatore ha attaccato un ristorante italiano di propriet\u00e0 ebraica, e un altro si \u00e8 fatto esplodere nei pressi del consolato belga, che si trova a metri di distanza dal ristorante, uccidendo due agenti di polizia.\nIn totale, 33 persone sono morte. Due attentatori sono stati arrestati prima che potessero compiere attentati. Pi\u00f9 di 100 persone sono rimaste ferite; 97 di loro erano musulmani. Otto dei morti erano europei e i restanti erano marocchini."}
{"id": "6214867", "revid": "363629", "url": "https://it.wikipedia.org/wiki?curid=6214867", "title": "Elezioni presidenziali in Germania del 1932", "text": "Le elezioni presidenziali tedesche del 1932 si tennero il 13 marzo (I turno) e il 10 aprile (II turno). Furono le seconde consultazioni presidenziali della Repubblica di Weimar e videro la riconferma del maresciallo Paul von Hindenburg.\nPrincipali avvenimenti.\nLa grande depressione fu lo spartiacque della prima presidenza Hindenburg. Negli anni precedenti alla crisi del 1929, la politica estera di riconciliazione con le potenze vincitrici del cancelliere e poi ministro degli esteri Gustav Stresemann aveva creato le condizioni per una vigorosa ripresa dell'economia tedesca. Il Piano Dawes (1924) aveva subordinato il ritmo dei pagamenti delle riparazioni di guerra stabilite con il Trattato di Versailles (1919) alla loro sostenibilit\u00e0 e aveva favorito l'afflusso di capitali stranieri. Il Patto di Locarno (1925), l'ammissione della Germania alla Societ\u00e0 delle Nazioni (1926) e una maggiore stabilit\u00e0 politica sembravano aver posto fine al dopoguerra.\nL'economia tedesca per\u00f2 dipendeva pi\u00f9 di quella degli altri Paesi europei dai rapporti commerciali e finanziari con gli Stati Uniti in forza dei piani Dawes e Young (1929). La grande crisi caus\u00f2 un'ondata di disoccupazione, che divenne terreno fertile per la propaganda nazista diretta da Joseph Goebbels. L'inefficacia della politica economica del cancelliere Heinrich Br\u00fcning suscit\u00f2 il timore che l'inflazione del 1923 potesse ripetersi e insofferenza verso la democrazia parlamentare, contribuendo a trasformare il Partito Nazista in un partito di massa: i 12 deputati ottenuti al Reichstag (Dieta del Reich, la camera bassa del parlamento) nelle elezioni politiche del maggio 1928 divennero 107 in quelle del settembre 1930.\nAl termine del mandato settennale il conservatore Hindenburg, che soffriva di saltuarie crisi di senilit\u00e0, venne dunque persuaso a ripresentarsi alle elezioni presidenziali della primavera del 1932 come unico candidato in grado di bloccare l'ascesa di Adolf Hitler. Quello che era stato il presidente dell'opposizione nazionalista divenne il candidato dei partiti democratici, inclusi i socialdemocratici, e di quella parte della burocrazia, dell'esercito e dei ceti medi che erano favorevoli a una svolta autoritaria, ma diffidavano dei nazisti.\nNonostante la presenza in lista di un eroe nazionale e del forte rappresentante comunista Ernst Th\u00e4lmann, Hitler riusc\u00ec a prendere il 30,2% dei voti al primo turno e il 36,7% al ballottaggio (che per\u00f2, nella circostanza, venne affrontato non da due ma da ben tre candidati: Hitler, Hindenburg e Th\u00e4lmann per l'appunto): ci\u00f2 era un chiaro segnale di come stesse cambiando il vento politico nel paese."}
{"id": "6214868", "revid": "965226", "url": "https://it.wikipedia.org/wiki?curid=6214868", "title": "Assemblea parlamentare della NATO", "text": "L'assemblea parlamentare della NATO \u00e8 un'organizzazione internazionale che svolge una funzione di raccordo fra la l'Organizzazione del Trattato dell'Atlantico del Nord e i parlamenti nazionali dei paesi membri. Non \u00e8 istituzionalmente un organo della NATO bench\u00e9 ne sia una struttura parallela, ed \u00e8 formata da legislatori dei parlamenti dei Paesi membri integrati da quelli di 13 paesi associati: il suo scopo \u00e8 quello di riunire deputati dei paesi NATO per discutere di temi relativi alla sicurezza e alla difesa.\nL'assemblea \u00e8 composta da 257 membri componenti dai parlamenti dei 28 paesi membri della NATO.\nStoria.\nNon prevista dal Trattato Nord Atlantico del 1949, \u00e8 nata come Conferenza interparlamentare, che si \u00e8 riunita la prima volta il 18 luglio 1955, a Parigi, su impulso di Hastings Lionel Ismay, segretario generale della NATO. Nel 1966 ha cambiato nome in Assemblea parlamentare dell'Atlantico del Nord. Nel giugno 1999 ha infine assunto il nome attuale: Assemblea parlamentare della NATO."}
{"id": "6214869", "revid": "71155", "url": "https://it.wikipedia.org/wiki?curid=6214869", "title": "Assemblea Parlamentare della NATO", "text": ""}
{"id": "6214872", "revid": "6923", "url": "https://it.wikipedia.org/wiki?curid=6214872", "title": "Istone H2b", "text": "L'istone H2B \u00e8 uno dei 5 principali istoni che intervengono nella formazione della cromatina delle cellule eucariotiche.\nStruttura.\nSi tratta di una proteina strutturale a basso peso molecolare formata da 126 amminoacidi.\nFunzione.\nL'istone H2B ha una funzione strutturale in quanto contribuisce all'organizzazione del DNA degli eucarioti. Ha un ruolo rilevante nella biologia del contenuto nel nucleo cellulare dove interviene nell'impacchettamento e nel mantenimento nel tempo della funzionalit\u00e0 dei cromosomi, nelle operazioni di regolazione e trascrizione del DNA e nella sua replicazione e riparazione."}
{"id": "6214875", "revid": "76963", "url": "https://it.wikipedia.org/wiki?curid=6214875", "title": "Kenneth Fink", "text": "Prima di dirigere, Fink \u00e8 stato un produttore di segmenti di documentari televisivi. Ha diretto molti episodi di alcune serie, tra cui: \"Dawson's Creek\", \"Oz\", \"Nash Bridges\", \"CSI - Scena del crimine\", \"Millennium\", \"Fringe\", \"Revenge\", \"Nikita\" e \"Arrow\"."}
{"id": "6214880", "revid": "1442080", "url": "https://it.wikipedia.org/wiki?curid=6214880", "title": "ASB Classic 2017 - Qualificazioni singolare maschile", "text": "Le qualificazioni del singolare maschile dell'ASB Classic 2017 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "6214881", "revid": "15756", "url": "https://it.wikipedia.org/wiki?curid=6214881", "title": "Deserti e macchia xerofila", "text": "Il bioma costituito da deserti e macchia xerofila \u00e8 caratterizzato dal fatto di ricevere una minima quantit\u00e0 di precipitazioni, convenzionalmente meno di 250\u00a0mm all'anno. Questi ambienti, suddivisi in 99 ecoregioni dal WWF, costituiscono il bioma pi\u00f9 esteso sulle terre emerse, coprendo il 19% della superficie.\nCaratteristiche.\nI deserti e le macchie xerofile ospitano una notevole variet\u00e0 di biodiversit\u00e0, sia vegetale, sia - per quanto riguarda la fauna - in termini di rettili, che presentano numerosi endemismi in alcune di queste ecoregioni. Molte specie sono adattate alla sopravvivenza in condizioni di perdurante siccit\u00e0 e abituate a fare un uso razionale della poca acqua disponibile: le fonti d'acqua e gli ambienti ripariani sono critici per la sopravvivenza di molte specie.\nLa produttivit\u00e0 biologica \u00e8 limitata e quindi il contenuto organico dei suoli \u00e8 ridotto, anche nello strato superficiale, dove - al contrario - la forte evaporazione tende a far aumentare la concentrazione dei sali.\nL'ambiente desertico ha una limitata capacit\u00e0 di adattamento e le alterazioni ambientali causate dal pascolo, dalla lavorazione del suolo, dagli incendi e simili creano dei problemi seri di ricostituzione dell'ambiente. L'introduzione di specie esotiche, per lo stesso motivo, pu\u00f2 essere un problema grave.\nDesertificazione.\nLa conversione delle terre aride produttive in deserti \u00e8 conosciuta come desertificazione e pu\u00f2 accadere per diversi motivi. Uno \u00e8 l'intervento umano, sotto forma di agricoltura intensiva, arature o sovrapascolo in aree che non potrebbero sopportare questo tipo di utilizzo. Anche le variazioni climatiche, come il riscaldamento globale o il ciclo di Milankovi\u0107 (che prevede la successione di glaciazione e periodo interglaciale), naturalmente influenzano la distribuzione dei deserti sulla Terra.\nEcoregioni.\nSecondo la classificazione elaborata dal WWF, il bioma comprende le seguenti ecoregioni terrestri:"}
{"id": "6214884", "revid": "2037783", "url": "https://it.wikipedia.org/wiki?curid=6214884", "title": "Association Sportive de Saint-\u00c9tienne Loire (femminile)", "text": "LAssociation Sportive de Saint-\u00c9tienne Loire (abbreviato spesso in ASSE o Saint-\u00c9tienne), \u00e8 una squadra di calcio femminile professionistico francese, sezione femminile dell'omonimo club con sede a Saint-\u00c9tienne, capoluogo del dipartimento della Loira nella regione del Rodano-Alpi.\nFondata originariamente nel 1977 come Racing Club de Saint-\u00c9tienne, mantenne tale denominazione fino al 2009, anno in cui venne assorbita dal club maschile. Le \"St\u00e9phanoises\" raggiunsero per la prima volta il livello di vertice del campionato nazionale nel 1980 dove rimasero due stagioni prima di essere retrocesse, prima al secondo livello e poi nei campionati regionali, la \"Ligue de Rh\u00f4ne-Alpes\". Per tornare a giocare in un campionato nazionale, la Division 3, devono attendere il 2004 e nel giro di poco tempo riescono a fare il doppio salto di categoria accedendo alla Division 1 F\u00e9minine dalla stagione 2007-08. Assorbita dall'Association Sportive de Saint-\u00c9tienne Loire nel 2009, la squadra riesce a conquistare il suo primo titolo a livello nazionale, l'allora Challenge de France (l'attuale Coppa di Francia), al termine della stagione 2010-2011.\nLa squadra, guidata dal tecnico Jer\u00f4me Bonnet dall'estate 2017, milita in Division 1 F\u00e9minine, la massima serie del campionato francese.\nOrganico.\nRosa 2018-2019.\nRosa, ruoli e numeri di maglia tratti dal sito ufficiale e sito \"Footofeminin.fr\", aggiornata al 7 ottobre 2018."}
{"id": "6214886", "revid": "1983214", "url": "https://it.wikipedia.org/wiki?curid=6214886", "title": "Attentati di Grand-Bassam del 2016", "text": "Il 13 marzo 2016, tre uomini armati hanno attaccato un hotel a Grand-Bassam, in Costa d'Avorio, uccidendo 16 civili e 3 soldati delle forze speciali.\nAl momento dell'attacco, nell'hotel Etoile du Sud erano presenti numerosi stranieri. Gli aggressori sono stati descritti come africani, armati di Kalashnikov e vestiti con abiti casual e passamontagna. Una sparatoria si \u00e8 verificata quando i terroristi hanno raggiunto La Paillote Hotel. I residenti locali e i turisti sono stati evacuati dal personale dell'esercito dalla spiaggia e dall'hotel.\nAl-Qaida nel Maghreb islamico (AQIM) e Al-Murabitun hanno rivendicato l'attacco. Il 17 marzo, AQIM ha pubblicato i nomi degli attentatori: Hamza al-Fulani e Abu Adam al-Ansari di al-Murabitun e Abderrahmane al-Fulani."}
{"id": "6214892", "revid": "1896180", "url": "https://it.wikipedia.org/wiki?curid=6214892", "title": "Dishonored 2", "text": "Dishonored 2 \u00e8 un videogioco stealth, sviluppato da Arkane Studios con il nuovo motore grafico \"Void Engine\" e pubblicato da Bethesda Softworks in data 11 novembre 2016 per le console PlayStation 4, Xbox One e Microsoft Windows. Si tratta del sequel di \"Dishonored\" (2012).\nIl 7 agosto 2020 esce Arkane 20th Anniversary Collection per le console PlayStation 4, Xbox One e Microsoft Windows. Il bundle include Dishonored, Dishonored 2, Dishonored: la morte dall'esterno e Prey.\nTrama.\n\"Dishonored 2\" si svolge 15 anni dopo gli eventi del capitolo precedente; Emily Kaldwin, ora venticinquenne, \u00e8 divenuta imperatrice di Dunwall, con Corvo Attano, il protagonista del capitolo precedente, al suo fianco.\nDurante la commemorazione della madre di Emily, Jessamine, giunge a palazzo Luca Abele, il duca di Serkonos, con Delilah, la quale sostiene di essere la sorella di Jessamine e la legittima erede al trono di Dunwall. Cos\u00ec ordina di arrestare Emily e suo padre, accusandoli di essere i responsabili degli omicidi del cosiddetto \"Uccisore della Corona\". In questa scena il giocatore pu\u00f2 scegliere se impersonare Corvo oppure Emily. Mentre uno dei due personaggi verr\u00e0 trasformato in pietra da Delilah, l'altro fuggir\u00e0 dalla torre e incontrer\u00e0 il capitano della nave \"Dreadful Wale\", Meagan Foster, che collabora con Anton Sokolov, vecchio amico di Corvo ed Emily. Meagan si offrir\u00e0 volontaria per accompagnare il protagonista nell'afosa isola di Serkonos. Durante il soggiorno sulla nave, il protagonista incontrer\u00e0 in sogno l'Esterno e decider\u00e0 se accettare in dono i suoi poteri oppure no.\nLa prima tappa del viaggio \u00e8 l'Istituto Addermire, dove Corvo/Emily incontrer\u00e0 l'alchimista Alexandra Hypatia, la quale per\u00f2 si riveler\u00e0 essere l'Uccisore della Corona; infatti, il duca Abele le ha somministrato un farmaco sperimentale da lei creato, che le ha provocato una scissione di personalit\u00e0. Da allora, l'Uccisore emerge a piacimento dal corpo di Hypatia, e le vengono affidati numerosi omicidi allo scopo di destabilizzare il regno di Emily; il protagonista decider\u00e0 se ucciderla oppure salvarla con una formula completa del farmaco.\nLa seconda tappa \u00e8 situata nel distretto di Aventa, Villa Meccania, la dimora del pi\u00f9 grande inventore di Karnaca, Kirin Jindosh, creatore dei meccano-soldati; inoltre, tiene prigioniero Anton Sokolov, con lo scopo di obbligarlo a lavorare per lui e migliorare le prestazioni delle sue macchine di morte. Dopo aver neutralizzato o ucciso il Gran Inventore, il protagonista salver\u00e0 Sokolov e lo riporter\u00e0 alla nave.\nGrazie alle informazioni di Sokolov, Corvo/Emily si dirige verso l'Osservatorio Reale, dove risiede il braccio destro di Delilah, Brianna Ashworth. Dopo averla uccisa o averle tolto i poteri tramite un congegno inventato da Jindosh, il protagonista si diriger\u00e0 verso il Distretto delle Polveri, una citt\u00e0 devastata dalla lotta tra il capo degli Urlanti, Paolo, e i sacerdoti dell'Abbazia dell'Uomo Qualunque, guidati dal vice sacerdote Byrne; il giocatore ha la possibilit\u00e0 di ucciderli oppure di esiliarli entrambi dal distretto. Una terza opzione consiste nell'eliminare una delle due fazioni e portare il corpo del leader alla fazione restante, la quale offrir\u00e0 supporto a Corvo/Emily.\nEgli/ella si diriger\u00e0 verso la villa di Aramis Stilton, uomo coinvolto in un complotto avvenuto 3 anni prima degli eventi di Dishonored 2. L'interno della villa apparir\u00e0 stregato, togliendo dunque la possibilit\u00e0 di usare i poteri. Qui interviene l'Esterno, che dar\u00e0 al protagonista un dispositivo detto \"Giratempo\", che permette di tornare indietro nel tempo e viceversa. Grazie al Giratempo, si scopre che il Duca Abele, Jindosh, Ashworth e l'Uccisore si sono riuniti tutti alla dimora Stilton per eseguire un rito spirituale che far\u00e0 resuscitare Delilah, morta nello scontro con Daud nel precedente capitolo (pi\u00f9 precisamente nel DLC \"Le streghe di Brigmore\"). Inoltre, l'anima di Delilah viene intrappolata in una grezza e inquietante statua, rendendola cos\u00ec immortale e virtualmente immune alle armi.\nLa penultima tappa \u00e8 il palazzo del duca Abele. In alternativa all'assassinio, il protagonista apprende da Stilton (nel caso in cui lo avesse salvato nel passato) che il duca ha un sosia e che ha un caveau dove tiene nascosta l'anima di Delilah. Dopo essersi infiltrato nel palazzo, il protagonista pu\u00f2 decidere se uccidere il duca o convincere il sosia a eliminare il vero duca facendolo passare per il sosia stesso e sbatterlo in prigione; in seguito, il protagonista recuperer\u00e0 l'anima di Delilah rinunciando a quella di Jessamine intrappolata nel Cuore (un oggetto che serve a trovare le rune e gli amuleti nel gioco).\nDopo aver fatto a pezzi la congiura, Corvo/Emily fa ritorno alla torre di Dunwall, per mettere fine al regno dell'usurpatrice. Come prima, si potr\u00e0 decidere se avere un approccio letale o non letale nell'ultimo scontro. Infine, si potr\u00e0 decidere se liberare Corvo o Emily dalla sua prigione di pietra.\nA seconda dell'approccio del giocatore durante il gioco, il finale avr\u00e0 toni diversi; un approccio letale comporter\u00e0 un finale cupo e violento, mentre uno non letale porter\u00e0 ad un finale pi\u00f9 positivo.\nPersonaggi.\nProtagonista del capitolo precedente. \u00c8 il padre dell'imperatrice Emily Kaldwin e capospia di corte.\nImperatrice delle Isole e figlia di Corvo Attano, nel corso dei lunghi anni ha imparato le tecniche del padre.\n\"Dishonored: La morte dell'Esterno\".\n\u00c8 un'espansione \"standalone\", pubblicata il 15 settembre 2017, segue la storia dopo gli eventi del gioco Dishonored 2, con protagonista Billie Lurk e l'assassino Daud in una missione per uccidere l'Esterno (l'Intruso).\nAccoglienza.\nControversie: Nonostante il titolo sia stato generalmente apprezzato dalla critica, molti giocatori della versione per PC hanno lamentato ripetuti cali di frame rate, stuttering ed altre problematiche legate ad una cattiva ottimizzazione del gioco su computer. Sono state rilasciate 3 patch correttive attraverso il servizio Steam, che tuttavia non sono riuscite pienamente a colmare il divario prestazionale tra l'edizione per console e quella per PC."}
{"id": "6214894", "revid": "767487", "url": "https://it.wikipedia.org/wiki?curid=6214894", "title": "Test chi quadrato di Yates", "text": "Il test chi quadrato di Yates consiste in una variazione del test chi quadrato a cui si applica la cosiddetta correzione di Yates; questo tipo di test viene utilizzato quando la numerosit\u00e0 totale degli eventi \u00e8 compresa tra 40 (al di sotto si usa sempre il test esatto di Fisher) e 200 (al di sopra si utilizza il normale test chi quadrato).\nTabella di contingenza delle frequenze osservate (caso con 2 caratteristiche e 2 esiti).\nLa nostra numerosit\u00e0 totale sar\u00e0 quindi 44.\nRicaveremo la tabella delle frequenze attese\nTabella delle frequenze attese.\nIn questo modo adesso avremo le frequenze osservate ed attese da inserire nella formula, che nello specifico \u00e8:\nformula_1\nDetto in altri termini:\nformula_2"}
{"id": "6214895", "revid": "3115", "url": "https://it.wikipedia.org/wiki?curid=6214895", "title": "La Chapelle (Parigi)", "text": "La Chapelle \u00e8 il 72\u00ba quartiere amministrativo di Parigi, situato nel XVIII arrondissement. \u00c8 stato un comune autonomo fino al 1860, quando, ad eccezione della parte pi\u00f9 settentrionale del suo territorio, \u00e8 stato aggregato a Parigi da Napoleone III.\nOrigini del nome.\nIl toponimo di La Chapelle deriva, probabilmente, da un piccolo oratorio dedicato a San Dionigi, trasformato, nel V secolo, in una cappella la quale ha dato al villaggio il nome di \"Chapelle Sainte-Genevi\u00e8ve\" il nome \"Capella S Genovesae\" si rinverr\u00e0, cos\u00ec, sul Polittico di Parigi del XIII secolo. Trovandosi all'interno di una signoria dipendente dall'Abbazia di San Dionigi, tuttavia, al nome di cui sopra \u00e8 stato affiancato il nome di \"Chapelle Saint-Denis\": i due toponimi, che riferivano allo stesso villaggio, vennero utilizzati insieme indifferentemente fino al XVII secolo.\nNonostante la municipalit\u00e0 chiese di chiamarsi \"La R\u00e9union\" o, addirittura \"La R\u00e9union-Franciade\", il villaggio fu ribattezzato infine \"Chapelle-Franciade\" nel 1794 e si giunge cos\u00ec all'attuale toponimo, \"La Chapelle\".\nStoria.\nEt\u00e0 antica e alto medioevo.\nQuesto piccolo borghetto si \u00e8 sviluppato in una zona collinosa, chiamata \"pasellus Sancti Martini\" e, successivamente, \"Pas-de-la-Chapelle\", situata tra il colle di Montmartre e quello di Belleville.\nLargo 500 metri per un'altitudine di 53, il Colle della Chapelle era il cammino pi\u00f9 facile tra le pianure della Beauce e della Piccardia: la zona acquis\u00ec, dunque, un'importanza notevole nell'antichit\u00e0. La strada, conosciuta pi\u00f9 tardi con il nome dell'\"Estr\u00e9e\", \u00e8 stata menzionata e nella Tavola Peutingeriana e nell'Itinerario antonino. Questa strada, al giorno d'oggi, segue il percorso delle attuali \"Rue Marx-Dormoy\" e \"Rue de la Chapelle\". Il villaggio della Chapelle si trovava presso l'incrocio di questa strada con l'antica strada dello stagno che congiungeva La Manica e il mare del Nord con la valle del Rodano (l'attuale \"Rue Philippe-de-Girard\"), senza passare da Lutezia. A nord del villaggio, la piana tra il \"Pas-de-la-Chapelle\" e Saint-Denis, chiamata oggi Piana di Saint-Denis, era un importante centro di culto per i galli: i druidi svolgevano i loro riti a ogni solstizio d'estate, attorno a un tumulo che veniva considerato la tomba dell'antenato dei galli. Questa tomba rese in nome di \"Endit\" e poi, per agglutinazione dell'articolo, \"Lendit\". Le assemblee dei galli, menzionate anche da Giulio Cesare, continuarono anche sotto la dominazione romana. Dopo Cesare, che scelse proprio questo luogo sacro per affermare la sua dominazione sulle truppe galliche, numerosi imperatori romani compresero la portata simbolica di tale santuario: Costantino I, ad esempio, si rec\u00f2 qui, convinto di essere stato investito di una missione divina da Apollo, mentre Giuliano qui si fece incoronare augusto. Queste adunate religiose restarono comunque l'occasione per un appuntamento commerciale e il loro perpetuarsi, alla fine, fece nascere la \"Fiera del Lendit\", fiera di richiamo internazionale che si teneva lungo l'\"Estr\u00e9e\".\nDall'et\u00e0 romana, esisteva probabilmente solo un piccolo villaggio sul colle della Chapelle, attorno a un tempio dedicato a Bacco. Non sono stati trovati riscontri archeologici dell'esistenza di tale tempio, tuttavia, esistono dei documenti del IX secolo che menzionano le rovine di un edificio romano che avrebbe portato il nome di \"Prigione di Glaucin\". Secondo Ilduino, abate di Saint-Denis, fu proprio qui che San Dionigi sarebbe stato rinchiuso prima di essere ucciso.\nMedioevo.\nNel XII secolo cominci\u00f2 l'afflusso di pellegrini, alcuni dei quali, provenienti da Fiandre e Germania, si dirigevano verso Santiago di Compostela percorrendo la \"Rue du Faubourg-Saint-Denis\", che li avrebbe condotti sulla via Turanense. L'espansione straordinaria della fiera del Lendit, che dipendeva dall'autorit\u00e0 parigina e reale e che ecliss\u00f2 gradualmente quella di Saint-Denis, comport\u00f2 lo sviluppo della Chapelle. Nel 1124, l'abate Sugerio di Saint-Denis fece approvare dal suo amico Luigi VI un decreto al fine di garantire la propriet\u00e0 e i ricavi della fiera dell'abbazia. A sud, tra il villaggio e le mura di Filippo II, i vasti terreni paludosi cominciarono, in questo periodo, a essere bonificati e coltivati.\nNel 1229, un abate di Saint-Denis di nome Odone concesse una franchigia agli abitanti. Con la costruzione, nel 1204, presso il sito della vecchia cappella di legno, della chiesa di San Dionigi e la creazione di una curia, il villaggio divenne una parrocchia della signoria di Saint-Denis e prese il nome di \"La Chapelle Saint-Denis\". La facciata \u00e8 stata costruita alla fine del XIII secolo e ornata con sculture che ricordavano la presenza di Santa Genoveffa.\nXIX secolo.\nDurante la battaglia di Parigi del 1814, il villaggio si trovava nel mezzo dei movimenti delle truppe, con conseguente gravi depredazioni da parte degli alleati. Le truppe di Gebhard Leberecht von Bl\u00fccher erano accampate proprio qui prima del loro ingresso a Parigi. La chiesa fu requisita per immagazzinarvici il foraggio e i cavalli della cavalleria e della logistica (\"train\"): pi\u00f9 di ottocento soldati e altrettanti cavalieri erano cos\u00ec alloggiati nel borgo, aggravando i considerabili danni alle colture sui campi di battaglia.\nTra il 1841 e il 1844, la capitale era circondata dalle mura di Thiers. Il comune della Chapelle si trovava tagliato in due. La parte all'interno delle mura ha vissuto una rapida urbanizzazione, attirando, grazie ai bassi costi degli affitti, la popolazione proveniente dalle campagne. L'urbanizzazione fu il risultato di una lottizzazione realizzata dai proprietari fondiari, come le famiglie Cottin o Trutat di Saint-Ange, o dagli speculatori che hanno ivi acquistato appezzamenti agricoli fino agli anni 30.\nUn gran numero di alberghi e di locande continuavano a sorgere lungo la strada principale, lungo la quale si potevano trovare anche alcune balere e locali dove poter giocare al biliardo. L'agricoltura, che, fino al 1805, era il settore principale (tanto che dei 354 ettari del comune, 292 erano occupati da campi agricoli), declin\u00f2 rapidamente. Le terre, i campi e i giardini \"entra muros\" si ritrovavano a essere separati dai loro proprietari o dai loro coltivatori.\nRivoluzione industriale.\nLa rivoluzione industriale, legata principalmente allo sviluppo della ferrovia, modific\u00f2 profondamente La Chapelle e l'antico villaggio della Goutte d'Or. La linea ferroviaria Parigi\u2013Lilla fu aperta nel 1846 dalla Compagnia delle ferrovie del Nord. Il comune era servito dalla stazione di Pont-Marcadet. Gli allargamenti del fascio dei binari, successivi allo sviluppo delle ferrovie, andarono a separare il comune della Chapelle in due parti e crearono una vera e propria cesura con il villaggio di Clignancourt, incluso nel comune di Montmartre. La linea Parigi\u2013Strasburgo apr\u00ec nel 1849; le infrastrutture della \"Compagnia della ferrovia Parigi\u2013Strasburgo\" (Compagnia delle ferrovie dell'Est, a partire dal 1845) separavano, invece, La Chapelle dalla Villette.\nParecchie manifatture aprirono nel comune: la fonderia di Christophe Fran\u00e7ois Calla, le profumerie Gell\u00e9 fr\u00e8res e Violet. Cos\u00ec come nel comune di Montmartre, quello della Chapelle vide arrivare un flusso sempre pi\u00f9 importante di persone, venute a lavorare nella capitale, ma le quali potevano permettersi solo affitti bassi. Tra il 1836 e il 1856, la popolazione della Chapelle si \u00e8 moltiplicata per sette.\nNel 1843, la municipalit\u00e0 della Chapelle decide di costruire un nuovo municipio, il quale venne inaugurato il 16 febbraio 1845 dal prefetto del dipartimento della Senna, Rambuteau. Un nuovo cimitero, l'attuale cimitero parigino della Chapelle, fu aperto nel 1850, all'esterno delle mura, in sostituzione del cimitero Marcadet. Aperto nel 1804, all'esterno del borgo, in \"Rue Marcadet\", per rimpiazzare l'antico luogo di sepoltura, situato in \"Place de Torcy\", nel mezzo del villaggio, si \u00e8 ritrovato esso stesso raggiunto dalla crescita demografica e dall'epidemia di colera del 1849; per questa ragione fu chiuso e sconsacrato nel 1878.\nInsieme allo sviluppo delle ferrovie, emergevano dei nuovi commerci: vini e liquori, macchine a vapore, tipografie, prodotti chimici, sale e zucchero. La Chapelle restava un importante via di comunicazione dei trasporti pubblici. Nuove linea di vetture dai nomi pittoreschi collegavano la capitale a Saint-Denis: le \"Coucous\", le \"Favorites\", le \"C\u00e9l\u00e9rif\u00e8res\", le \"Dames r\u00e9unies\", le \"Dyonisiennes\" o le \"Hirondelles\", che hanno lasciato spazio, verso la fine degli anni 50 del XIX secolo, alle linee di omnibus pi\u00f9 prosaicamente nominate K o J.\nAggregazione a Parigi.\nSu consiglio del prefetto Haussmann e di fronte l'espansione urbana, Napoleone III decise di allegare il territorio di Parigi, andando a inglobare quei territori situati all'interno delle fortificazioni. Il consiglio comunale di La Chapelle, temendo che i diritti di concessione non avrebbero favorito un aumento dei prezzi, ha cercato, invano, di contrastare il progetto. \nRiconoscendo, alla fine, che, nonostante il danno che avrebbe colpito l'industria locale, l'annessione avrebbe promosso \"lo splendore della capitale e l'ideale di grandezza\", ha poi cercato di promuovere un nuovo principio secondo cui i territori \"extra muros\" avrebbero potuto formare un nuovo comune, denominato La Chapelle; tuttavia, il potere dei comuni limitrofi di Saint-Denis e di Aubervilliers blocc\u00f2 tale progetto.\nProv\u00f2 allora a chiedere che la sede del nuovo arrondissement municipale fosse il \"nuovo bel municipio\" della Chapelle, costruito quindici anni prima, ma venne scelto come sede del nuovo XVIII arrondissement di Parigi, il municipio di Montmartre, situato in \"Place des Abbesses\". A seguito di tutte queste richieste respinte, il consiglio comunale della Chapelle ottenne, ciononostante, certi privilegi in materia fiscale e commerciale.\nLa legge del 16 giugno 1859 relativa all'estensione del territorio di Parigi dalla cinta daziaria alle mura di Thiers, ha portato alla soppressione del comune della Chapelle che \u00e8 stato cos\u00ec diviso tra quattro comuni contigui:\nLa parte annessa a Parigi fu inclusa nel XVIII arrondissement di Parigi e ripartita tra due dei quaranta quartieri amministrativi parigini: il 71\u00b0, ovvero il quartiere della Goutte-d'Or, e il 72\u00b0, che \u00e8 proprio il quartiere della Chapelle.\nDopo il declassamento delle mura di Thiers nel 1919, i territori annessi a Saint-Denis e a Aubervilliers situati nella zona \"non \u00e6dificandi\" ai piedi delle fortificazioni sono stati annessi a Parigi, a seguito del decreto del 27 luglio 1930. In seguito, su quest'area venne costruita la circonvallazione di Parigi, chiamata \"Boulevard p\u00e9riph\u00e9rique\"\nAmministrazione.\nIl quartiere della Chapelle \u00e8 il settantaduesimo quartiere amministrativo di Parigi e si trova all'interno del XVIII arrondissement.\nDal 2002, il territorio \u00e8 diviso in due consigli di quartiere: il \"Consiglio di quartiere Chapelle-Marx-Dormoy\", che interessa gli abitanti e le attivit\u00e0 dell'area a sud di \"Rue Boucry\", e il \"Consiglio di quartiere Charles-Hermite-Evangile\", che interessa quelli dell'area a nord della stessa via.\nInfrastrutture e trasporti.\nNel quartiere sono presenti una stazione della linea 2, La Chapelle, e due della linea 12 della metropolitana di Parigi, Marx Dormoy e Porte de la Chapelle. Tutte queste si trovano lungo i confini del quartiere amministrativo.\nLa stazione della metropolitana della Chapelle \u00e8 collegata, tramite sottopasso, alla stazione di Parigi Nord, servita da altre linee della metropolitana, dalle linee RER B e C e dai treni nazionali.\nCome nel resto di Parigi, i trasporti pubblici sia metropolitani che di superficie sono gestiti dalla RATP."}
{"id": "6214926", "revid": "125624957", "url": "https://it.wikipedia.org/wiki?curid=6214926", "title": "Al-Taawoun Football Club", "text": "L'Al-Taawoun Football Club (in arabo: \u0627\u0644\u062a\u0639\u0627\u0648\u0646, \"cooperazione\"), noto come Al-Taawoun, \u00e8 una societ\u00e0 calcistica saudita con sede a Burayda. Milita nella Saudi Professional League, la massima divisione del campionato saudita di calcio.\nStoria.\nQuando fu fondata, nel 1956, la squadra aveva il nome di \"Al-Shabab\", che in arabo significa \"giovent\u00f9\". Saleh Alwably fu primo presidente del club. Nel 1960, quattro anni la fondazione, la squadra fu registrata ufficialmente, mentre nell'aprile del 1963 ricevette la licenza ufficiale.\nSotto la presidenza di Zayed Al-Omrani, nel 1995 il club fu promosso per la prima volta nella massima divisione saudita, da cui retrocesse dopo una sola stagione. Nel 1997 ottenne nuovamente la promozione in Pro League, stavolta vincendo il campionato di seconda serie. Anche in tal caso, per\u00f2, la permanenza in massima serie fu fugace e si concluse dopo una sola stagione.\nIl club ottenne nuovamente la promozione in Saudi Professional League nel 2010, piazzandosi secondo in seconda divisione. Nella stagione 2015-2016 la societ\u00e0 raggiunse un traguardo storico: grazie al quarto posto conseguito al termine del campionato e grazie al mancato ottenimento della licenza AFC da parte dell'Al-Ittihad, la squadra riusc\u00ec a centrare per la prima volta la qualificazione alla principale competizione continentale per club, la AFC Champions League.\nNella stagione 2018-2019 vinse il primo trofeo della propria storia, la Coppa del Re, sconfiggendo in finale l'."}
{"id": "6214930", "revid": "6923", "url": "https://it.wikipedia.org/wiki?curid=6214930", "title": "Royal Liverpool Philharmonic", "text": "&lt;!-- Infobox orchestra"}
{"id": "6214934", "revid": "767487", "url": "https://it.wikipedia.org/wiki?curid=6214934", "title": "The Last Post", "text": "The Last Post \u00e8 un cortometraggio del 2001 diretto da Dominic Santana su un fatto realmente accaduto durante la guerra delle Falkland nel 1982. Il film ha ricevuto una nomination come miglior cortometraggio ai Premi BAFTA 2001.\nTrama.\nBuenos Aires, 1982. Una ragazza riceve una lettera di posta aerea, quando la apre lancia un urlo straziante. La scena si sposta nelle Isole Falkland, dove si combatte la guerra fra Argentina e Regno Unito. Un giovane soldato britannico di nome Mark si allontana dal campo di battaglia. Alle prime luci dell'alba, viene bloccato da un soldato argentino ferito di nome Jos\u00e9 Francisco (Gael Garc\u00eda Bernal). \u00c8 armato ma non pu\u00f2 muoversi. Anche se non parlano la stessa lingua, i due ragazzi finiscono per fidarsi l'uno dell'altro, entrambi si sentono fuori luogo e impauriti. Jos\u00e9 offre a Marc una sigaretta e gli mostra una foto della famiglia e della sua fidanzata. Quando vede arrivare il sergente britannico seguito da un gruppo di par\u00e0, Jos\u00e9 capisce di non avere via di scampo. Confidando che Marc possa stare al suo gioco, Jos\u00e9 gli lancia il suo fucile e dichiara di essere stato appena catturato. I militari britannici per\u00f2 vogliono ucciderlo e pretendono che sia Marc il primo a sparargli. Combattuto e terrorizzato, Marc e i soldati britannici uccidono Jos\u00e9 a colpi di mitra. Marc \u00e8 disgustato quando vede gli altri farsi una foto con il cadavere di Juan. La scena finale \u00e8 la stessa dell'inizio: la ragazza \u00e8 in realt\u00e0 la fidanzata di Jose, piange disperatamente perch\u00e9 nella busta c'\u00e8 la foto che ritrae i par\u00e0 britannici con il corpo senza vita del suo fidanzato."}
{"id": "6214936", "revid": "1442080", "url": "https://it.wikipedia.org/wiki?curid=6214936", "title": "Hobart International 2017 - Qualificazioni singolare", "text": "Le qualificazioni del singolare dell'Hobart International 2017 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "6214940", "revid": "2519", "url": "https://it.wikipedia.org/wiki?curid=6214940", "title": "Ken Fink", "text": ""}
{"id": "6214941", "revid": "767487", "url": "https://it.wikipedia.org/wiki?curid=6214941", "title": "Coppa del Presidente degli Emirati Arabi Uniti 2016-2017", "text": "La Coppa del Presidente degli Emirati Arabi Uniti 2016-2017 \u00e8 stata la trentottesima edizione della competizione a cui partecipano le migliori 26 squadre degli Emirati Arabi Uniti.\nLa squadra che si aggiudica il trofeo ha la possibilit\u00e0 di partecipare alla fase a gironi della AFC Champions League 2018.\nFase a Gironi.\nAlla Fase a Gironi hanno preso parte le 12 squadre della UAE Second Division e i vincitori di ciascuno dei gironi \u00e8 avanzato al secondo turno."}
{"id": "6214943", "revid": "767487", "url": "https://it.wikipedia.org/wiki?curid=6214943", "title": "Istone H3", "text": "L'istone H3 \u00e8 una delle cinque proteine istoniche principali che costituiscono la struttura portante dei nucleosomi e quindi della cromatina. Un dimero composto da 2 istoni H3, si combina infatti con uno composto da 2 istoni H4 a formare l'eterotetramero centrale del nucleosoma.\nLa sua struttura consiste in un dominio globulare principale con una lunga coda N-terminale.\nCome altre proteine istoniche, l'H3 \u00e8 soggetto a pochissime modifiche evolutive ed \u00e8 altamente conservativa, in ragione del suo ruolo essenziale. Piccole mutazioni nella sua struttura portano infatti quasi sempre alla morte della cellula ospitante. Nei mammiferi vi sono sette varianti note dell'istone H3, che differiscono per pochi aminoacidi. Esse vengono denominate H3.1, H3.2, H3.3, H3.4 (H3T), H3.5, H3.X e H3.Y. La variante H3.3 sembra giocare un ruolo essenziale nel mantenere l'integrit\u00e0 del genoma nello sviluppo embrionale dei mammiferi.\nLa sua coda \u00e8 soggetta a modificazioni covalenti post-traduzionali, come la metilazione e l'acetilazione di lisina e arginina e la fosforilazione di serina o treonina, che incidono sull'espressione genica del DNA avvolto intorno all'istone di cui fa parte. -Di e -trimetilazione della lisina in posizione 9 sono associate con la repressione e l'eterocromatina, mentre la metilazione del residuo K4 \u00e8 associata a geni attivi. L'acetilazione avviene in corrispondenza di lisina in diverse posizioni della coda e viene eseguita da una famiglia di enzimi noti come istone acetiltransferasi. Quella della lisina 14 \u00e8 comunemente osservata in geni che vengono attivamente trascritti.\nGenetica.\nL'istone H3 \u00e8 codificato in locus genici diversi fra cui:"}
{"id": "6214944", "revid": "121193394", "url": "https://it.wikipedia.org/wiki?curid=6214944", "title": "Hobart International 2017 - Singolare", "text": "Aliz\u00e9 Cornet era la detentrice del titolo, ma si \u00e8 ritirata prima dell'inizio del torneo.\nIn finale Elise Mertens ha sconfitto Monica Niculescu con il punteggio di 6\u20133, 6\u20131."}
{"id": "6214949", "revid": "287204", "url": "https://it.wikipedia.org/wiki?curid=6214949", "title": "Hobart International 2017", "text": "L'Hobart International 2017 \u00e8 stato un torneo di tennis giocato sul cemento. \u00c8 stata la 24\u00aa edizione del torneo che fa parte della categoria International nell'ambito del WTA Tour 2017. Si \u00e8 giocato al Hobart International Tennis Centre di Hobart, in Australia, dal 9 al 15 gennaio 2017.\nPartecipanti.\nAltre partecipanti.\nLe seguenti giocatrici hanno ricevuto una Wild card per il tabellone principale:\nLa seguente giocatrice \u00e8 entrata in tabellone con il ranking protetto:\nLe seguenti giocatrici sono passate dalle qualificazioni:\nLe seguenti giocatrici sono entrata in tabellone come lucky loser:\nCampionesse.\nSingolare.\n Elise Mertens ha sconfitto in finale Monica Niculescu con il punteggio di 6-3, 6-1.\nDoppio.\n Ioana Raluca Olaru / Ol'ga Sav\u010duk hanno sconfitto Gabriela Dabrowski / Yang Zhaoxuan con il punteggio di 0-6, 6-4, [10-5]."}
{"id": "6214951", "revid": "62004", "url": "https://it.wikipedia.org/wiki?curid=6214951", "title": "Liegi-Bastogne-Liegi 1965", "text": "La Liegi-Bastogne-Liegi 1965, cinquantunesima edizione della corsa, fu disputata il 2 maggio 1965, su un percorso totale di 253\u00a0km. Fu vinta dall'italiano Carmine Preziosi, giunto al traguardo con il tempo di 7h01'04\", alla media di 36,051\u00a0km/h, precedendo Vittorio Adorni e Martin Van Den Bossche. \nI corridori che portarono a termine la gara sul traguardo di Liegi furono 34."}
{"id": "6214953", "revid": "767487", "url": "https://it.wikipedia.org/wiki?curid=6214953", "title": "Vivere alla grande", "text": "Vivere alla grande (\"Going in Style\") \u00e8 un film del 1979 diretto da Martin Brest.\nTrama.\nAl, Willie e Joe sono tre anziani amici che vivono insieme con la rendita delle loro modeste pensioni nel Queens, a New York. Le loro giornate trascorrono tranquillamente e senza scossoni, oziando seduti su di una panchina di un modesto parco di periferia ad osservare piccioni e a ricevere gli insulti dei bambini. Un giorno Joe propone agli altri il colpo della vita: una rapina in banca. Il piano riesce (bottino 35000 dollari), ma l'emozione risulta fatale per Willie, che muore d'infarto lo stesso giorno. Dopo avere lasciato 25000 dollari a Pete, nipote del defunto amico, i due amici superstiti decidono di spendere il resto del malloppo a Las Vegas dove, assistiti dalla fortuna, vincono pi\u00f9 di 70000 dollari. Tornati a New York, Al muore nel sonno e Joe viene arrestato dalla polizia e condotto in carcere dove passer\u00e0 il resto dei suoi giorni, secondo le sue stesse parole, 'trattato come un re'.\nRiconoscimenti.\nIl film vinse nel 1980 il Premio Pasinetti alla Mostra internazionale d'arte cinematografica di Venezia. Migliori attori risultarono i tre protagonisti: George Burns, Art Carney e Lee Strasberg.\nRemake.\nNel 2017 \u00e8 uscito il remake del film, intitolato \"Insospettabili sospetti\", diretto da Zach Braff e con protagonisti Morgan Freeman, Michael Caine ed Alan Arkin."}
{"id": "6214955", "revid": "2519", "url": "https://it.wikipedia.org/wiki?curid=6214955", "title": "Rolf Boldrewood", "text": ""}
{"id": "6214960", "revid": "729019", "url": "https://it.wikipedia.org/wiki?curid=6214960", "title": "Ferrovia Barca d'Alva-La Fuente de San Esteban", "text": "La ferrovia Barca d'Alva-La Fuente de San Esteban \u00e8 una linea ferroviaria di collegamento internazionale a scartamento iberico tra la ferrovia del Duero, nel nordest del Portogallo e la rete ferroviaria della Spagna. Fino alla chiusura, nel 1985 vi circolavano treni merci e viaggiatori tra Porto e Salamanca. Assieme alla ferrovia del Duero costituiva l'itinerario diretto pi\u00f9 breve tra Porto e il resto d'Europa.\nStoria.\nProdromi.\nIl 23 luglio 1883 venne approvato un decreto legge per prolungare la ferrovia del Duero fino alla frontiera spagnola su pressione di un gruppo di imprenditori e di banchieri di Porto. Analoghe iniziative, sul tratto spagnolo, venivano prese al fine di realizzare una ferrovia tra Barca d\u2019Alva e La Fregeneda dalle quali la linea poi avrebbe proseguito verso le zone pianeggianti di Castiglia e Le\u00f3n. I capitali occorrenti furono reperiti in Portogallo e la costruzione promossa da un gruppo di banchieri di Porto insieme alla \"Companhia das Docas do Porto e del Ferrocarril de Salamanca a la Frontera Portuguesa\" (quest'ultima in seguito trasferita alla Compa\u00f1\u00eda Nacional de los Ferrocarriles del Oeste).\nCostruzione ed esercizio.\nTra progressi e battute di arresto in merito alla localizzazione del viadotto sul fiume \u00c1gueda i lavori iniziarono nel 1882. La tratta Barca d\u2019Alva-La Fregeneda present\u00f2 molte difficolt\u00e0 di costruzione a causa dell'orografia \"alpina\" con curve di 300\u00a0m di raggio e rampe del 21\u2030; in soli 17\u00a0km dovettero essere costruiti 13 ponti in ferro e 20 gallerie.\nLa linea internazionale Barca d\u2019Alva - La Fregeneda - Salamanca fu infine inaugurata il 9 dicembre 1887; lo stesso giorno avveniva l'inaugurazione della tratta portoghese Pocinho\u00a0\u2013 Barca d\u2019Alva permettendo l'istituzione di servizi ferroviari diretti internazionali tra Porto e Salamanca. La linea fu l'unica ad essere costruita in territorio straniero con capitali interamente portoghesi.\nInizialmente il traffico sulla ferrovia fu limitato a servizi viaggiatori locali che trovavano coincidenze a Barca d'Alva con treni spagnoli; il traffico merci, vinicolo ed agricolo, contribu\u00ec allo sviluppo delle aree del nord del Portogallo.\nAgli inizi del XX secolo fu istituito un servizio diretto veloce, tra Porto e Medina del Campo, con corrispondenza assicurata su Madrid ed Hendaye. Il treno \"Porto-Medina\", dotato anche di servizio ristorante, fu uno dei treni pi\u00f9 confortevoli ed efficienti dell'epoca.\nLa linea inizia a decadere.\nNei primi anni venti l'immissione di carrozze e locomotive pi\u00f9 moderne e pesanti fece sorgere il progetto di ammodernamento e potenziamento della linea e dei ponti ma a causa della grande crisi economica tali lavori non vennero mai realizzati. Il degrado delle infrastrutture, con binari ancora da 36\u00a0kg/m e usurati, abbassava sempre di pi\u00f9 la velocit\u00e0 massima ammessa e gi\u00e0 negli anni sessanta molti treni erano stati sostituiti da automotrici. Presto gran parte del traffico venne deviato sulla Ferrovia della Beira Alta nonostante il percorso risultasse pi\u00f9 lungo di oltre 100\u00a0km.\nLa chiusura (1985-1988).\nNel 1984 il governo spagnolo deliber\u00f2 la chiusura della linea tra La Fuente de San Esteban e La Fregeneda nell'ambito di un pi\u00f9 vasto piano di ristrutturazione della rete. Ci\u00f2 comportava la cessazione dei servizi internazionali via Barca d\u2019Alva. Il provvedimento prevedeva la chiusura dal 1\u00ba gennaio 1985.\nNel 1988 anche la tratta in territorio portoghese Pocinho - Barca d\u2019Alva venne sospesa in quanto divenuta del tutto passiva. La ferrovi\u00e0 del Duero quindi fu limitata alla sezione Ermesinde - Pocinho.\nLa linea diviene \"bene monumentale culturale\".\nIl 22 novembre del 1999 il Ministero \"de Educaci\u00f3n y Cultura\" avanz\u00f2 la proposta di inserire la ferrovia dismessa tra l'elenco dei beni monumentali di interesse culturale della Spagna. Il Real Decreto n. 1934/2000, approvato dal Consiglio dei ministri del 24 novembre, dichiar\u00f2 infine la linea ferrata La Fuente de San Esteban-La Fregeneda \"Bene di interesse culturale, di categoria monumentale\".\nCaratteristiche.\nLa linea \u00e8 lunga complessivamente 77,5\u00a0km tra Barca d\u2019Alva e La Fuente de San Esteban-Boadilla; le stazioni intermedie sono La Fregeneda (stazione frontaliera dal lato spagnolo), Hinojosa de Duero, Lumbrales, Olmedo de Camaces-Cerralbo, Bogajo, Villavieja de Yeltes, Villares de Yeltes, Boada, La Fuente de San Esteban-Boadilla.\nLa linea gira intorno a La Fregeneda da ovest a nord-est fino alla sponda del Duero ma non vi si avvicina a meno di 2\u00a0km; la stazione stessa si trova in localit\u00e0 Valdenoguera a 2,5\u00a0km a est di distanza.\nA La Fuente de San Esteban-Boadilla si innestava nella ferrovia Salamanca-Beira Alta Mediante la stazione di La Fuente de San Esteban-Boadilla si poteva raggiungere la stazione terminale di Salamanca o la Francia e Parigi via Vilar Formoso (Ferrovia della Beira Alta).\nTraffico.\nLa linea era percorsa anche da treni merci trainati da locomotive gruppo 303 o 304 Renfe di basso peso assiale a causa dei numerosi ponti in ferro di limitata portata."}
{"id": "6214963", "revid": "1543377", "url": "https://it.wikipedia.org/wiki?curid=6214963", "title": "Tiberio Giulio Aspurgo", "text": "Biografia.\nAspurgo era un capo sarmata che nell'8 a.C. spos\u00f2 la regina del Bosforo Cimmerio Dinamide; questa infatti, fuggita dal marito Polemone I del Ponto, cercava un nobile per aiutarla a sconfiggere il marito, che venne ucciso da Aspurgo. Aspurgo e Dinamide regnarono quindi sul Bosforo Cimmerio insieme fino alla morte di lei, avvenuta nel 7. Aspurgo regn\u00f2 quindi come unico sovrano e spos\u00f2 la nobile trace Gepepiride.\nSolo nel 14-15 Aspurgo ottenne il riconoscimento del trono da parte dell'imperatore Tiberio e del Senato romano; per onorare il potente impero romano e per non mettervisi contro, Aspurgo assunse quindi il nome \"Tiberio Giulio\" e il soprannome \"Filoromeo\" (amico dei romani). Aspurgo mor\u00ec nel 38, lasciando il regno alla vedova.\nDiscendenza.\nAspurgo diede inizio alla dinastia tiberio-giuliana, che regn\u00f2 il Bosforo Cimmerio fino al IV secolo. Ebbe due figli:"}
{"id": "6214965", "revid": "933835", "url": "https://it.wikipedia.org/wiki?curid=6214965", "title": "Aspurgo del Bosforo", "text": ""}
{"id": "6214966", "revid": "1745361", "url": "https://it.wikipedia.org/wiki?curid=6214966", "title": "Coronide (menade)", "text": "Nella mitologia greca, Coronide era una menade della Tessaglia che durante una baccanale venne stuprata e rapita dal pirata Bute, figlio di Borea. Dioniso la liber\u00f2 facendo impazzire Bute, che fin\u00ec per uccidersi."}
{"id": "6214967", "revid": "1745361", "url": "https://it.wikipedia.org/wiki?curid=6214967", "title": "Coronide (figlia di Flegias)", "text": "Coronide () \u00e8 un personaggio della mitologia greca. Fu una principessa dei Lapiti.\nGenealogia.\nFiglia di Flegias, am\u00f2 Apollo ed Ischi e divenne madre di Asclepio.\nNegli Inni omerici vi \u00e8 un riferimento ad un personaggio (mai nominato) che ha le stesse caratteristiche di Coronide ma \u00e8 indicata come figlia di Azano anzich\u00e9 di Flegias.\nMitologia.\nFu amata da Apollo che le lasci\u00f2 un corvo di guardia affinch\u00e9 nessuno l'avvicinasse ma durante la sua assenza lei conobbe Ischi e si lasci\u00f2 amare, cos\u00ec il corvo vol\u00f2 da Apollo per riferire. Il dio, offeso, decise di tramutare il colore delle piume del corvo da bianco a nero e con una freccia la uccise. In un'altra versione (e per lo stesso motivo) fu uccisa da Artemide. \nCoronide per\u00f2, era incinta ed Ermes prese il bambino dal corpo della madre salvandolo. Il bambino fu chiamato Asclepio.\nIn alcune versioni del mito Asclepio fu portato dal centauro Chirone che, crescendolo, gli insegn\u00f2 l'arte della medicina."}
{"id": "6214971", "revid": "85125461", "url": "https://it.wikipedia.org/wiki?curid=6214971", "title": "Mino Riboni", "text": ""}
{"id": "6214995", "revid": "47767", "url": "https://it.wikipedia.org/wiki?curid=6214995", "title": "Coronide (diacritico)", "text": ""}
{"id": "6214997", "revid": "47767", "url": "https://it.wikipedia.org/wiki?curid=6214997", "title": "Coronide (figlia di Coroneo)", "text": ""}
{"id": "6215000", "revid": "85125716", "url": "https://it.wikipedia.org/wiki?curid=6215000", "title": "Janis Eddy Fink", "text": ""}
{"id": "6215008", "revid": "1272592", "url": "https://it.wikipedia.org/wiki?curid=6215008", "title": "San Vitale Baganza", "text": "San Vitale Baganza \u00e8 una frazione del comune di Sala Baganza, in provincia di Parma.\nLa localit\u00e0 dista 6,38\u00a0km dal capoluogo.\nGeografia fisica.\nSan Vitale Baganza sorge sulla riva sinistra del torrente Baganza, ai margini dei primi rilievi appenninici.\nStoria.\nLa prima testimonianza dell'esistenza di un centro abitato nella zona di San Vitale Baganza risale all'epoca bizantina, quando fu edificato un nucleo fortificato difensivo sul Monte Palero.\nNei secoli seguenti sorse anche la pieve di San Vitale, menzionata nel 1005 nell\"'Ordo Archipresbiterorum Plebium\", voluto dal vescovo di Parma Sigifredo II.\nNel 1142 il piccolo borgo, la chiesa e il castello risultavano appartenere all'abbazia di San Giovanni Evangelista di Parma; nel 1144 il papa Lucio II conferm\u00f2 all'abate del monastero i diritti su tutti i beni posseduti, tra cui il \"castrum Sancti Vitalis cum ecclesia et curte\".\nMentre a Monte Palero i marchesi Pallavicino edificarono un maniero nel 1196, a San Vitale la giurisdizione sul castello pass\u00f2 dapprima al Comune di Parma e poi ai Rossi, feudatari anche di Neviano.\nNel 1405, in seguito alla conquista del castello rossiano di Pariano da parte di Giacomo e Ottobuono de' Terzi, il vescovo Giacomo de' Rossi occup\u00f2 con le sue truppe Monte Palero, ove fece ricostruire la distrutta fortificazione difensiva, detta \"Castel Palerio\". Tuttavia, successivamente i Pallavicino rientrarono in possesso del feudo, nonostante una parentesi di alcuni anni in cui ne detenne i diritti Niccol\u00f2 Piccinino.\nA San Vitale, invece, sicuramente dopo il 1453 subentrarono ai Rossi i conti Sanvitale, originari secondo la tradizione proprio di San Vitale Baganza; la casata annett\u00e9 il feudo a quello di Sala Baganza e ne mantenne i diritti fino al 1612, quando il conte Alfonso fu arrestato e giustiziato con numerosi altri nobili parmensi con l'accusa di aver congiurato ai danni del duca di Parma Ranuccio I Farnese, che confisc\u00f2 tutti i loro beni.\nAnche Monte Palero fu in epoca imprecisata assorbito dalla Camera ducale di Parma, ma nel 1631 fu assegnato con la vicina Neviano dapprima al marchese Marcello Prati e successivamente ai conti Bondani, che lo mantennero fino all'abolizione dei diritti feudali sancita da Napoleone per il ducato di Parma e Piacenza nel 1805.\nMonumenti e luoghi d'interesse.\nArchitetture religiose.\nChiesa di San Vitale.\nEdificata originariamente entro il X secolo, la pieve romanica fu gravemente danneggiata nel 1834 da una violenta scossa tellurica, che risparmi\u00f2 soltanto il campanile settecentesco; ricostruita completamente in stile neoclassico tra il 1835 e il 1841 su disegno dell'architetto Lorenzo Raschi, fu completata con la facciata, progettata dall'architetto Luigi Bianchi, nel 1868 e arricchita delle statue di Agostino Ferrarini nel 1885; lesionata nel 2008 da un nuovo terremoto, fu interamente restaurata e riaperta al culto nel 2012; la chiesa ospita varie opere di pregio, tra cui due dipinti del 1774 del pittore Giuseppe Peroni.\nOratorio dei Santi Filippo e Giacomo.\nEdificato nel 1717 dai fratelli Adorni quale cappella privata dell'adiacente villa coeva, l'edificio barocco fu sconsacrato nel XIX secolo per volere dei nuovi proprietari Carpintero e riaperto al culto quale oratorio sussidiario della vicina chiesa di San Vitale nel 1982, in seguito al suo completo restauro; la piccola struttura si sviluppa su una pianta centrale ottagonale, con presbiterio absidato.\nMaest\u00e0 di San Vitale.\nCostruita nella prima met\u00e0 del XVIII secolo per volere della famiglia Adorni, l'edicola neoclassica fu decorata nel 1745 dal pittore Giuseppe Peroni, che vi dipinse ad affresco la \"Beata Vergine col Bambino\"; restaurata intorno al 2000, la maest\u00e0 \u00e8 affiancata da due colonne con capitelli dorici a sostegno del frontone curvilineo spezzato di coronamento.\nArchitetture militari.\nCastello.\nCostruito in epoca imprecisata accanto alla pieve di San Vitale, il castello, appartenente nel 1142 all'abbazia di San Giovanni Evangelista di Parma, pass\u00f2 in seguito al Comune di Parma; conquistato dai Rossi, fu successivamente assegnato ai conti Sanvitale, che ne mantennero il possesso fino al 1612, quando a causa della presunta congiura dei feudatari tutti i loro beni furono assorbiti dalla Camera ducale di Parma; modificato e mutilato pi\u00f9 volte nei secoli, il maniero conserva della struttura trecentesca la torre quadrata a sud e l'alto edificio principale a nord, collegati da un corpo centrale pi\u00f9 basso; di pregio risultano un piccolo affresco seicentesco raffigurante la \"Madonna\", posto sulla parete meridionale del mastio, e una finestra quattrocentesca ad arco trilobato con cornice in cotto, affacciata sul lato est.\nCastello di Monte Palero.\nCostruito a Monte Palero nel 1196 dai Pallavicino, il castello fu espugnato nel 1267 dal Comune guelfo di Parma, che ne decret\u00f2 la demolizione nel 1295; riassegnato successivamente ai Marchesi, il feudo fu conquistato nel 1405 dal vescovo Giacomo de' Rossi, che fece ricostruire sugli antichi ruderi una fortificazione difensiva, detta \"Castel Palerio\", che tuttavia fu abbandonata dopo pochi anni, quando i Rossi furono costretti a restituirla ai Pallavicino; assorbito dalla Camera ducale di Parma, il maniero fu assegnato nel 1631 al marchese Marcello Prati e successivamente ai conti Bondani, che lo mantennero fino all'abolizione dei diritti feudali del 1805; sprofondato gi\u00e0 all'epoca in profondo degrado, l'edificio fu completamente demolito tra la fine del XIX secolo e gli inizi del XX e sulle sue rovine furono costruiti alcuni edifici a uso residenziale e agricolo, modificati dopo il 1970.\nTorre dei Boriani.\nEdificata sul monte Bastia dai Pallavicino quale avamposto difensivo del castello di Monte Palero, la casaforte, nota anche come Torre del Boriano, fu acquistata nel XVII secolo dai Boriani, di origine piacentina; sviluppata su tre livelli, la grande e articolata struttura in pietra, posta ai margini del parco naturale regionale dei Boschi di Carrega, \u00e8 affiancata dal 1802 dalla cappella neoclassica dedicata all'Immacolata, voluta dai nuovi proprietari Boschi.\nArchitetture civili.\nCasa dell'Opera.\nEdificato in adiacenza al castello tra il XIII e il XIV secolo, l'edificio in pietra conserva una pregevole finestra quattrocentesca delimitata da cornice ad arco ogivale in cotto.\nVilla Carpintero.\nCostruita in stile neoclassico tra il 1788 e il 1875 per volere della famiglia Carpintero sul luogo di un preesistente edificio settecentesco appartenuto agli Adorni, la villa fu modificata agli inizi del XX secolo dai nuovi proprietari Luppi, che la sopraelevarono, ampliarono e trasformarono in prosciuttificio; in vista del suo completo recupero, fu restaurata a partire dal 2000 con la demolizione delle superfetazioni nell'ala nord; la facciata orientale \u00e8 arricchita dallo scalone monumentale d'accesso a rampe contrapposte, dalle decorazioni in rilievo e dall'ampio frontone triangolare di coronamento, al cui centro si staglia lo stemma dei baroni del Campo; di pregio risulta anche l'ingresso settentrionale, con timpano curvilineo in sommit\u00e0."}
{"id": "6215010", "revid": "599013", "url": "https://it.wikipedia.org/wiki?curid=6215010", "title": "Genta Miura", "text": "Caratteristiche tecniche.\nDifensore dotato di un ottimo tempismo sia in fase difensiva che sui calci piazzati, \u00e8 un giocatore che pu\u00f2 ricoprire il ruolo sia da stopper che da terzino destro.\nCarriera.\nClub.\nShimizu S-Pulse.\nCon lo Shimizu S-Pulse ha collezionato 16 presenze in prima lega e 29 in seconda.\nGamba Osaka.\nDopo che si \u00e8 trasferito col Gamba Osaka, durante i Play-off di Champions League asiatica contro il Johor Darul Ta'zim Football Club (3-0), dove egli debutta con i colori del club d'Osaka, realizza di testa al 70\u00ba l'ultima rete della partita, grazie ad un assist di Yasuhito End\u014d. Nella sfida successiva di Champions League, contro l'Adelaide United Football Club (3-0), sempre di testa e sempre grazie all'assist dell'esperto End\u014d, Miura causa un autogol della squadra australiana da parte di Dylan McGowan.\nNazionale.\nA maggio 2017 a sorpresa viene chiamato in nazionale maggiore da Vahid Halilhod\u017ei\u0107. Il 10 dicembre 2019 segna la sua prima rete con la maglia della nazionale nella partita contro la Cina dove il Giappone vince per 2-1.\nStatistiche.\nPresenze e reti nei club.\n\"Statistiche aggiornate al 1\u00ba dicembre 2018.\""}
{"id": "6215011", "revid": "287204", "url": "https://it.wikipedia.org/wiki?curid=6215011", "title": "Metope del Partenone", "text": "Le metope del Partenone sono i pannelli scultorei marmorei originariamente situati sulle pareti esterne del Partenone ad Atene, di cui costituivano parte del fregio. Originariamente erano novantadue: trentadue su ciascuno dei lati nord e sud e quattordici su ciascuna delle facciate principali del tempio, esposte ad est ed ovest.\nI soggetti rappresentati sono diversi, e, insieme con i frontoni ionici e la statua di Atena Parthenos contenuta all'interno del Partenone, costituivano un programma unitario di decorazione scultorea, esempio celeberrimo dell'altorilievo greco classico.\nL'insieme di tutte le metope arrivava ad una lunghezza totale di circa centosessanta metri; di questi, ottanta sono ora esposti al Museo dell'Acropoli di Atene, ove sono stati trasportati nel 2005 per proteggerli dal degrado. Cinquanta metri del fregio fanno ora invece parte delle collezioni del British Museum, costituendo la parte principale dei cosiddetti Marmi di Elgin. I rimanenti trenta metri sono andati distrutti durante l'assedio veneziano ad Atene del 1687. Il Partenone era allora utilizzato come magazzino di polvere da sparo ed un colpo di bombarda veneziana lo fece esplodere danneggiando l'edificio e le sue preziose sculture..\nEsiste una controversia internazionale sulle metope conservate al British Museum: la questione riguarda la loro collocazione futura: lasciarle ove si trovano o riportarle nel luogo per il quale sono state ideate?\nAlcuni frammenti sono stati gi\u00e0 restituiti, tra cui quello conservato a Palermo, quelli del Vaticano, del Paul Getty Museum di Los Angeles e della collezione Shelby White di New York.\nMetope est.\nLe quattordici metope orientali erano situate sull'ingresso principale. Rappresentavano le fasi finali della battaglia cosmogonica tra gli dei dell'Olimpo e i Giganti (Gigantomachia). La lotta si sviluppa attorno alla figura centrale di Zeus (pannello n\u00ba 8), seguito dal suo carro guidato da Era (pannello n\u00ba 7). Il fratello Poseidone con il suo carro \u00e8 mostrato vicino (pannello n\u00ba 6) che percorre l'isola di Nisiro passando sullo sconfitto gigante Polibote. Anche se la figura di Ercole non \u00e8 ancora stato identificato dai frammenti rimasti, \u00e8 quasi certo che l'eroe, il cui contributo alla vittoria degli dei dell'Olimpo fu significativo, era presente nelle metope. L'esito felice della battaglia \u00e8 descritto nella scena di Helios (dio del sole) e del suo carro che passa nella notte (pannello n\u00ba 14), una nuova era stava per iniziare. Le metope orientali sono in pessime condizioni, e l'identificazione della maggior parte delle figure \u00e8 incerta nella migliore delle ipotesi.\nMetope sud.\nLe metope della parete sud (pannelli n\u00ba 1\u201312 e 21\u201332) illustrano la battaglia dei lapiti contro i centauri, nota anche come centauromachia, alla quale prese parte il mitologico re ateniese Teseo. La battaglia scoppi\u00f2 durante i festeggiamenti per il matrimonio del re dei lapiti e amico personale di Teseo, Piritoo. Secondo una versione del mito, I Centauri, offesi per essere stati esclusi dalla celebrazione, attaccarono i lapiti, mentre secondo un'altra versione, durante la festa i Centauri ubriachi reagirono violentemente sotto l'influenza del vino. Il risultato fu una feroce lotta tra Centauri e lapiti per evitare che i primi approfittassero delle donne dei secondi.\nI centauri hanno volti con sembianze animali i cui disegni richiamano fortemente maschere teatrali. Sono mostrati indossare pelli di animali e armati con rami di alberi. Da parte loro, i lapiti combattono nudi o indossando un \"clamide\", molti di essi impugnano una spada o una lancia, che realizzate in metallo, sono andate perdute, mentre in alcuni casi, i lapiti usano scudi per proteggersi.\nC'\u00e8 una tendenza a riconoscere lo sposo Piritoo sulla metopa 11 e la sposa Deidamia sulla 25, ma non vi \u00e8 alcuna prova conclusiva per queste identificazioni. Sulla metopa 29, le caratteristiche del maturo stile classico possono essere individuate sul viso e sull'abito della donna lapita.\nLa presenza di utensili per la casa, come \"hidrie\" (vasi di ceramica con tre maniglie utilizzati principalmente per immagazzinare l'acqua), che vengono utilizzati anche come armi improprie da parte dei combattenti, indica una battaglia combattuta in casa. Alcune composizioni sono ripetute, mentre l'esecuzione complessiva delle scene \u00e8 meno ambiziosa rispetto ai piani iniziali. Contrariamente al risultato finale della battaglia e alla morale del mito che sottolinea la superiorit\u00e0 del mondo civile sopra il disordine primordiale, i vincitori di questa lotta senza paura furono i Centauri e non i lapiti. Tuttavia, \u00e8 possibile che la battaglia fosse ancora nelle fasi iniziali.\nNel 1687, una palla di cannone colp\u00ec il Partenone durante un attacco ad Atene da parte dei veneziani. Questo evento distrusse molte metope sul lato sud, soprattutto quelle centrali. L'esistenza di queste metope \u00e8 ormai nota solo dai disegni di Carrey eseguiti nel 1674 e dai loro frammenti rimanenti. Il loro argomento non \u00e8 del tutto chiaro dato che le metope presentano rari dettagli iconografici. Alcuni esperti riconoscono la rappresentazione di miti dinastici attici (le storie delle famiglie reali di Cecrope e Eretteo), mentre altri, ell tentativo di unificare mitologicamente le scene suddette con quelle della centauromachia, propongono un argomento attinente ai miti degli eroi della centauromachia.\nMetope ovest.\nIl soggetto delle metope occidentali \u00e8 la leggendaria invasione di Atene da parte delle Amazzoni (Amazzonomachia). Gli studiosi considerano queste metope, mostranti le amazzoni in abiti orientali, un riferimento alle guerre persiane.\nMetope nord.\nLe metope della parete nord descrivono la guerra dei greci contro i troiani (Iliou persis). Queste metope sono spesso riferite al sacco di Troia e descrivono la guerra di Troia.\nSolo 24 delle originarie 32 metope della parete nord sono giunte fino ai nostri giorni e sono esposte nel museo dell'acropoli di Atene.\nSimbolismo.\nLe metope sulle pareti del Partenone nord, est, sud e ovest avevano una doppia funzione. Da un lato rappresentavano scene ben note della mitologia e della storia; tuttavia, pi\u00f9 in generale, erano state pensate come rappresentazione del trionfo della ragione e dell'ordine, in genere sotto forma dei greci ateniesi o dei loro dei, sulla passione animalesca e il caos."}
{"id": "6215013", "revid": "1573940", "url": "https://it.wikipedia.org/wiki?curid=6215013", "title": "Chiesa di San Vitale (Sala Baganza)", "text": "La chiesa di San Vitale, nota anche come pieve di San Vitale Baganza, \u00e8 un luogo di culto cattolico dalle forme neoclassiche situato in via Abate Giuseppe Peroni 7 a San Vitale Baganza, frazione di Sala Baganza, in provincia e diocesi di Parma.\nStoria.\nLa prima testimonianza dell'esistenza di una pieve a San Vitale Baganza risale al 1005, quando fu nominato nell\"'Ordo Archipresbiterorum Plebium\", voluto dal vescovo di Parma Sigifredo II, l'arciprete \"Iohannes Sancti Vitalis a.s.\". Il luogo di culto fu menzionato anche in un rogito del 1094.\nNel 1142 la chiesa, il vicino castello e il piccolo borgo risultavano appartenere all'abbazia di San Giovanni Evangelista di Parma; nel 1144 il papa Lucio II conferm\u00f2 all'abate del monastero i diritti su tutti i beni posseduti, tra cui il \"castrum Sancti Vitalis cum ecclesia et curte\".\nNel 1230 dipendevano dalla pieve cinque cappelle del circondario: Monte Palero, Neviano dei Draghi, Santa Maria del Castellaro, San Basilide a Talignano e San Donnino a Limido.\nNel XVIII secolo accanto alla chiesa fu innalzata la torre campanaria.\nIl 14 febbraio del 1834 una violenta scossa tellurica caus\u00f2 il parziale crollo della pieve romanica a tre navate, coperte da capriate lignee, risparmiando soltanto il campanile settecentesco. L'anno seguente, demolito il vecchio edificio, furono avviati, su disegno dell'architetto Lorenzo Raschi, i lavori di costruzione del nuovo tempio neoclassico, che fu completato nel 1841. La facciata, progettata dall'architetto Luigi Bianchi, fu terminata nel 1868, mentre le statue furono aggiunte nel 1885.\nIl luogo di culto fu solennemente consacrato nel 1941 dal vescovo di Parma Evasio Colli.\nIl 23 dicembre del 2008 un nuovo terremoto colp\u00ec pesantemente la chiesa, che fu chiusa al culto; l'edificio, successivamente restaurato e rinforzato strutturalmente, fu riaperto nell'agosto del 2012, in occasione della festivit\u00e0 della Madonna del Suffragio, patrona del paese.\nDescrizione.\nLa chiesa si sviluppa su un impianto a navata unica, affiancata da otto cappelle.\nLa simmetrica facciata a capanna, interamente intonacata, \u00e8 suddivisa orizzontalmente da un'alta trabeazione spezzata in aggetto; il prospetto \u00e8 tripartito verticalmente da un doppio ordine di quattro semicolonne, coronate da capitelli ionici al livello inferiore e dorici a quello superiore. Inferiormente \u00e8 collocato nel mezzo l'ampio portale d'accesso, raggiungibile attraverso una scala di alcuni gradini; l'ingresso, delimitato da cornice modanata, \u00e8 coronato da un architrave in aggetto con modiglioni, retto da volute inginocchiate; ai lati si stagliano all'interno di due ampie nicchie ad arco a tutto sesto le statue di due santi risalenti al 1885, probabilmente realizzate dallo scultore Agostino Ferrarini. Superiormente si apre al centro una finestra a lunetta, delimitata da una cornice modanata e inquadrata da un'ampia arcata a tutto sesto; ai lati sono collocate due sottili nicchie rettangolari. In sommit\u00e0 si staglia il frontone triangolare spezzato di coronamento.\nIl fianco libero a destra \u00e8 scandito superiormente da quattro profonde arcate a tutto sesto in aggetto, che inquadrano altrettante finestre a lunetta, delimitate da cornici. Il lato sinistro \u00e8 affiancato da alcuni edifici, ospitanti la canonica e il salone parrocchiale a sud-ovest, oltre al campanile posto nell'angolo sud-est; la torre settecentesca in laterizio \u00e8 arricchita da lesene sugli spigoli e coronata, oltre la cella con aperture ad arco a tutto sesto, da una cuspide piramidale non coeva.\nSul retro si allunga il presbiterio absidato, su cui si aprono lateralmente due alte monofore ad arco a tutto sesto.\nAll'interno la navata, coperta da volta a botte, \u00e8 decorata superiormente da una cornice modanata che si sviluppa lungo il perimetro dell'aula; ai lati si aprono le ampie arcate a tutto sesto delle cappelle, le ultime due delle quali aggettano sull'aula. Il lungo presbiterio absidato, leggermente sopraelevato, ospita l'altare maggiore in legno dorato.\nLa chiesa contiene varie opere di pregio, risalenti al XVII e XVIII secolo, tra cui due dipinti del 1774 del pittore Giuseppe Peroni, raffiguranti la \"Madonna tra i santi Gregorio e Vitale\" e \"Santa Lucia\", e l'organo del 1875, restaurato dopo il terremoto del 2008."}
{"id": "6215022", "revid": "729019", "url": "https://it.wikipedia.org/wiki?curid=6215022", "title": "Castello di Monte Palero", "text": "Il castello di Monte Palero, noto anche come castello di Monte Palerio o castello di Monte Pallero, era un maniero medievale, che sorgeva nei pressi di San Vitale Baganza, frazione di Sala Baganza, in provincia di Parma.\nStoria.\nIl castello fu edificato nel 1196 per volere dei marchesi Pallavicino, sui resti di un nucleo fortificato di origine bizantina.\nNel 1249 l'imperatore del Sacro Romano Impero Federico II di Svevia invest\u00ec Oberto II Pallavicino dei diritti sul maniero e su numerosi altri feudi del Parmense. Quale avamposto fortificato fu edificata sul monte Bastia, a nord-est di Monte Palero, la cosiddetta Torre del Boriano, grande casaforte in pietra.\nTuttavia, nel 1266 le truppe guelfe del Comune di Parma, guidate dal capitano del popolo Jacopo della Porta, misero sotto assedio il castello di Monte Palero, ma furono costrette a ritirarsi a causa delle condizioni meteorologiche avverse; l'anno seguente tornarono all'attacco e riuscirono a espugnarlo.\nNel 1295 i parmigiani demolirono il maniero e due anni dopo decretarono di non ricostruirvi pi\u00f9 alcuna fortificazione.\nNel 1348, in seguito alla morte del marchese Manfredino Pallavicino, il feudo fu ereditato dal figlio Donnino, unitamente ai castelli di Ravarano, Parola e Zibello, oltre a tutte le terre annesse.\nNel 1395 l'imperatore Venceslao di Lussemburgo conferm\u00f2 al marchese Niccol\u00f2 Pallavicino i privilegi sui feudi di Busseto, Borgo San Donnino, Solignano, Ravarano, Monte Palerio, Tabiano, Bargone, Serravalle, Pietramogolana, Parola, Castelvecchio di Soragna e Soragna.\nNel 1405, in seguito alla conquista del castello rossiano di Pariano da parte di Giacomo e Ottobuono de' Terzi, il vescovo Giacomo de' Rossi, gi\u00e0 feudatario della vicina Neviano, occup\u00f2 con le sue truppe Monte Palero, ove fece ricostruire una fortificazione difensiva, detta \"Castel Palerio\", da cui l'anno seguente pianific\u00f2 una congiura, poi fallita, contro Giacomo Terzi.\nTuttavia l'edificio, abitato da coloni, fu abbandonato dopo pochi anni, quando i Rossi furono costretti a restituire ai Pallavicino Monte Palero. Nel 1441 Niccol\u00f2 Piccinino convinse Filippo Maria Visconti del tradimento di Rolando il Magnifico e si fece incaricare di conquistarne lo Stato Pallavicino; il Marchese fu costretto alla fuga e tutte le sue propriet\u00e0 furono incamerate dal Duca di Milano, che nel 1442 assegn\u00f2 al condottiero il feudo di Monte Palero e numerosi altri nel Parmense, tra cui Solignano, Sant'Andrea, Taro, Miano, Varano Marchesi, Banzola, Visiano, Cella, Tabiano, Monte Manulo, Bargone, Gallinella e Felegara.\nDopo alcuni anni il maniero fu riassegnato ai Pallavicino, ma successivamente fu assorbito dalla Camera ducale di Parma, che nel 1631 lo assegn\u00f2 con la vicina Neviano al marchese Marcello Prati. Sempre nel XVII secolo l'avamposto fortificato di Torre del Boriano fu invece acquistato dai Boriani, di origine piacentina.\nIn seguito furono investiti di Monte Palero i conti Bondani, che lo mantennero fino all'abolizione dei diritti feudali sancita da Napoleone per il ducato di Parma e Piacenza nel 1805. Gi\u00e0 all'epoca del maniero rossiano rimanevano soltanto alcune rovine, su cui tra la fine del XIX secolo e gli inizi del XX furono costruiti alcuni edifici a uso residenziale e agricolo, modificati dopo il 1970."}
{"id": "6215024", "revid": "729019", "url": "https://it.wikipedia.org/wiki?curid=6215024", "title": "Castello di San Vitale Baganza", "text": "Il castello di San Vitale Baganza, noto anche come Torrione, \u00e8 un maniero medievale che sorge in via Abate Giuseppe Peroni a San Vitale Baganza, frazione di Sala Baganza, in provincia di Parma.\nStoria.\nIl castello fu edificato in epoca imprecisata e sono scarse le testimonianze che ne documentino la storia.\nNel 1142 il maniero, la pieve di San Vitale e il piccolo borgo risultavano appartenere all'abbazia di San Giovanni Evangelista di Parma; nel 1144 il papa Lucio II conferm\u00f2 all'abate del monastero i diritti su tutti i beni posseduti, tra cui il \"castrum Sancti Vitalis cum ecclesia et curte\".\nIn seguito la giurisdizione sul castello pass\u00f2 dapprima al Comune di Parma e poi ai Rossi, feudatari anche di Monte Palero e Neviano; un ramo dell'illustre casata ne risultava proprietario nel 1453.\nIn epoca imprecisata subentrarono i Sanvitale, conti di Sala Baganza, originari secondo la tradizione proprio di San Vitale Baganza; la casata mantenne il possesso del maniero fino al 1612, quando il conte Alfonso fu arrestato e giustiziato con numerosi altri nobili parmensi con l'accusa di aver congiurato ai danni del duca di Parma Ranuccio I Farnese, che confisc\u00f2 tutti i loro beni.\nIl castello, acquistato successivamente da privati, fu danneggiato dal sisma del 23 dicembre del 2008 e dichiarato inagibile.\nDescrizione.\nIl castello, risalente nelle forme attuali al XIII o XIV secolo, seppur modificato e mutilato nei secoli, si sviluppa su una pianta pressoch\u00e9 rettangolare, parallelamente alla stretta strada collinare del piccolo borgo storico; se ne mantengono quasi intatti, collegati da un corpo centrale pi\u00f9 basso, i primi livelli dell'antico mastio a sud e l'alto edificio principale a nord, in adiacenza al quale si erge la cosiddetta \"Casa dell'Opera\", coeva del maniero.\nInteramente rivestito in pietra frammista ad alcune tamponature in mattoni, il maniero \u00e8 caratterizzato dalla presenza, nella parete meridionale del torrione, di una piccola nicchia rettangolare, contenente un affresco raffigurante la \"Madonna\", risalente al XVII o XVIII secolo. Il corpo settentrionale, con andamento a scarpa della muratura del livello terreno, conserva al secondo piano una pregevole finestra quattrocentesca ad arco trilobato, affacciata verso est sulla val Baganza; l'apertura \u00e8 delimitata da una ricchissima cornice ad arco ogivale in cotto, al cui centro si staglia, in chiave di volta, un bassorilievo rappresentante il \"leone rampante\", stemma dei Rossi. In sommit\u00e0 risultano ancora distinguibili gli antichi merli, seppur chiusi e coperti dal tetto.\nLa \"Casa dell'Opera\", anch'essa in pietra, \u00e8 caratterizzata dalla presenza di una finestra con cornice ad arco ogivale, arricchita da pregevoli inserti in terracotta."}
{"id": "6215029", "revid": "1272592", "url": "https://it.wikipedia.org/wiki?curid=6215029", "title": "Pieve di San Vitale Baganza", "text": ""}
{"id": "6215033", "revid": "767487", "url": "https://it.wikipedia.org/wiki?curid=6215033", "title": "F\u00e1bio Aguiar da Silva", "text": ""}
{"id": "6215034", "revid": "1305772", "url": "https://it.wikipedia.org/wiki?curid=6215034", "title": "Otto Warth", "text": "Biografia.\nOltre ad opere realizzate a Karlsruhe e Lipsia, realizz\u00f2 diversi edifici legati alla \"Kaiser Wilhelms-Universit\u00e4t zu Strassburg\" \u2013 l'Universit\u00e0 di Strasburgo allora in territorio tedesco \u2013, e in particolare il \"Kollegiengeb\u00e4ude\" (Palazzo dell'Universit\u00e0 di Strasburgo), l'Istituto di farmacia e l'Istituto di zoologia, oggi Museo zoologico della citt\u00e0 di Strasburgo, oltre alla clinica medica dell'Ospedale civile di Strasburgo."}
{"id": "6215058", "revid": "292162", "url": "https://it.wikipedia.org/wiki?curid=6215058", "title": "Albanesi di Sicilia", "text": ""}
{"id": "6215060", "revid": "287204", "url": "https://it.wikipedia.org/wiki?curid=6215060", "title": "Giuseppe Ciaranfi", "text": "Biografia.\nAllievo di Enrico Pollastrini, Giuseppe Ciaranfi fu pittore di genere e di soggetti storici. Dipinse anche scene con personaggi vestiti nei costumi tipici della campagna toscana. Nel 1859 fu ammesso ai corsi del Nudo all'Accademia di belle arti di Firenze e nel 1862 debutt\u00f2 alla Promotrice fiorentina, con l'opera \"Benedetto Varchi legge l'istoria fiorentina a Cosimo I de' Medici\", oggi conservato a Firenze, alla Galleria d'arte moderna, a Palazzo Pitti. Rappresenta una stanza, all'interno di un palazzo, con personaggi riccamente abbigliati e atteggiati in pose di maniera. Dai vetri della finestra si intravede la Torre di Pisa.\nCon altri pittori e letterati toscani frequent\u00f2 il cenacolo pistoiese dell'ingegnere Francesco Bartolini e di sua moglie, la poetessa irlandese Louisa Grace Bartolini, pittrice e musicista per diletto. I dipinti di Ciaranfi, levigati e precisi, di stile prettamente accademico, incontrarono il favore dell'alta borghesia e furono apprezzati anche a Corte. Vittorio Emanuele II gli commission\u00f2 nel 1866 la tela \"Amedeo II dona ai poveri agricoltori rovinati dalla guerra il suo Collare dell'Annunziata\". Nel 1875 Giuseppe Ciaranfi dipinse la tela \"San Giuseppe e il Divino infante\" e la present\u00f2 a Bologna, poi a una personale, presso l'Accademia di Pistoia, insieme ad alcuni ritratti. Nel 1892 dipinse un ritratto di Savonarola, e nel 1901 partecip\u00f2 all'Esposizione di Monaco. Dal 1876 ebbe la cattedra di Pittura all'Accademia di Firenze. Sono stati suoi allievi i pittori Cesare Ciani e Alfredo M\u00fcller."}
{"id": "6215062", "revid": "287204", "url": "https://it.wikipedia.org/wiki?curid=6215062", "title": "Premijer liga (pallavolo femminile)", "text": "La Premijer liga \u00e8 la massima serie del campionato bosniaco di pallavolo femminile: al torneo partecipano dieci squadre di club bosniache e la squadra vincitrice si fregia del titolo di campione di Bosnia ed Erzegovina."}
{"id": "6215063", "revid": "508156", "url": "https://it.wikipedia.org/wiki?curid=6215063", "title": "Dino Piana", "text": "\u00c8 un trombonista ed uno dei massimi esponenti del jazz italiano.\nCarriera.\nFiglio di pasticceri, cresce nelle campagne del Monferrato astigiano, in Piemonte. Dino Piana muove i primi passi come trombettista nella banda del paese finch\u00e9 questa, con lo scoppio della seconda guerra mondiale, temporaneamente si scioglie.\nAl termine della guerra, quando la banda si riforma, a Piana viene consegnato un altro strumento: \u00e8 il trombone.\nNel 1959 partecipa al concorso radiofonico \"la coppa del jazz\" nel quale si mette subito in luce come solista.\nSuccessivamente, entra a far parte del quintetto \"Basso-Valdambrini\" e di alcune orchestre radiofoniche e televisive.\nSuona in svariati festival nazionali ed internazionali, prendendo parte a numerose incisioni nei complessi di grandi artisti come: Frank Rosolino, Chet Baker, Charlie Mingus, Kai Winding, Kenny Clarke ecc. suonando anche nelle \"big band\" di Thad Jones, Mel Lewis e Bob Brookmeyer.\nNel 1978 fonda un sestetto insieme, tra gli altri, ad Oscar Valdambrini e al figlio Franco; con loro prende parte a numerosi festival, fra i quali: Umbria Jazz, \"Eurojazz festival di Ivrea\", \"Midem di Cannes\", \"Festival di Pompei\".\nIl 12 maggio 1993 ha suonato in una \"reunion\" del sestetto \"Basso-Valdambrini\" alla \"Town Hall\" di New York."}
{"id": "6215065", "revid": "1543377", "url": "https://it.wikipedia.org/wiki?curid=6215065", "title": "Girolamo de Liguori", "text": "Biografia.\nGirolamo de Liguori ha frequentato il liceo classico presso i padri gesuiti dell\u2019Istituto Massimo di Roma. Studia poi giurisprudenza all'universit\u00e0 La Sapienza e durante gli anni universitari si impegna anche in una intensa attivit\u00e0 teatrale raccontata nel libro \"Scherzi della memoria\" prefatto da Franco Ferrarotti. Nel 1959 \u00e8 tra i fondatori del CUT (Centro Universitario Teatrale) di Roma, stabilendo contatti con attori e registi quali Giorgio Albertazzi, Anna Proclemer, Vittorio Gassman, Evi Maltagliati e molti altri attori e registi, organizzando nel 1960 un grande convegno nell\u2019aula magna dell\u2019Universit\u00e0 di Roma con Gassman e Lucignani su \"La Messinscena dell'Adelchi\" di Manzoni. Si laurea nello stesso ateneo nel 1962 con una tesi in Filosofia del diritto sullo scetticismo giuridico. Fresco di laurea viene nominato assistente della disciplina alla cattedra di nuova istituzione presso l\u2019Universit\u00e0 degli Studi di Lecce. Sposa Aurora, dalla quale avr\u00e0 tre figli (Enrico, Eclita e Mario). Vince per concorso la cattedra di storia e filosofia nei Licei e inizia la carriera di docente nel Liceo Classico Calamo di Ostuni. Contemporaneamente si impegna nell'insegnamento nelle scuole secondarie superiori e nell'attivit\u00e0 pedagogica, si dedica all'impegno politico e alla ricerca storica del pensiero filosofico, pubblicando saggi, articoli e monografie per importanti editori, stabilendo collaborazioni continuative culturali e scientifiche con specialisti e centri di ricerca. Prende successivamente il titolo di dottore di ricerca in filosofia presso le consorziate universit\u00e0 di Bari, Urbino e Ferrara. Ha ricoperto nel corso della sua carriera diversi incarichi universitari presso l'universit\u00e0 di Trento, del Salento ed ha partecipato come relatore a convegni scientifici internazionali presso le Universit\u00e0 di Torino, Firenze, Lecce, Cassino, Napoli, ecc. \nDopo aver vissuto per parecchi anni in Puglia ad Ostuni, nel 1999 si trasferisce a Noceto, dove vive ancor oggi, vedovo dal 2007. Ha messo il suo vissuto culturale a disposizione del Comune di Noceto, per l'ideazione e l'organizzazione di attivit\u00e0, nell'ambito della poesia e del teatro, promosse dall'Assessorato alla Cultura. \nStudi e ricerche.\nNella sua intensa attivit\u00e0 di ricerca si \u00e8 occupato di storia del pensiero moderno, storia della filosofia e storia della scienza. Con I \"baratri della ragione\", viene riconosciuto come uno dei massimi studiosi dell'opera di Arturo Graf, importante autore italiano del quale de Liguori ha contribuito per primo a rivalutare il valore storico e culturale; ha scritto di Leopardi, Kant, e Cartesio. Ha trattato il Positivismo italiano di Giuseppe Sergi, Cesare Lombroso, Enrico Morselli e Tito Vignoli; dello scetticismo di Giuseppe Rensi ponendolo in critica relazione tra Leopardi e Pirandello; ha scritto del suo avo S. Alfonso M. de' Liguori e di altri autori noti e meno noti come il gesuita anticartesiano Giovan Battista De Benedictis, detto l\"'Aletino\". Ha collaborato con l'Istituto della Enciclopedia Italiana Treccani, con la Domus Galileana di Pisa e con l'Istituto Italiano per gli Studi filosofici di Napoli nonch\u00e9 con le pi\u00f9 importanti riviste filosofiche, storiche e letterarie nazionali.\nHa pubblicato per Editori quali Laterza, Le Monnier, La citt\u00e0 del Sole - Istituto italiano per gli Studi Filosofici, Lacaita e molte altre.\nNel corso dei suoi studi ha tenuto diversi rapporti epistolari con eminenti personalit\u00e0 della letteratura, della filosofia e della scienza, quali: Eugenio Garin, Norberto Bobbio, Corrado Augias, Walter Binni, Ambrogio Donini, Franco Ferrarotti e Sebastiano Timpanaro, del quale sono state pubblicate 12 lettere sulla rivista Il \"Ponte\".\nImpegno politico.\nNel 1967 G. de Liguori, insieme ad altri giovani intellettuali, fonda ad Ostuni (BR) il Circolo Culturale \u201cSic et Non\u201d, cui aderiscono e collaborano note personalit\u00e0 della politica e della cultura quali il Senatore Prof. Ambrogio Donini, il meridionalista letterato Tommaso Fiore, Lucio Lombardo Radice, matematico e fondatore e direttore di \u201cRiforma della scuola\u201d e docenti delle universit\u00e0 di Bari, Roma e Lecce. Il circolo si impegna in complesse battaglie civili come quella per un dialogo tra marxisti e cattolici, ed altre incombenti questioni sociali come la campagna per il divorzio. Stringe intese, oltre che con moti uomini politici e studiosi di chiara fama, con il gruppo dei cattolici del \"Gallo\" di Genova e coi fiorentini seguaci di Giorgio La Pira, i quali si riunivano intorno alla rivista \u201cTestimonianze\u201d diretta da padre Ernesto Balducci e Danilo Zolo, nonch\u00e9 con i ragazzi della Scuola di Barbiana, diretta da Don Lorenzo Milani. Manifesto editoriale del \"Sic et Non\" \u00e8 la rivista \"Presenza\", da lui diretta, che testimonia questa attivit\u00e0 politica allora pionieristica per una piccola provincia del Sud Italia. I sette numeri pubblicati della rivista \"Presenza,\" e altra documentazione di tale impegno politico, sono attualmente depositati presso la Biblioteca Comunale di Ostuni (BR) intitolata a Francesco Trinchera e comunque ampiamente documentati nell'unico libro autobiografico dello stesso autore."}
{"id": "6215069", "revid": "200568", "url": "https://it.wikipedia.org/wiki?curid=6215069", "title": "Michael Mann (disambigua)", "text": ""}
{"id": "6215079", "revid": "287204", "url": "https://it.wikipedia.org/wiki?curid=6215079", "title": "Museo zoologico della citt\u00e0 di Strasburgo", "text": "Il Museo zoologico della citt\u00e0 di Strasburgo espone delle collezioni di zoologia appartenenti alla citt\u00e0 di Strasburgo e gestite l'Universit\u00e0 di Strasburgo. Si trova in boulevard de la Victoire nelle vicinanze del palazzo dell'Universit\u00e0 di Strasburgo.\nStoria.\nIl museo nacque dall'acquisizione, nel 1804 da parte della citt\u00e0 di Strasburgo, dell'intera collezione di storia naturale di Jean Hermann (1738-1800). Dalla ricreazione dell'Universit\u00e0 di Strasburgo, nel 1872, le \u00e8 stata data la gestione scientifica e la valorizzazione delle collezioni. Da allora sono state sensibilmente arricchite.\nLa ricostruzione del laboratorio di storia naturale di Johann Hermann \u00e8 stata completata nel museo zoologico nel dicembre 1988.\nNel 2010 il museo si \u00e8 dotato della prima osteoteca del nord-est della Francia.\nCollezioni.\nNello stato attuale il museo presenta delle collezioni molto varie e ricche di uccelli, mammiferi, invertebrati marini e insetti, con un interesse particolare per la fauna dell'Alsazia. \nVi si trova inoltre la ricostruzione del laboratorio di storia naturale di Jean Hermann con numerosi documenti d'epoca."}
{"id": "6215081", "revid": "2519", "url": "https://it.wikipedia.org/wiki?curid=6215081", "title": "Ton Tavares", "text": ""}
{"id": "6215087", "revid": "2128848", "url": "https://it.wikipedia.org/wiki?curid=6215087", "title": "Alte cariche dello Stato della Repubblica Italiana", "text": "Le Alte cariche dello Stato della Repubblica Italiana sono le cinque cariche pi\u00f9 rilevanti del sistema costituzionale italiano; in funzione dell'ordine di protocollo sono:\nLe cinque cariche rappresentano il sistema politico italiano organizzato secondo il principio di separazione dei poteri: il potere legislativo, attribuito al Parlamento, viene rappresentato dai Presidenti della Camera dei deputati e del Senato; il potere esecutivo, spettante al Governo, \u00e8 rappresentato dal Presidente del Consiglio dei ministri; il potere giudiziario \u00e8 rappresentato dal Presidente della Corte costituzionale. Il Presidente della Repubblica \u00e8 la massima carica dello Stato e ne rappresenta l'unit\u00e0, oltre che fungere, coadiuvato dalla Corte costituzionale, da garante della Costituzione. \nEssendo l'Italia una repubblica parlamentare, i presidenti del Senato e della Camera sono considerati maggiormente rilevanti e per tale motivo precedono il Presidente del Consiglio.\nProtocollo.\nDurante le cerimonie ufficiali, i rappresentanti delle cinque alte cariche dello Stato siedono insieme secondo l'ordine del protocollo, sovente formando un gruppo separato rispetto alle altre autorit\u00e0 convenute. La presenza del Presidente della Repubblica \u00e8 segnalata dallo stendardo presidenziale, talvolta sorretto da un corazziere alle spalle del presidente stesso.\nLe cinque alte cariche dello Stato, insieme ai Presidenti emeriti, fanno parte della prima categoria, secondo il protocollo, che ne regola la disposizione secondo il codice seguente:\nPrima categoria\nDurata del mandato.\nLa durata delle cariche \u00e8 diversa fra loro e segue altri esempi di costituzione che definiscono uno Stato come \"repubblica parlamentare\": il Presidente della Repubblica dura in carica di pi\u00f9 del Parlamento e dei suoi relativi presidenti (come accade in Germania, in Austria o Slovenia per esempio), mentre il Presidente del Consiglio, con il suo gabinetto, \u00e8 legato al rapporto di fiducia con il Parlamento, anche se, allorquando avviene una nuova elezione politica, \u00e8 prassi rassegnare comunque le dimissioni e formare un nuovo governo. Inoltre, \u00e8 consuetudine che il Presidente del Consiglio presenti dimissioni di cortesia quando si elegge nuovo Presidente della Repubblica, che gentilmente le rifiuta.\nLa carica di Presidente del Consiglio \u00e8 l'unica a non essere elettiva, infatti esso \u00e8 nominato dal Presidente della Repubblica, sentiti i pareri dei Presidenti emeriti, dei Presidenti delle camere e dei partiti politici in parlamento.\nL'incastro delle varie durate di mandato segue il principio di pesi e contrappesi individuato dalla costituzione repubblicana ed \u00e8 conseguente alla natura stessa della carica.\nLe alte cariche e le donne.\nIn tutta la storia politica della Repubblica Italiana, cinque donne hanno ricoperto un'alta carica dello Stato: tre quella di Presidente della Camera dei Deputati, una quella di Presidente del Senato e una quella di Presidente della Corte costituzionale."}
{"id": "6215089", "revid": "1318658", "url": "https://it.wikipedia.org/wiki?curid=6215089", "title": "Comuni aggregati a Parigi", "text": "La citt\u00e0 di Parigi ha conosciuto varie aggregazioni di vari comuni che sorgevano ai suoi confini amministrativi.\nL'attuale dipartimento di Parigi, infatti, comprende parti di territorio che erano parte di comuni dell'antico dipartimento della Senna, comuni che sono esistiti a partire dalla rivoluzione francese.\nSoppressione di undici comuni aggregati a Parigi totalmente o parzialmente (1860).\nLa legge del 16 giugno 1859, chiamata \"legge Rich\u00e9\", dal nome del suo relatore, ha portato all'estensione dei confini di Parigi fino alle antiche mura di Thiers, provocando la soppressione di undici comuni del dipartimento della Senna. Quattro di questi sono stati completamente integrati dentro l'estensione di Parigi, diventando quartieri di questa, in quanto totalmente dentro il perimetro delle mura. Si tratta di:\nSette altri comuni, che erano attraversati dalle mura di Thiers, sono stati soppressi in quanto tali e i loro nomi sono serviti a designare i quartieri. I loro territori sono stati divisi tra il comune di Parigi e, per la parte che si trovava fuori dalle mura, il comune limitrofo. In particolare:"}
{"id": "6215112", "revid": "363629", "url": "https://it.wikipedia.org/wiki?curid=6215112", "title": "Elezioni presidenziali in Germania del 1925", "text": "Le elezioni presidenziali tedesche del 1925 si tennero il 29 marzo (I turno) e il 26 aprile (II turno) dopo la morte del presidente Ebert. Furono le prime consultazioni presidenziali della Repubblica di Weimar (Ebert era stato eletto dal Reichstag) e videro la vittoria del maresciallo Paul von Hindenburg, rappresentante dell'opposizione nazionalista.\nPrincipali avvenimenti.\nIl 28 febbraio 1925 il Presidente del Reich, il socialdemocratico Friedrich Ebert, mor\u00ec prima della scadenza del suo mandato. Le elezioni presidenziali si tennero in una situazione politica ancora condizionata dalla crisi della Ruhr e dalla grande inflazione del 1923. Nelle doppie elezioni politiche di maggio e di dicembre 1924 gli elettori avevano confermato lo spostamento verso destra che si era manifestato fin da quelle del giugno 1920, premiando i nazionalisti. A sinistra i comunisti avevano conservato una forte rappresentanza parlamentare, mentre permaneva la conflittualit\u00e0 tra i partiti democratici, tra i quali i maggiori erano il Partito Socialdemocratico, il Partito di Centro, il Partito Democratico Tedesco ed il Partito Popolare Tedesco.\nIn questo contesto matur\u00f2 nell'opposizione nazionalista antiweimariana l'idea di candidare un esponente di prestigio del vecchio regime capace di raccogliere un ampio consenso. Il candidato naturale sarebbe stato Erich Ludendorff, ma l'ex subalterno di Hindenburg pag\u00f2 l'appoggio che aveva dato al tentativo di colpo di Stato fallito da Adolf Hitler nel novembre 1923 a Monaco di Baviera. La scelta cadde allora sullo stesso Hindenburg, che dovette la sua elezione all'antagonismo tra i partiti della sinistra: nello specifico al rifiuto del candidato comunista Ernst Th\u00e4lmann di ritirarsi dal ballottaggio tra i tre candidati che al primo turno avevano raccolto il maggior consenso, per far confluire i suoi due milioni di voti su Wilhelm Marx, candidato dei cattolici, appoggiato dai socialdemocratici.\nRisultati.\nSecondo turno.\nDopo il primo turno Karl Jarres si ritir\u00f2 in favore di Paul von Hindenburg, ex generale filo monarchico e conservatore che aveva il sostegno dei partiti di destra. \nDopo il rifiuto del Partito di Centro di sostenere il socialdemocratico Otto Braun, SPD e cattolici si accordarono per fare di Wilhelm Marx il loro candidato comune. Anche il Partito Democratico Tedesco ritir\u00f2 il proprio candidato per sostenere Marx, che era dunque dato per favorito. Il rifiuto di Ernst Th\u00e4lmann a ritirare la propria candidatura per\u00f2 disperse i voti dell'estrema sinistra, permettendo a Hindenburg di vincere.\nConseguenze.\nL'elezione di Hindenburg ebbe pesanti conseguenze per la Repubblica democratica, infatti la Costituzione venne a mancare dell'organo che pi\u00f9 l'avrebbe dovuta difendere nei tempi difficili di maggioranze parlamentari instabili."}
{"id": "6215116", "revid": "1398753", "url": "https://it.wikipedia.org/wiki?curid=6215116", "title": "Samsung Galaxy S (serie)", "text": "Samsung Galaxy S \u00e8 una serie di smartphone che include modelli di fascia alta e top di gamma, parte della linea di dispositivi Samsung Galaxy prodotti da Samsung Electronics.\nLa serie consisteva inizialmente di smartphone e il primo dispositivo, il Galaxy S, venne annunciato a marzo 2010 e messo in commercio a partire dal mese di giugno dello stesso anno. Dall'introduzione del Galaxy Note nel 2011, Galaxy S \u00e8 diventata la linea di punta dell'azienda.\nSamsung ha successivamente esteso la linea ai tablet con l'annuncio, a giugno 2014, del Galaxy Tab S, messo in commercio il mese successivo. A febbraio 2022, i modelli pi\u00f9 recenti tra gli smartphone della serie Galaxy S sono S22, S22+ e S22 Ultra 5G, mentre tra i tablet della serie Galaxy Tab S ci sono i Samsung Galaxy Tab S8, Tab S8+ e Tab S8 Ultra (Wi-Fi/5G).\nSmartphone.\nSamsung Galaxy S.\nIl Samsung Galaxy S \u00e8 stato il primo smartphone della serie, annunciato a marzo 2010 e commercializzato tre mesi dopo. Montava un chipset Hummingbird, con 512 MB di RAM e 8/16 GB di memoria interna espandibile, display da 4\u2033 con risoluzione 480x800, fotocamera posteriore da 5 megapixel (registrazione video HD 720p@30fps) e anteriore VGA. A livello software, montava Android 2.1 Eclair con TouchWiz UI 3.0, in seguito aggiornato ad Android 2.3 Gingerbread.\nA fine 2010 Samsung ha annunciato di aver venduto 10 milioni di Galaxy S.\nSamsung Galaxy S II.\nIl Samsung Galaxy S II fu annunciato a febbraio 2011 e messo in vendita due mesi dopo, con chipset Samsung Exynos 4210 Dual, 1 GB di RAM e 16/32 GB di memoria interna espandibile, display da 4,3\u2033 con risoluzione 480x800, fotocamera posteriore da 8 megapixel con f/2.6 (registrazione video Full HD 1080p@30fps) e anteriore da 2 megapixel, venduto con Android 2.3.4 Gingerbread e TouchWiz UI 4.0, in seguito aggiornato ad Android 4.0.4 Ice Cream Sandwich ed a 4.1 Jellybean.\nA febbraio 2012 Samsung ha festeggiato i 20 milioni di esemplari di Galaxy S2 venduti ed in seguito ha raggiunto i 40 milioni di esemplari.\nSamsung Galaxy S III.\nIl Samsung Galaxy S III fu annunciato a febbraio 2012 e messo in vendita tre mesi dopo, con chipset Exynos 4412 Quad, 1 GB di RAM e 16/32/64 GB di memoria interna espandibile, schermo da 4,8\u2033 HD 1280x720 protetto dal Gorilla Glass 2, fotocamera posteriore da 8 megapixel f/2.6 (registrazione video Full HD 1080p@30fps) e anteriore da 1,9 megapixel f/2.6 (registrazione video HD 720p@30fps), venduto con Android 4.0.4 Ice Cream Sandwich e TouchWiz Nature UI, in seguito aggiornato ad Android 4.3 Jellybean.\nSamsung ha venduto al 2015 70 milioni di esemplari, di cui 40 entro gennaio 2013.\nSamsung Galaxy S4.\nIl Samsung Galaxy S4 fu annunciato a marzo 2013 e commercializzato un mese dopo, con chipset Exynos 5410 (versione senza LTE) o Snapdragon 600 (versione con LTE), 2 GB di RAM, 16/32/64 GB di memoria interna espandibile, schermo da 5\u2033 Full HD (1080 x 1920 pixel) protetto dal Gorilla Glass 3, fotocamera posteriore da 13 megapixel f/2.2 (registrazione video 1080p@30fps) e anteriore da 2 megapixel f/2.4 (registrazione video 1080p@30fps), venduto con Android 4.2.2 JellyBean e TouchWiz UI, in seguito aggiornato a 4.4.2 KitKat.\nIl Galaxy S4 ad ottobre 2013 aveva superato i 40 milioni di esemplari venduti.\nAltre versioni.\nIl Samsung Galaxy S4 \u00e8 stato reso disponibile nei vari mercati internazionali in numerose versioni, che differiscono perlopi\u00f9 per il processore che montano, tra cui:\nSono inoltre presenti delle varianti che differiscono dall'S4 classico anche per dimensioni:\nSamsung Galaxy S5.\nIl Samsung Galaxy S5 fu annunciato il 24 febbraio 2014. Tra le novit\u00e0 troviamo un cardiofrequenzimetro, resistenza all'acqua IP67, uno scanner per impronte digitali, la capacit\u00e0 di registrare video in 4K, la capacit\u00e0 di scattare foto migliori in condizioni di scarsa luminosit\u00e0, una funzione \"Download Booster\" per aumentare i livelli di download alla massima larghezza di banda consentita, la possibilit\u00e0 di limitare l'uso della batteria limitando l'utilizzo del telefono ed una porta micro-USB 3.0. Rimuove il sensore di temperatura, il sensore di umidit\u00e0 e la funzione \"Story Album\" dal Galaxy S4.\nSamsung Galaxy S5 Plus\nIntrodotto ad ottobre 2014, si differenzia dal modello principale solo per il processore, sostituito da un Qualcomm Snapdragon 805.\nSamsung Galaxy S6.\nIl Galaxy S6 \u00e8 stato annunciato alla vigilia del Mobile World Congress 2015, nel corso dell'evento Samsung Unpacked organizzato il 1\u00ba marzo dello stesso anno. Oltre alla versione base, dispone delle ulteriori due varianti Edge ed Edge+, che presentano entrambe curvature ai lati dello schermo.\nIn Italia S6 e S6 Edge sono stati commercializzati a partire dal 10 aprile 2015; S6 Edge+ \u00e8 stato presentato il 13 agosto in quattro diverse localit\u00e0 del mondo, tra cui Londra e commercializzato dal 1\u00ba settembre.\nSamsung Galaxy S7.\nIl Galaxy S7 \u00e8 stato presentato ufficialmente il 21 febbraio 2016 durante una conferenza stampa Samsung al Mobile World Congress 2016 e commercializzato l'11 marzo successivo in Europa e Nordamerica. Come il suo predecessore, S7 viene prodotto anche in variante Edge.\nIl modello presenta due caratteristiche gi\u00e0 presenti nel Galaxy S5, ovvero la resistenza ad acqua e polvere e lo slot per le schede microSD (assente nel modello precedente).\nSamsung Galaxy S8.\nSamsung ha annunciato gli smartphone Samsung Galaxy S8 e Samsung Galaxy S8+ il 29 marzo 2017. Sono dotati di uno scanner dell'iride, che non era presente sui telefoni Galaxy S7. Inoltre S Voice \u00e8 stato sostituito da Bixby; la porta micro-USB \u00e8 stata sostituita da una porta USB-C e il pulsante home fisico e i pulsanti capacitivi sono stati sostituiti da tasti su schermo.\nSamsung Galaxy S9.\nI Samsung Galaxy S9 e S9+ sono stati svelati il 25 febbraio 2018 al Mobile World Congress, con una fotocamera migliorata, un pannello posteriore ridisegnato e interni migliorati. Lo scanner di impronte digitali sul retro viene trasferito sotto la fotocamera posteriore e l'auricolare diventa un altoparlante aggiuntivo per l'audio stereo.\nSamsung Galaxy S10.\nSamsung ha annunciato la serie Galaxy S10, composta da Samsung Galaxy S10e, Samsung Galaxy S10 e Samsung Galaxy S10+, il 20 febbraio 2019. A giugno 2019 \u00e8 stato rilasciato il Samsung Galaxy S10 5G (presentato in tale mese con Tim e Vodafone).\nSamsung Galaxy S20.\nSamsung ha annunciato la gamma Galaxy S20, che comprende i modelli S20, S20+ e S20 Ultra, l'11 febbraio 2020.\nSamsung Galaxy S21.\nSamsung ha annunciato la gamma Galaxy S21, che comprende i modelli S21, S21+ e S21 Ultra, il 14 gennaio 2021.\nSamsung Galaxy S22.\nSamsung ha annunciato la gamma Galaxy S22, che comprende i modelli S22, S22+ e S22 Ultra, il 9 febbraio 2022."}
{"id": "6215122", "revid": "767487", "url": "https://it.wikipedia.org/wiki?curid=6215122", "title": "De tripas, coraz\u00f3n", "text": "De tripas, coraz\u00f3n \u00e8 un cortometraggio messicano del 1996 diretto da Antonio Urrutia candidato ai Premi Oscar 1997. Il film affronta il tema della sessualit\u00e0 adolescenziale e rappresenta l'esordio cinematografico dell'attore Gael Garc\u00eda Bernal.\nSinossi.\nIn un villaggio messicano di Jalisco, un adolescente di nome Mart\u00ecn (Gael Garc\u00eda Bernal) distribuisce ogni mattina ai suoi compaesani il latte vaccino di produzione familiare. Mart\u00ecn e i suoi amici appartengono a quell'et\u00e0 in cui i ragazzi sono ansiosi di scoprire la loro sessaulit\u00e0 e spesso si vantano di esperienze che probabilmente non hanno vissuto. Mart\u00ecn \u00e8 il ragazzo pi\u00f9 timido del gruppo, crede nell'amore e nel corteggiamento. Il suo sogno proibito \u00e8 la bella Meifer (Elpidia Carrillo), una donna che lavora al bordello locale. La controparte di Mart\u00ecn \u00e8 Jes\u00fas (Mart\u00edn Altomaro), un ragazzo maschilista ed esuberante convinto che la donna sia l'oggetto di appagamento del bisogno sessuale."}
{"id": "6215128", "revid": "124123", "url": "https://it.wikipedia.org/wiki?curid=6215128", "title": "Charles Gaillardot", "text": "Biografia.\nNel 1837 \u00e8 stato nominato professore di storia naturale presso la scuola di medicina del Il Cairo, e pi\u00f9 tardi, ha trascorso pi\u00f9 di venti anni come medico in un ospedale militare a Sidone. Nel 1863 \u00e8 diventato uno specialista di salute ad Alessandria, poi nel 1875 \u00e8 stato nominato direttore della scuola di medicina del Il Cairo.\nOltre alle sue funzioni mediche, ha condotto ricerche botaniche, zoologiche, geologiche e archeologiche in Egitto e nel Medio Oriente. Il genere di lumaca \"Gaillardotia\" (Bourguignat 1877; famiglia Neritidae) \u00e8 stata chiamata in suo onore, cos\u00ec come le specie con epiteto di \"gaillardotii\". Nel 1854 entra a far parte della Soci\u00e9t\u00e9 Botanique de France."}
{"id": "6215138", "revid": "599013", "url": "https://it.wikipedia.org/wiki?curid=6215138", "title": "Lily Kahumoku", "text": "Giocava nel ruolo di schiacciatrice.\nCarriera.\nLa carriera di Lily Kahumoku, moglie del pallavolista rumeno Bogdan Olteanu, inizia nei tornei scolastici del Texas, giocando per la , prima di trasferirsi alle Hawaii e vincere due titoli di stato in tre anni con la . Al termine delle scuole superiori entra a far parte della squadra di pallavolo femminile della University of Hawaii at Manoa, partecipando alla NCAA Division I dal 1999 al 2003: nel corso della sua carriera universitaria, oltre a saltare la NCAA Division I 2001 per motivi personali, raggiunge tre volte le semifinali nazionali, raccogliendo diversi riconoscimenti individuali.\nAppena finita la carriera universitaria, nel gennaio 2004 firma il suo primo contratto professionistico insieme alla compagna di squadra Lauren Duggins, andando a giocare in Russia col Volejbol'nyj klub Samorodok di Chabarovsk, disputando la seconda parte della SFV 2003-04. Nel campionato 2004-05 approda in Italia, prendendo parte alla Serie A1 col neopromosso Santeramo Sport. Nel campionato successivo \u00e8 sempre in Italia, ma in serie cadetta, dove difende i colori della Robur Tiboni Urbino Volley.\nNella stagione 2006-07 ritorna nel massimo campionato italiano, ingaggiata dalla Jogging Volley Altamura, mentre nella stagione seguente si trasferisce in Spagna, dove gioca col Club Atl\u00e9tico Voleibol Murcia 2005 e si aggiudica la supercoppa, la Coppa del Regina e lo scudetto; al termine degli impegni nella penisola iberica, approda a Porto Rico, partecipando alla seconda parte della Liga de Voleibol Superior Femenino 2008 con le Divas de Aguadilla. Disputa fin dall'inizio anche l'edizione seguente, questa volta difendendo i colori delle Caribes de San Sebasti\u00e1n; al termine dell'annata si ritira dall'attivit\u00e0 agonistica."}
{"id": "6215139", "revid": "287204", "url": "https://it.wikipedia.org/wiki?curid=6215139", "title": "Premijer liga (pallavolo maschile)", "text": "La Premijer liga \u00e8 la massima serie del campionato bosniaco di pallavolo maschile: al torneo partecipano dieci squadre di club bosniache e la squadra vincitrice si fregia del titolo di campione di Bosnia ed Erzegovina."}
{"id": "6215141", "revid": "287204", "url": "https://it.wikipedia.org/wiki?curid=6215141", "title": "Edgardo Longoni", "text": "Biografia.\nIn giovent\u00f9 pratic\u00f2 ginnastica, ciclismo e podismo. Dopo la laurea in legge cominci\u00f2 una brillante carriera nel giornalismo. Segu\u00ec per \u00abLa Bicicletta-Corriere dello Sport\u00bb il primo Giro automobilistico d'Italia (dal 27 aprile al 13 maggio 1901), a bordo della vettura di Carlo Biscaretti di Ruffia.\nFu notato da Camillo Costamagna, che lo assunse alla \u00abGazzetta dello Sport\u00bb; in un anno Longoni divenne capo redattore (1902). Dopo che la \u00abGazzetta\u00bb si separ\u00f2 dall'editore Sonzogno, Longoni prefer\u00ec seguire quest'ultimo. Fu responsabile delle pagine sportive del quotidiano milanese \u00abIl Secolo\u00bb, fiore all'occhiello di Sonzogno. Nel 1905 Edoardo Sonzogno lo nomin\u00f2 direttore di un nuovo giornale, \u00abGli Sports\u00bb, il primo quotidiano sportivo nato in Italia. La redazione trov\u00f2 spazio in via Pasquirolo 14, vecchia sede della \u00abGazzetta\u00bb. Il primo numero usc\u00ec il 1\u00ba ottobre 1905. Nell'articolo di fondo Longoni scrisse:\nIl giornale prosegu\u00ec le uscite anche l'anno successivo per tutta la durata dell'Esposizione internazionale del Sempione. Poi l'editore, Sonzogno, abbandon\u00f2 il progetto. L'ultimo numero usc\u00ec il 9 luglio 1906.\nNel 1907, conclusa prematuramente l'esperienza de \u00abGli Sports\u00bb, Longoni fu incaricato di seguire per \u00abIl Secolo\u00bb il Raid Pechino-Parigi. Il quotidiano rivale, il \u00abCorriere della Sera\u00bb, aveva iscritto Luigi Barzini. Barzini sal\u00ec a bordo dell'Itala di Scipione Borghese, mentre Longoni fu ospite di una delle due De Dion-Bouton guidate da piloti francesi.\nNel 1913 \u00abGazzetta dello Sport\u00bb e \u00abSecolo\u00bb passarono entrambi a un nuovo editore, il gruppo Pontremoli-Della Torre. Longoni assunse la direzione della \u00abGazzetta dello Sport\u00bb (1913-1914). L'anno precedente aveva accettato la direzione della Federazione Italiana Sports Atletici (oggi FIDAL). Ricopr\u00ec la carica per un decennio.\nScoppiata la Prima guerra mondiale fu richiamato alle armi. Partito per il fronte con il grado di tenente, contrasse una malattia per i disagi della guerra in trincea e ritorn\u00f2 in convalescenza a Milano.\nNel 1917 divenne editore in societ\u00e0 con il bresciano Gian Luca Zanetti. Acquisirono \u00abLa Sera\u00bb, quotidiano milanese del pomeriggio. Dopo la fine del conflitto Longoni torn\u00f2 all'attivit\u00e0 giornalistica rientrando alla \u00abGazzetta dello Sport\u00bb; dal 1919 al 1921 fu vicepresidente del Comitato olimpico nazionale italiano (CONI). Fu anche consigliere provinciale di Milano. \nIl 29 settembre 1923 fu tra i fondatori della \u00abSociet\u00e0 tipografica italiana grandi edizioni\u00bb, che rilev\u00f2 la quota della \u00abSera\u00bb in mano a Zanetti e divenne proprietaria unica del quotidiano. Nel 1924 Longoni divenne direttore del giornale. Dopo il delitto Matteotti (10 giugno 1924) lasci\u00f2 il giornalismo e si ritir\u00f2 da tutte le cariche pubbliche (era segretario lombardo del Partito Radicale).\nDopo la seconda guerra mondiale partecip\u00f2 alla fondazione dell'ANSA: il quotidiano di cui era condirettore, \u00abRicostruzione\u00bb (organo del Partito Democratico del Lavoro di Ivanoe Bonomi), fu uno dei soci fondatori. Nella riunione dell'ottobre 1945, in cui furono fatte le prime nomine, fu scelto come direttore generale. Rimase in carica fino al 1947.\nMor\u00ec nel 1965."}
{"id": "6215148", "revid": "124123", "url": "https://it.wikipedia.org/wiki?curid=6215148", "title": "Pierre Paul Deh\u00e9rain", "text": "\u00c8 stato il relatore per il dottorato del Premio Nobel Henri Moissan.\nHa lavorato come assistente presso il Conservatoire National des Arts et M\u00e9tiers di Parigi, poi all'et\u00e0 di 26 anni, ha iniziato a insegnare presso il Coll\u00e8ge Chaptal. Ha conseguito la laurea nel 1856 sotto Edmond Fr\u00e9my. \nIn seguito, ha insegnato chimica agraria presso la scuola agricola di Grignon, e nel 1880, divenne professore di fisiologia vegetale, presso il Museo di Storia Naturale di Francia. Nel 1887 \u00e8 stato eletto membro della Accademia delle scienze francese.\nCome fisiologo, ha studiato l'assorbimento dell'anidride carbonica dalle piante e l'effetto dei raggi ultravioletti. Ha studiato l'effetto della rotazione delle colture sulla qualit\u00e0 del suolo.\nIl genere di piante \"Deherainia\" della famiglia \"Theophrastaceae\" porta il suo nome."}
{"id": "6215149", "revid": "85127964", "url": "https://it.wikipedia.org/wiki?curid=6215149", "title": "Theatrum Chemicum", "text": ""}
{"id": "6215156", "revid": "348618", "url": "https://it.wikipedia.org/wiki?curid=6215156", "title": "Cha Jun-hwan", "text": "Ha vinto la medaglia di bronzo a Skate Canada, al Grand Prix di Helsinki e al Grand Prix Final nel 2018. \u00c8 due volte campione nazionale sudcoreano, nel 2017 e nel 2018. Ha rappresentato la Corea del Sud ai giochi olimpici invernali del 2018.\nIn categoria junior ha vinto il bronzo alla finale del Grand Prix juniores di pattinaggio di figura del 2016, ed \u00e8 due volte campione nazionale, nel 2012 e nel 2013.\nVita privata.\nCha \u00e8 nato il 21 ottobre 2001 a Seul. Ha lavorato come attore bambino, modello e ballerino. Ha un fratello di quattro anni pi\u00f9 grande.\nCarriera.\nCha ha cominciato a pattinare a sei anni, allenato da Shin Hea-sook. I suoi idoli erano Evgeni Plushenko e Daisuke Takahashi.\nPrimi anni.\nCha si \u00e8 piazzato quarto come giovane pattinatore ai campionati coreani junior del 2011. Nel 2012 ha migliorato questo risultato, ottenendo il primo posto nell'evento. Durante la stagione 2012\u201313 ha ottenuto la medaglia d'oro come principiante all'Asian Trophy e si \u00e8 riconfermato campione junior ai campionati sudcoreani. Nel 2014 ha preso parte per la prima volta a quest'evento nella categoria senior, ottenendo il quinto posto in classifica.\nDurante la stagione 2014-2015, Cha ha vinto la medaglia d'oro come novizio alla Merano Cup e il bronzo ai campionati sudcoreani. Nel marzo del 2015 ha cominciato ad allenarsi a Toronto con Brian Orser per migliorare i propri salti, tra cui il triplo Axel e i salti quadrupli.\nStagione 2015\u201316: debutto internazionale junior.\nCha ha fatto il suo debutto internazionale nella categoria junior vincendo l'oro a Skate Canada Autumn Classic nel 2015. Pur avendo un'otite, ha gareggiato ai campionati sudcoreani del 2016 ottenendo di nuovo la medaglia di bronzo. In febbraio, ha rappresentato la Corea del Sud alle Olimpiadi Giovanili Invernali del 2016 a Lillehammer, in Norvegia, piazzandosi quarto nel programma corto e quinto nel libero e portando a casa un quinto posto finale. In marzo, Cha ha gareggiato a Debrecen, in Ungheria, ai mondiali junior del 2016. Ha ottenuto il settimo posto nel programma corto, il sesto nel programma libero e ha terminato quindi in settima posizione.\nStagione 2016-17: oro ai campionati nazionali.\nNel 2016, Cha ha partecipato al Grand Prix Junior in Giappone, la sua prima tappa di Grand Prix della stagione, dove ha vinto l'oro. Dopo essere finito secondo nel programma corto, migliorando il proprio record personale, di 79.34 punto, ha infatti gareggiato come ultimo pattinatore nel libero, piazzandosi primo e migliorando il proprio miglior punteggio personale anche nel libero. La somma dei punteggi non gli ha solo consentito di guadagnarsi la vittoria, ma \u00e8 stata anche un nuovo record mondiale per la categoria maschile junior, con 239.47 punti totali. Una seconda vittoria al Junior Grand Prix in Germania gli ha permesso di partecipare alla finale del Grand Prix nella categoria junior, dove ha ottenuto la medaglia di bronzo.\nNel gennaio del 2017, poi, Cha ha vinto il suo primo titolo nazionale vincendo i campionati sudcoreani. Ha poi preso parte ai campionati mondiali junior, chiudendo in quinta posizione.\nStagione 2017-18: debutto internazionale senior.\nCha ha preso parte alla sua prima tappa del Grand Prix in categoria senior, Skate Canada International. Non pattinando nella migliore condizione, si \u00e8 classificato nono alla fine della competizione. Cha ha poi preso parte alla sua prima tappa di Grand Prix in categoria senior, Skate Canada, classificandosi nono. Si \u00e8 per\u00f2 dovuto ritirare dalla seconda tappa a lui assegnata, Skate America, di nuovo a causa di problemi fisici.\nA gennaio ha preso parte ai campionati nazionali, l'ultimo dei tre eventi che avrebbero permesso di stabilire quale pattinatore avrebbe rappresentato la Corea del Sud alle Olimpiadi di Pyeongchang. La somma dei punteggi degli eventi di qualificazione precedenti ponevano il pattinatore Lee June-hyoung davanti a Cha di 27.54 punti. A questa somma sarebbero poi stati aggiunti i punteggi dei campionati nazionali. Cha ha cominciato la competizione con un programma corto da 84.05 punti, ponendosi in testa davanti al rivale. Per il programma libero, durante il quale ha atterrato un quadruplo Salchow, ha ottenuto 168.60 punti, per un totale di 252.65 punti. Tale punteggio gli \u00e8 valso non solo per vincere la competizione, ma anche, a sorpresa, per qualificarsi per le Olimpiadi, con un vantaggio di soli 2.13 punti rispetto a Lee June-hyoung. Ha preso parte ai Giochi Olimpici Invernali come il pi\u00f9 giovane pattinatore nel singolo maschile, classificandosi quindicesimo e migliorando i propri punteggi personali in tutti e tre i segmenti di gara.\nStagione 2018-2019: prime medaglie al Grand Prix.\nCha ha iniziato la stagione partecipando alla competizione Autumn Classic International, tenutasi a Oakville, nell'Ontario. Si \u00e8 classificato secondo nel programma corto e primo nel programma libero, migliorando il proprio punteggio personale in entrambi i segmenti di gara. Ha ottenuto un punteggio totale di 259.78 punti che gli \u00e8 valso la medaglia d'argento, dietro al compagno d'allenamento Yuzuru Hanyu e davanti al pattinatore canadese Roman Sadovsky. Ha poi preso parte al Grand Prix, partecipando a Skate Canada International. Terzo in entrambi i segmenti di gara, ha vinto la medaglia di bronzo con un punteggio totale di 254.77 punti, dietro al pattinatore giapponese Sh\u014dma Uno e al canadese Keegan Messing. Questo risultato \u00e8 stato la prima medaglia di sempre per la Corea del Sud nel circuito del Grand Prix per quanto riguarda il singolo maschile. Come seconda tappa di Grand Prix della stagione ha partecipato al Grand Prix di Helsinki, dove, recuperando dopo la quarta posizione del programma corto, si \u00e8 classificato di nuovo medaglia di bronzo."}
{"id": "6215157", "revid": "31886", "url": "https://it.wikipedia.org/wiki?curid=6215157", "title": "Evippomma", "text": "Evippomma \u00e8 un genere di ragni appartenente alla famiglia Lycosidae.\nDistribuzione.\nLe 6 specie note di questo genere sono state reperite in Asia meridionale (2 specie) e in Africa (4 specie): la specie dall'areale pi\u00f9 vasto \u00e8 la \"E. plumipes\" rinvenuta in Africa centrale e meridionale.\nTassonomia.\nLe caratteristiche di questo genere sono state descritte dall'analisi degli esemplari tipo \"Evippa cristata\" (), effettuata dall'aracnologo Roewer in un suo lavoro (1959b).\nNon sono stati esaminati esemplari di questo genere dal 1992.\nAttualmente, a gennaio 2017, si compone di 6 specie:"}
{"id": "6215161", "revid": "1305772", "url": "https://it.wikipedia.org/wiki?curid=6215161", "title": "Lunar Knights", "text": " \u00e8 un videogioco action RPG sviluppato da Kojima Productions e pubblicato nel 2006 da Konami per Nintendo DS. Anche noto come \"Boktai DS\", il titolo \u00e8 il quarto videogioco della serie \"Boktai\", il primo pubblicato su una console differente dal Game Boy Advance."}
{"id": "6215164", "revid": "287204", "url": "https://it.wikipedia.org/wiki?curid=6215164", "title": "Achille Idol immortale", "text": "Achille Idol-Immortale \u00e8 il primo album in studio del cantautore e rapper italiano Achille Lauro, pubblicato in free download sulla pagina ufficiale dell'etichetta discografica Roccia Music il 27 febbraio 2014 con la quale il cantautore romano aveva da poco firmato il contratto.\nIl disco.\nIl disco \u00e8 caratterizzato da alcuni elementi peculiari che lo resero alla sua uscita oggetto di attenzioni, critiche e interesse da parte della scena hip hop italiana; ad esempio, ogni traccia alla sua conclusione presenta un \"paragrafo\" di un immaginario vangelo che raccoglie i pensieri dell'artista riguardo alla vita, spesso inerenti alla traccia appena ascoltata, contribuendo a creare un'atmosfera evocativa e solenne che mai prima di allora era stata creata in un disco rap italiano. I featuring presenti nel disco sono di prim'ordine, hanno infatti partecipato al progetto dei rapper come Marracash, Noyz Narcos e Gemitaiz mentre tra i produttori si annoverano nomi importanti come quello di Night Skinny, tra i primi a notare il talento di Lauro e a collaborare con lui."}
{"id": "6215167", "revid": "869733", "url": "https://it.wikipedia.org/wiki?curid=6215167", "title": "Episodi di The Bridge - La serie originale (terza stagione)", "text": "La terza stagione di \"The Bridge - La serie originale\" \u00e8 andata in onda per la prima volta in Svezia sul canale SVT1 dal 27 settembre al 29 novembre 2015.\nIn Italia la stagione \u00e8 andata in onda sul canale satellitare Sky Atlantic a partire dal 27 gennaio 2017."}
{"id": "6215205", "revid": "305330", "url": "https://it.wikipedia.org/wiki?curid=6215205", "title": "Minnesota Vikings stagione 1961", "text": ""}
{"id": "6215206", "revid": "124123", "url": "https://it.wikipedia.org/wiki?curid=6215206", "title": "Antoine Magnin", "text": "Biografia.\nServ\u00ec come medico presso l\"'H\u00f4pitaux de Lyon\", in seguito fu professore di botanica presso l'facolt\u00e0 di medicina a Lione. Dal 1881 al 1884 fu direttore del Jardin Botanique de Lyon, situato nel Parco della T\u00eate d'Or. In seguito, si trasfer\u00ec presso l'Universit\u00e0 di Besan\u00e7on, dove fu nominato preside della facolt\u00e0 di scienze.\nDal 1873, fu membro della Soci\u00e9t\u00e9 d'\u00e9tudes scientifiques de Lyon e della Soci\u00e9t\u00e9 linn\u00e9enne de Lyon. Nel 1908 fu nominato presidente della Soci\u00e9t\u00e9 botanique de France.\nFu autore di centinaia di articoli scientifici, dei quali 64 devono essere ancora pubblicati nella \"Annales de la Soci\u00e9t\u00e9 Botanique de Lyon\". Il genere di lichene \"Magninia\" (sinonimo \"Lecanora\", famiglia delle \"Lecanoraceae\") fu chiamato in suo onore."}
{"id": "6215207", "revid": "305330", "url": "https://it.wikipedia.org/wiki?curid=6215207", "title": "Minnesota Vikings stagione 1962", "text": ""}
{"id": "6215208", "revid": "729019", "url": "https://it.wikipedia.org/wiki?curid=6215208", "title": "Campagna piemontese in Italia centrale", "text": "La campagna piemontese in Italia centrale si svolse tra il settembre e l'ottobre 1860 durante i pi\u00f9 vasti eventi del Risorgimento.\nLa campagna vide l'invio di un contingente militare da parte del Regno di Sardegna contro lo Stato Pontificio. Il \"casus belli\" fu l'intervento contro la repressione da parte dell'Esercito pontificio dei moti rivoluzionari favorevoli all'Unit\u00e0 d'Italia che si erano avuti nei primi giorni di settembre in concomitanza con l'ingresso di Garibaldi a Napoli.\nIn seguito, l'operazione fu estesa al Regno delle Due Sicilie, ufficialmente per ristabilire l'ordine ed evitare che l'esercito garibaldino proclamasse una repubblica indipendente e muovesse contro il papa.\nL'invasione dello Stato Pontificio.\nLa spedizione si articol\u00f2 in due fasi: nella prima l'esercito sabaudo, composto da due corpi d'armata (il IV e il V) guidate dal generale Manfredo Fanti, mosse verso le Legazioni pontificie dell'Umbria e delle Marche.\nIl piano prevedeva una manovra a tenaglia: le due armate si sarebbero dovute muovere al di qua e al di l\u00e0 degli Appennini, interrompendo le vie di comunicazione fra Lazio, Umbria e Marche, per poi convergere su Ancona, obiettivo finale della spedizione. L'11 settembre 1860 l'armata varc\u00f2 i confini dello Stato pontificio in tre punti differenti: il V corpo d'armata, comandato dallo stesso Fanti, dopo aver attraversato Arezzo e Sansepolcro, si diresse in Umbria, verso Foligno, passando attraverso Citt\u00e0 di Castello, Umbertide e Perugia (conquistata il 14 settembre dalle truppe del generale De Sonnaz); il IV corpo d'armata invase da pi\u00f9 punti le Marche: la 13\u00aa divisione, al comando di Raffaele Cadorna, segu\u00ec un percorso a ridosso degli Appennini attraverso Urbino, Cagli e Gubbio, mentre il resto del contingente, composto dalla 4\u00aa e dalla 7\u00aa divisione (maggior generale Alberto Leotardi), prosegu\u00ec sotto la guida di Enrico Cialdini lungo la costa attraversando Pesaro, Fano e Senigallia e finendo per scontrarsi a Castelfidardo il 18 settembre con l'esercito pontificio del generale de Lamorici\u00e8re.\nPresidiate la Flaminia e la Salaria, conquistate le citt\u00e0 principali di Umbria e Marche e sbaragliato il contingente pontificio che cercava di radunarsi presso Macerata, l'esercito piemontese assedi\u00f2 e prese Ancona il 29 settembre, grazie al blocco navale che la marina sabauda aveva nel frattempo realizzato.\nL'invasione del Regno delle Due Sicilie.\nLa seconda fase prese il via con l'invasione del Regno delle Due Sicilie, ufficialmente motivata dalla necessit\u00e0 di ristabilire l'ordine in seguito ai disordini della Spedizione dei Mille e impedire che i garibaldini, sbaragliato l'esercito borbonico nella battaglia del Volturno, muovessero all'attacco di Roma.\nRe Vittorio Emanuele II, giunto il 3 ottobre ad Ancona, prese il comando dell'esercito e si diresse verso sud alla testa dell'esercito con l'obiettivo di raggiungere la piana del Volturno, dove l'esercito borbonico, asserragliato fra le piazzeforti di Gaeta e Capua, si difendeva dai garibaldini. Mentre la V armata viaggiava per nave in direzione di Manfredonia e poi Napoli, la IV armata si diresse a sud divisa in due colonne. In contemporanea, nelle varie citt\u00e0 e fortezze del Regno delle Due Sicilie non ancora occupate dai garibaldini si verificavano insurrezioni e ammutinamenti, e cominciavano a radunarsi drappelli di volontari.\nMentre una colonna muoveva verso Spoleto e Rieti, il 12 ottobre il contingente guidato dal sovrano attravers\u00f2 il fiume Tronto, confine fra lo Stato Pontificio e il Regno delle Due Sicilie. Aggirata la fortezza di Civitella del Tronto, successivamente messa sotto assedio, Vittorio Emanuele prosegu\u00ec lungo la costa fino alla foce dell'Aterno e si diresse infine verso Chieti. Giunti a Popoli, i due tronconi della V armata si riunirono e insieme si diressero verso Roccaraso e Castel di Sangro, in direzione del valico del Macerone dove passava la strada che dagli Abruzzi permetteva di raggiungere la Terra di Lavoro. Qui la IV armata si ricongiunse con la V armata, che, sbarcata a Manfredonia, aveva attraversato Foggia, Ariano e Benevento.\nFatti d'arme principali di questa seconda fase furono l'assedio della fortezza di Civitella, incominciato il 26 ottobre e durato diversi mesi, e la battaglia del Macerone (20 ottobre) che, seppur considerabile una semplice scaramuccia per via delle esigue forze in campo, apr\u00ec la strada ai piemontesi permettendo loro di prendere l'esercito borbonico alle spalle.\nL'evento conclusivo della spedizione fu la battaglia del Garigliano, combattuta il 29 ottobre del 1860, in seguito alla quale, dopo l'assedio di Civitella del Tronto, l'esercito borbonico si ritir\u00f2 a Gaeta per difendere re Francesco II.\nCollegamenti esterni.\n+ Campagna di guerra in Umbria e nelle Marche - Manfredo Fanti"}
{"id": "6215212", "revid": "305330", "url": "https://it.wikipedia.org/wiki?curid=6215212", "title": "Minnesota Vikings stagione 1963", "text": ""}
{"id": "6215213", "revid": "110157", "url": "https://it.wikipedia.org/wiki?curid=6215213", "title": "Chiesa di San Genesio (Dairago)", "text": "La chiesa di San Genesio \u00e8 la parrocchiale di Dairago, in citt\u00e0 metropolitana ed arcidiocesi di Milano; fa parte del decanato di Castano Primo.Fu chiesa capopieve della pieve di Dairago fino alla sua soppressione nel 1972.\nStoria.\nLe origini di un edificio di culto dove oggi sorge la chiesa si possono ritrovare gi\u00e0 in epoche remote: durante gli scavi archeologici effettuati nel 1997, sotto il pavimento dell'edificio attuale \u00e8 stato rinvenuto un sacello pagano, probabilmente dedicato al padre degli dei come testimoniato dall'ara, rinvenuta alla fine del XIX secolo, intitolata a Giove Ottimo Massimo.\nIl piccolo sacello, dopo l'evangelizzazione della zona, fu trasformato in un edificio paleocristiano di cui rimane, sempre sotto l'attuale chiesa, la base circolare e qualche frammento del pavimento in marmo. Insieme al sacello furono ritrovate anche numerose sepolture che fanno pensare all'esistenza di un'intera area sacra.\nTra i ritrovamenti, sono di notevole interesse le fondamenta dell'abside semicircolare, della navata e del nartece della pieve romanica risalente a prima dell'XI secolo. Sopra a queste fondazioni nel XII-XIV secolo fu edificata la chiesa medievale orientata, secondo le usanze dell'epoca, con l'ingresso a ovest e l'altare a est.\nIl primo ampliamento della chiesa medievale fu voluto dal cardinale Giuseppe Archinto nel 1703: l'aula fu ampliata sul lato meridionale per permettere la costruzione della cappella della Vergine del Rosario. Nel 1785 Giorgio Olgiati port\u00f2 a compimento la cappella del Crocifisso, edificata per accogliere un crocifisso ligneo intagliato tra il XVII e il XVIII secolo.\nL'edificio attuale risale invece alla fine del XIX secolo: nel 1877-78 l'edificio medievale fu completamente riorganizzato con la costruzione di una nuova campata verso ovest, del presbiterio, del coro semicircolare e della sacrestia sul fianco meridionale. In questo modo l'orientamento della chiesa fu ribaltato, trovandosi l'altare a ovest e l'ingresso a est, aperto nel muro dell'antica abside. Questi lavori furono ultimati nel 1888 con il rifacimento del tetto e la realizzazione della facciata, mentre rimasero quasi immutate le cappelle settecentesche poste lungo il lato meridionale.\nDurante questi interventi, precisamente nel 1882, venne anche costruito l'organo dal varesino Pietro Bernasconi.\nL'attuale campanile \u00e8 il risultato di un innalzamento risalente al 1892: sorge sulle basi dell'antico campanile in stile gotico di cui oggi rimane solo una parte del basamento. Il progetto fu affidato agli ingegneri Enrico Strada e Cesare Nava. Il concerto di sei campane fu realizzato nello stesso periodo da Pasquale Mazzola.\nNel 1906 nuovi lavori di ampliamento portarono all'aggiunta di tre nuove cappelle sul lato settentrionale della chiesa, mentre ai piedi del campanile venne realizzata la cappella battesimale.\nNel 1929 l'edificio fu interessato da importanti interventi di restauro che portarono al rifacimento delle pitture e alla decorazione pittorica della copertura ad opera di Giovanni Briani con affreschi raffiguranti il \"Bacio di Giuda\", la \"Piet\u00e0\", gli \"Evangelisti e santi\", le \"Scene della Passione\" e la \"Gloria di San Genesio mimo di Roma\".\nNel 1923 la cupola del campanile assunse la sua forma attuale portando l'altezza della torre campanaria a 35\u00a0m. L'altare maggiore fu realizzato nel 1936 e and\u00f2 a sostituire il precedente altare ligneo cinquecentesco."}
{"id": "6215214", "revid": "305330", "url": "https://it.wikipedia.org/wiki?curid=6215214", "title": "Minnesota Vikings stagione 1964", "text": ""}
{"id": "6215216", "revid": "305330", "url": "https://it.wikipedia.org/wiki?curid=6215216", "title": "Minnesota Vikings stagione 1965", "text": ""}
{"id": "6215218", "revid": "305330", "url": "https://it.wikipedia.org/wiki?curid=6215218", "title": "Minnesota Vikings stagione 1966", "text": ""}
{"id": "6215220", "revid": "1444886", "url": "https://it.wikipedia.org/wiki?curid=6215220", "title": "Recchi", "text": " \nRecchi SpA \u00e8 un'azienda italiana che opera nel settore dell'ingegneria.\nLa storia.\nLa Recchi SpA ha origini nel 1933 a Torino, con l'impresa di costruzioni Ing. Enrico Recchi. Nel primo periodo di attivit\u00e0, segnato nel 1939 dalla morte del fondatore e dall'ingresso del fratello Giuseppe Recchi, l'impresa si dedica alla realizzazione di opere civili in Italia, specializzandosi nella costruzione di impianti per la produzione di energia elettrica e grandi infrastrutture pubbliche. Superati gli anni difficili della guerra, la societ\u00e0 partecipa alle politiche nazionali di ricostruzione e di sviluppo postbelliche adoperandosi nella costruzione di nuove centrali idroelettriche, una rete autostradale nazionale (i viadotti dell'autostrada Torino-Savona e della Roma-Milano) e le grandi infrastrutture (i ponti ferroviari sui fiumi Po, Orco, Stura, le dighe di Ponte Vittorio e sul lago Eugio).\nIl dopoguerra.\nNel periodo della ricostruzione postbellica, la societ\u00e0 si dedica all'utilizzo di sistemi di prefabbricazione integrale mediante la messa a punto di proprie tecnologie (sistemi Tunnel e Banches-Tables) e grazie all'acquisizione di brevetti internazionali (Tracoba). Programmazione, razionalizzazione della produzione, solidit\u00e0 ed affidabilit\u00e0 costruttiva, rapidit\u00e0 di esecuzione ed economicit\u00e0 di prezzi, sono i fattori che qualificano gli interventi di edilizia industrializzata di questi anni: il vasto programma a Tripoli in Libia, l'ospedale S. Paolo di Addis Abeba in Etiopia, e in Italia l'ampliamento del quartiere Falchera a Torino oltre a diverse opere di edilizia industriale e scolastica.\nL'apertura al mercato internazionale.\nNel 1952 viene realizzato il primo impianto all'estero, la centrale idroelettrica del Ladhon in Grecia. Negli anni cinquanta, grazie all'esperienza acquisita nel campo della costruzione e a una maggiore capacit\u00e0 operativa, l'impresa si apre al mercato internazionale. La costituzione nel 1959 della Recchi S.p.A. Costruzioni Generali segna una svolta nell'evoluzione dell'azienda, segnata da una apertura verso nuovi committenti in tutto il mondo e in particolare nei paesi emergenti.\nAppartengono a questo periodo, tra altri, l'impianto idroelettrico di Koka in Etiopia, l'impianto di Akosombo sul fiume Volta in Ghana, il ponte sul Nilo Shambat a Khartoum per la Repubblica del Sudan, le strade del Nilo Azzurro, di Lekempti-Gimbi e di Bedelle Gore in Etiopia e la strada Mwanza-Musoma in Tanzania.\nNegli anni sessanta, grazie all'esperienza maturata nel campo della prefabbricazione pesante, la societ\u00e0 espande i suoi settori di attivit\u00e0 alla costruzione di complessi industriali. Appartengono a questo periodo gli stabilimenti FIAT di Rivalta, Cassino e Villastellone, le fonderie FIAT di Carmagnola, il complesso per il deposito veicoli di Venaria, lo stabilimento Grandi Motori di Trieste, lo stabilimento Pininfarina di Torino, il Quarto Centro Siderurgico di Taranto e lo stabilimento siderurgico di Milazzo. All'estero sono realizzate il cementificio di Addis Abeba in Etiopia e la raffineria Dar es Salaam in Tanzania. Tra il 1961 e il 1965 l'impresa realizza la centrale nucleare Enrico Fermi di Trino Vercellese.\nUn periodo di nuova espansione verso il mercato internazionale si apre con la realizzazione di opere in Francia, Spagna, Algeria, Libia, Kenya, Sudan, Ghana, Tanzania, Somalia, Zambia, e poi con l'apertura sotto la guida di Enrico Recchi, ai paesi dell'America Latina, Argentina, Colombia, Ecuador, Repubblica Dominicana.\nA partire dagli anni ottanta, per competere con la concorrenza internazionale, la societ\u00e0 potenzia le proprie strategie manageriali rivestendo pi\u00f9 il ruolo di \u201cgeneral contractor\u201d. Attiva anche nel campo della difesa ambientale, porta a termine l'impianto di depurazione per la bonifica del Golfo di Salerno. Nel settore delle infrastrutture realizza il potenziamento del Passante ferroviario di Torino, la Metropolitana di Milano e la Linea Tramviaria Rapida di Napoli. Tra le opere edili, il World Trade Center di San Benigno a Genova, la sede del CNR di Firenze, il Palazzo di Giustizia di Torino, e la sede della Banca d'Italia a Frascati (RM).\nNegli anni ottanta, Recchi riceve due volte il premio Ingersoll-Rand, premio internazionale del settore delle costruzioni, prima nel 1981, per la costruzione del ponte stradale sul Nilo Bianco a Kosti (Sudan), divenuto simbolo della banconota da venti piastre della Bank of Sudan, poi nel 1989, per il grandioso impianto idroelettrico di Karakaya sul fiume Eufrate in Turchia. Nel 1987 con la fondazione della Recchi America Inc. la societ\u00e0 entra nel mercato statunitense. Qui realizza il ponte stradale Acosta sul fiume St. Johns a Jacksonville in Florida, il ponte sul canale Chesapeake a Delaware, la metropolitana sopraelevata People Mover di Miami, oltre a diversi edifici pubblici e residenziali. Nell'aprile 1989 a 47 anni, Enrico Recchi, fratello di Claudio, muore in un incidente aereo. L'aereo che pilotava personalmente, un vecchio Catalina portato dal Venezuela, per un guasto va a frantumarsi contro un parabordo del vecchio scalo torinese dell'Aeritalia.\nRecchi Ingegneria e Partecipazioni S.p.A.\nNel 2003, sotto la presidenza di Claudio Recchi, con l'obiettivo di potenziare la gestione integrata dei grandi progetti nazionali e internazionali, nasce la holding di servizi Recchi Ingegneria e Partecipazioni per lo sviluppo di un network integrato di societ\u00e0 specializzate nella fornitura di servizi nei diversi ambiti dell'Engineering e del Project &amp; Costruction Management.\nNel 2006 Recchi \u00e8 Main Sponsor dei XX Giochi olimpici invernali di Torino 2006, e realizza il Nuovo Stadio Olimpico torinese. Nel 2005 vince il concorso internazionale per l'ampliamento e recupero del Museo dell'automobile di Torino, inserito nel 2013 dal quotidiano inglese The Times, tra i migliori 50 musei al mondo. Nell'era della globalizzazione la holding, attraverso le sue partecipate, si apre ai nuovi mercati del continente asiatico, con progetti negli Emirati Arabi Uniti, e con opere infrastrutturali in Kazakistan, Cina e Russia. In ambito nazionale partecipa alla realizzazione del nuovo Headquarter di Intesa Sanpaolo a Torino su progetto dello studio Renzo Piano Building Workshop, del padiglione Italia per l'Expo 2015, e si occupa di grandi programmi di riqualificazione e trasformazione urbana. Nel 2012 vince il concorso internazionale per la realizzazione della Variante 200, un progetto di lunga durata avviato dalla Citt\u00e0 di Torino, che interesser\u00e0 la trasformazione del quadrante nordest della citt\u00e0 nei prossimi venti anni.\nSociet\u00e0 del gruppo.\nRecchiEngineering s.r.l. \u00e8 la societ\u00e0 di Engineering Management che si occupa della progettazione e direzione lavori per grandi costruzioni e infrastrutture in Italia e all'estero. Opera principalmente nel settore dei trasporti, dell'edilizia, dell'urbanistica, della sostenibilit\u00e0, della pianificazione territoriale e ambientale.\nProger S.p.A \u00e8 oggi una delle maggiori realt\u00e0 italiane nel campo dei servizi di ingegneria integrata per il territorio e di Project &amp; Construction Management, capace di sviluppare progetti innovativi di grandi dimensioni e seguire l'intero ciclo di realizzazione."}
{"id": "6215222", "revid": "305330", "url": "https://it.wikipedia.org/wiki?curid=6215222", "title": "Minnesota Vikings stagione 1967", "text": ""}
{"id": "6215223", "revid": "305330", "url": "https://it.wikipedia.org/wiki?curid=6215223", "title": "Minnesota Vikings stagione 1968", "text": ""}
{"id": "6215224", "revid": "305330", "url": "https://it.wikipedia.org/wiki?curid=6215224", "title": "Minnesota Vikings stagione 1969", "text": ""}
{"id": "6215225", "revid": "92723", "url": "https://it.wikipedia.org/wiki?curid=6215225", "title": "Peter Gijsels", "text": "Biografia.\nArtista minore, privo di una propria originalit\u00e0, nei suoi piccoli dipinti ricorda David Vinckboons, come nei \"Kermesses\" conservati ad Augusta e a Anversa. Nei \"Paesaggi\" del Rijksmuseum di Amsterdam fu imitatore di Jan Brueghel il Vecchio."}
{"id": "6215226", "revid": "305330", "url": "https://it.wikipedia.org/wiki?curid=6215226", "title": "Minnesota Vikings stagione 1970", "text": ""}
{"id": "6215227", "revid": "1884099", "url": "https://it.wikipedia.org/wiki?curid=6215227", "title": "Compendium maleficarum", "text": "Il Compendium maleficarum \u00e8 manuale di demonologia scritto in latino da Francesco Maria Guaccio, e pubblicato a Milano nel 1608.\nStoria editoriale.\nSuddiviso in tre volumi, fu scritto da Guaccio nel 1605 nella citt\u00e0 di Cleve, dove egli era stato convocato per presenziare ad un processo indetto dall'Inquisizione nei confronti di un anziano sacerdote accusato di stregoneria. Qui avrebbe incontrato il procuratore della Lorena, Nicolas R\u00e9my, il quale lo avrebbe spinto e aiutato a comporre il \"Compendium\", che contiene infatti numerosi rimandi ai casi trattati dal Remy, da costui raccolti nel \"Daemonolatreiae libri tres\" pubblicati nel 1595.\nContenuto.\nIl \"Compendium\" fu annoverato dai contemporanei tra i manoscritti pi\u00f9 autorevoli sulla stregoneria. Contiene descrizioni di patti con il diavolo, resoconti dettagliati su streghe, sui loro poteri e i loro veleni.\nGuazzo vi incluse anche una classificazione gerarchica dei demoni, sulla base di un precedente lavoro di Michele Psello."}
{"id": "6215228", "revid": "124123", "url": "https://it.wikipedia.org/wiki?curid=6215228", "title": "Georges Ville", "text": "Biografia.\nNel 1843 ha iniziato la sua carriera come medico in una farmacia. Dal 1857 al 1897 ha tenuto la cattedra di \"Physique v\u00e9g\u00e9tale\" presso il Museo nazionale di storia naturale di Francia di Parigi.\nEgli \u00e8 conosciuto per la sua ricerca dell'assorbimento di azoto da parte delle piante. Nel 1849-1852 ha effettuato esperimenti sull'assorbimento di azoto dell'aria da parte delle piante dalla quale ha rabidito le teorie del XVIII secolo di Joseph Priestley e Jan Ingenhousz, affermando che le piante erano in grado di assorbire l'azoto, tuttavia Nicolas-Th\u00e9odore de Saussure protest\u00f2 nel 1804 insieme a Jean S\u00e9n\u00e9bier, dalla quale decisero di fare degli esperimenti sulla sua ricerca. Ville ha raccolto abbastanza interesse nella comunit\u00e0 scientifica che l'Accademia delle scienze francese ha costituito un comitato per indagare l'opere di Ville, con un conseguente conferma dei suoi esperimenti in materia.\nSi \u00e8 esibito in approfonditi studi pionieristici sui fertilizzanti chimici, nella sua \"fattoria sperimentale\" (\"Ferme Georges-Ville\"), che \u00e8 stata fondata nel 1860 a Vincennes."}
{"id": "6215230", "revid": "329581", "url": "https://it.wikipedia.org/wiki?curid=6215230", "title": "Peter Gijsel", "text": ""}
{"id": "6215231", "revid": "767487", "url": "https://it.wikipedia.org/wiki?curid=6215231", "title": "Gerard Schwarz", "text": " \u00c8 stato direttore musicale dell'Orchestra Sinfonica di Seattle dal 1985 al 2011.\nBiografia.\nHa prestato servizio come direttore musicale del Festival Mostly Mozart del Lincoln Center tra il 1982 e il 2001. Dal 2001 al 2006 Schwarz \u00e8 stato direttore musicale della Royal Liverpool Philharmonic Orchestra (RLPO). Ha lavorato anche come direttore musicale della Los Angeles Chamber Orchestra, la New York Chamber Symphony e come Esperto Musicale della Tokyo Orchard Hall in collaborazione con la Filarmonica di Tokyo.\nNel 2007 Schwarz \u00e8 stato nominato direttore musicale del Festival di musica orientale in Carolina del Nord, dopo aver prestato servizio come direttore principale dal 2005. L\u00ec ampli\u00f2 il pubblico del festival rendendolo il pi\u00f9 numeroso della sua storia, aument\u00f2 l'educazione e la programmazione (fino a includere un compositore in residenza e tre nuove serie di concerti) ed aument\u00f2 la collaborazione con un Appalachian Summer Festival, dove egli \u00e8 partner artistico per la programmazione della musica sinfonica.\nPrimi anni.\nSchwarz \u00e8 nato a Weehawken, New Jersey, da genitori austriaci. Si \u00e8 laureato alla High School di New York City of Performing Arts e Juilliard School di Musica e ha iniziato la sua carriera musicale come trombettista, esibendosi fino al 1973 come principale della New York Philharmonic sotto Pierre Boulez, ma nel 1966 inizi\u00f2 anche a dirigere. Nel 1971 vinse lo Young Concert Artists International Auditions. \u00c8 stato direttore musicale di diverse altre organizzazioni, in particolare del Mostly Mozart Festival di New York, che ha guidato dal 1982 al 2001. \u00c8 stato anche Direttore Musicale della Los Angeles Chamber Orchestra dal 1978 al 1986.\nCarriera.\nSchwarz \u00e8 famoso come paladino dei compositori americani, passati e presenti. Le oltre 100 incisioni che ha fatto con la Seattle Symphony comprendono molte opere americane. In particolare si \u00e8 guadagnato ampio consenso per le sue registrazioni di sinfonie e altre opere per orchestra di Walter Piston, Howard Hanson, William Schuman, Alan Hovhaness, e David Diamond. Tra le altre orchestre che Schwarz ha diretto in altre sue registrazioni ci sono l'Orchestra Filarmonica Ceca, l'Orchestra di Filadelfia, la Tokyo Philharmonic Orchestra, la Berlin Radio Symphony Orchestra e l'Orchestre national de France. Nel 2003 ha inciso due concerti di Philip Glass: il \"Concerto per violoncello\" (con Julian Lloyd Webber) e il \"Concerto per due Timbali\" (con Evelyn Glennie e Jonathan Haas con la RLPO). Nel 1989, ha ricevuto il Premio del Ditson Conductor per il suo impegno per l'esecuzione della musica americana. Ha anche registrato tutte le sinfonie di Mahler ed i poemi sinfonici di Richard Strauss con la RLPO.\nSchwarz \u00e8 anche noto per il suo successo nel costruire la forza dell'orchestra; quando inizi\u00f2 a dirigere la Seattle Symphony nel 1983 aveva 5.000 abbonati; a partire dal 2008 ne aveva 35.000. Ha anche guidato lo sforzo di costruire la nuova sede della Seattle Symphony, Benaroya Hall. Tuttavia, il suo stile di leadership e di gestione della Seattle Symphony sono stati anche molto controversi tra alcuni musicisti dell'orchestra.\nCome solista di tromba, Schwarz ha registrato i concerti di Franz Joseph Haydn e Johann Nepomuk Hummel per Delos.\nNel 2011 il blocco intorno Benaroya Hall \u00e8 stato nominato \"Gerard Schwarz Place.\" Un dipinto che ritrae Schwarz dell'artista Michele Rushworth \u00e8 stato presentato e installato nella Benaroya Hall nel 2011.\nPremi.\nI suoi numerosi premi comprendono Direttore dell'Anno di Musical America nel 1994 (il primo americano a vincere quel premio), 14 nomination ai Grammy e 5 nomination agli Emmy (4 dei quali hanno vinto l'Emmy) per la sua esecuzione del \"Requiem di Mozart\" al \"Live from Lincoln Center\" e le esecuzioni con la Seattle Symphony su PBS. Ha ricevuto il Seattle's City of Music Outstanding Achievement Award per il 2010. Nel 1989 ha vinto il Ditson Conductor's Award."}
{"id": "6215232", "revid": "33689", "url": "https://it.wikipedia.org/wiki?curid=6215232", "title": "John Alexander (attore statunitense)", "text": "Biografia.\nNato a Newport nel Kentucky, John Alexander esord\u00ec a teatro nel 1902 a soli 5 anni nell'opera \"The Children of Kings\" andata in scena all'Herald Square Theatre di New York, e nel 1916 si un\u00ec alla compagnia di Robert B. Mantell e Genevieve Hamper, che sarebbe poi diventata sua moglie.\nContinu\u00f2 a lavorare nel teatro fino agli anni quaranta, quando inizi\u00f2 la carriera cinematografica. Dopo alcune apparizioni non accreditate recit\u00f2 in film quali \"La signora Skeffington\" (1944) di Vincent Sherman, \"Un albero cresce a Brooklyn\" (1945) di Elia Kazan, \"Al Jolson\" (1946) di Alfred E. Green e \"La citt\u00e0 del jazz\" (1947) di Arthur Lubin. Ma il ruolo per il quale \u00e8 pi\u00f9 conosciuto \u00e8 probabilmente quello di Teddy, il fratello di Mortimer Brewster (Cary Grant) che in \"Arsenico e vecchi merletti\" (1944) crede di essere Theodore Roosevelt, ruolo che aveva gi\u00e0 interpretato a Broadway dal 1941. Nel 1950 interpret\u00f2 proprio l'ex presidente degli Stati Uniti in \"Ai vostri ordini signora!\" di George Marshall, mentre il 5 gennaio 1955 riprese il ruolo di Teddy Brewster in un episodio della serie televisiva \"The Best of Broadway\".\nNegli anni cinquanta recit\u00f2 in pellicole quali \"Winchester '73\" (1950) di Anthony Mann, \"Mentre la citt\u00e0 dorme\" (1950) di George Sherman, \"Vivere insieme\" (1952) di George Cukor e \"Imputazione omicidio\" (1959) di Michael Curtiz, dedicandosi anche a numerose produzioni televisive. Dopo l'ultima apparizione in un episodio della serie \"Car 54, Where Are You?\", nel 1962 torn\u00f2 a teatro per \"Never Too Late\" andato in scena fino al 1965, anno del suo ritiro.\nJohn Alexander mor\u00ec a New York il 13 luglio 1982, all'et\u00e0 di 85 anni, durante una riunione del consiglio di amministrazione dell'Actors Fund of America. \u00c8 sepolto nel Kensico Cemetery di Valhalla, nella Contea di Westchester, New York.\nVita personale.\nFu sposato con l'attrice Genevieve Hamper dal 1928 al 1971, anno della morte di quest'ultima.\nDoppiatori italiani.\nNelle versioni in italiano dei suoi film John Alexander \u00e8 stato doppiato da:"}
{"id": "6215235", "revid": "1305772", "url": "https://it.wikipedia.org/wiki?curid=6215235", "title": "Chiesa di San Genesio", "text": ""}
{"id": "6215237", "revid": "305330", "url": "https://it.wikipedia.org/wiki?curid=6215237", "title": "Minnesota Vikings stagione 1971", "text": ""}
{"id": "6215238", "revid": "123682556", "url": "https://it.wikipedia.org/wiki?curid=6215238", "title": "Apple Pencil", "text": "La Apple Pencil \u00e8 una penna digitale sviluppata da Apple che funziona come un dispositivo di input per l'iPad Pro, iPad Air (3\u00aa generazione), iPad mini (5\u00aa generazione), iPad di sesta generazione, iPad di settima generazione e iPad di ottava generazione. \u00c8 stata annunciata il 9 settembre 2015, insieme all'iPad Pro ed entrambi rilasciati l'11 novembre dello stesso anno. A ottobre 2018 \u00e8 stata rilasciata una seconda versione della pencil con ricarica wireless e plastica opaca.\nDescrizione.\nLa Apple Pencil \u00e8 in grado di rilevare la pressione e l'angolatura della penna sulla superficie del tablet. \u00c8 un dispositivo Bluetooth, racchiuso in un contenitore di plastica, in grado di comunicare simultaneamente con il display e il sistema al di sotto di quest'ultimo. La penna \u00e8 in grado di rilevare la pressione, permettendo, ad esempio, di disegnare tratti pi\u00f9 scuri o pi\u00f9 chiari, tramite un'applicazione di disegno, in base alla pressione che esercita l'utente sullo schermo.\nI dispositivi con cui \u00e8 compatibile permettono di usare nello stesso momento sia l'Apple Pencil che un dito, mentre rifiuta gli input dati dal palmo della mano sullo schermo.\nUn'estremit\u00e0 della Apple Pencil presenta un tappo magnetico removibile, sotto al quale vi \u00e8 un connettore Lightning. Quest'ultimo permette alla penna di essere ricaricata attraverso la porta Lightning dello stesso iPad Pro o tramite cavo lightning utilizzando l'adattatore presente in confezione. La carica completa dura circa 12 ore, ma 15 secondi di ricarica attraverso il connettore Lightning permettono un'autonomia di 30 minuti. \nLa Apple Pencil utilizza un processore ST Microelectronics STML141UCY6 Ultra-low-power a 32-bit RISC ARM-based Cortex-M3 funzionante a 32\u00a0MHz con 64\u00a0kB di memoria flash, un accelerometro Bosch Sensortech BMA280 3\u2010Axis e un modulo Bluetooth Cambridge Silicon Radio (Qualcomm) CSR1012A05 per connettersi via Bluetooth all'iPad Pro. La penna \u00e8 alimentata da una batteria agli ioni di litio da 3,82\u00a0V e 0,329\u00a0Wh. \u00c8 persino presente l'antenna e due sensori, uno per la pressione e uno per l'angolatura, vicini alla punta, la quale \u00e8 rimpiazzabile e venduta in un pacchetto da quattro.\nFunzionalit\u00e0.\nLa Apple Pencil \u00e8 stata progettata per funzionare con l'iPad Pro (poi estesa successivamente a tutta la gamma iPad da 2019), allo scopo di realizzare lavori creativi. Permette di disegnare e prendere appunti sul tablet in un modo pi\u00f9 naturale proprio come una penna su un foglio di carta. Durante l'evento Apple di settembre 2015, sono state dimostrate le capacit\u00e0 di disegno della penna in una versione per dispositivi mobili di Adobe Creative Cloud e le sue capacit\u00e0 nelle annotazioni su un'applicazione della suite Microsoft Office.\nLa seconda generazione.\nA ottobre 2018, durante un keynote, \u00e8 stata presentata insieme ad iPad Pro 2018 la seconda generazione della Apple Pencil. La nuova versione ha un design rinnovato con un lato piatto. \u00e8 stato rimosso il connettore lightning in quanto la nuova pencil si ricarica collegandosi magneticamente a un lato di iPad Pro. Inoltre permette, tramite un doppio tap sul corpo della penna, di cambiare velocemente strumento di scrittura. Infine il rivestimento in plastica non \u00e8 pi\u00f9 lucido come nella versione precedente ma opaco e con la scritta Pencil sul lato squadrato. Attualmente tale modello \u00e8 compatibile solo con iPad Pro 11\" (1\u00aa, 2\u00aa e 3\u00aa generazione), iPad Pro 12,9\" (3\u00aa, 4\u00aa e 5\u00aa generazione) e iPad Air (4\u00aa generazione)."}
{"id": "6215240", "revid": "305330", "url": "https://it.wikipedia.org/wiki?curid=6215240", "title": "Minnesota Vikings stagione 1972", "text": ""}
{"id": "6215243", "revid": "305330", "url": "https://it.wikipedia.org/wiki?curid=6215243", "title": "Minnesota Vikings stagione 1973", "text": ""}
{"id": "6215245", "revid": "1226", "url": "https://it.wikipedia.org/wiki?curid=6215245", "title": "Throne of Glass", "text": ""}
{"id": "6215247", "revid": "2110845", "url": "https://it.wikipedia.org/wiki?curid=6215247", "title": "Daniel Ivernel", "text": "\u00c8 apparso in cinquanta film tra il 1947 e il 1981."}
{"id": "6215248", "revid": "305330", "url": "https://it.wikipedia.org/wiki?curid=6215248", "title": "Minnesota Vikings stagione 1974", "text": ""}
{"id": "6215251", "revid": "329581", "url": "https://it.wikipedia.org/wiki?curid=6215251", "title": "Peter Gysels", "text": ""}
{"id": "6215253", "revid": "736476", "url": "https://it.wikipedia.org/wiki?curid=6215253", "title": "Oriental Institute in Sarajevo", "text": ""}
{"id": "6215254", "revid": "729019", "url": "https://it.wikipedia.org/wiki?curid=6215254", "title": "Stazione di Stoccarda Universit\u00e0", "text": "La stazione di Stoccarda Universit\u00e0 (in tedesco \"Stuttgart Universit\u00e4t\") e la stazione S-Bahn dell'Universit\u00e0 di Stoccarda, situata nel distretto di Vaihingen a Stoccarda.\nMovimento.\nLa stazione \u00e8 servita dalle linee S1, S2 e S3 della S-Bahn."}
{"id": "6215255", "revid": "124123", "url": "https://it.wikipedia.org/wiki?curid=6215255", "title": "James Erwin B\u00f6hlke", "text": "Biografia.\n\u00c8 stato il curatore del Dipartimento di Ittiologia all'Accademia di scienze naturali di Filadelfia (oggi Accademia di scienze naturali della Drexel University) dal 1954 al 1982.\nPubblic\u00f2 oltre 120 saggi su vari gruppi di pesci, principalmente nella sua area di competenza, i pesci delle Bahamas, dei Caraibi e del Sud America.\nAnche sua moglie Eugenia Brandt B\u00f6hlke (1928\u20132001) fu una nota ittiologa."}
{"id": "6215256", "revid": "767487", "url": "https://it.wikipedia.org/wiki?curid=6215256", "title": "Istituto Orientale di Sarajevo", "text": "L'Istituto Orientale di Sarajevo (\"Orijentalni institut u Sarajevu\", in bosniaco) \u00e8 un istituto accademico sorto nella citt\u00e0 di Sarajevo, Bosnia ed Erzegovina. Fondato nel 1950, \u00e8 andato quasi interamente distrutto nel 1992 durante l'assedio di Sarajevo.\nStoria.\nL'istituto, che comprendeva una biblioteca e la collezione dei manoscritti (pi\u00f9 di 2000 codici e circa 15.000 altri materiali d'archivio) fu distrutto deliberatamente dalle forze serbe che assediavano la citt\u00e0 di Sarajevo il 18 maggio 1992. Secondo alcuni testimoni oculari, l'edificio fu colpito da una raffica di munizioni incendiarie provenienti dalle colline che circondano il centro citt\u00e0. L'attacco fu del tutto intenzionale dato che nessun altro edificio nelle vicinanze venne toccato. L'istituto, che occupava l'ultimo piano di un palazzo all'angolo tra la via \"Veljka Cubrilovica \"ed il corso \"Maresciallo Tito\", and\u00f2 completamente in fiamme.\nLa collezione dell'Istituto Orientale era una delle pi\u00f9 ricche e preziose al mondo.\nLe perdite includono 5,263 manoscritti in lingua araba, persiana, turca, ebraica oltre che decine di migliaia di documenti relativi al periodo della dominazione ottomana della Bosnia."}
{"id": "6215258", "revid": "305330", "url": "https://it.wikipedia.org/wiki?curid=6215258", "title": "Minnesota Vikings stagione 1975", "text": ""}
{"id": "6215259", "revid": "1305772", "url": "https://it.wikipedia.org/wiki?curid=6215259", "title": "Hippolyte Hanry", "text": "Biografia.\nDal 1831 in poi, ha lavorato come giudice di pace a Le Luc, una citt\u00e0 nel dipartimento del Var. Come botanico, raccoglieva piante a Le Luc.\n\u00c8 stato l'autore della sezione botanica del 1853 \"Prodrome d'histoire naturelle du d\u00e9partement du Var\". I suoi campioni d'erbario sono attualmente ospitati presso il \"Mus\u00e9um d'Histoire Naturelle\" a N\u00eemes e nel erbario presso l'Universit\u00e0 di Montpellier.\nLe piante con il nome botanico \"hanryi\" sono chiamati in suo onore."}
{"id": "6215261", "revid": "305330", "url": "https://it.wikipedia.org/wiki?curid=6215261", "title": "Minnesota Vikings stagione 1976", "text": ""}
{"id": "6215263", "revid": "305330", "url": "https://it.wikipedia.org/wiki?curid=6215263", "title": "Minnesota Vikings stagione 1977", "text": ""}
{"id": "6215264", "revid": "767487", "url": "https://it.wikipedia.org/wiki?curid=6215264", "title": "C\u00e9dric Mensah", "text": "Carriera.\nClub.\nNato a Marsiglia, ha sempre giocato nel campionato francese.\nNazionale.\nCon la maglia della Nazionale ha esordito nel 2007, venendo poi convocato per la Coppa d'Africa 2017."}
{"id": "6215271", "revid": "1310927", "url": "https://it.wikipedia.org/wiki?curid=6215271", "title": "Henri Eninful", "text": "Carriera.\nClub.\nHa giocato nel campionato belga, ungherese e cipriota.\nNazionale.\nIn Nazionale ha esordito nel 2015 ed \u00e8 stato convocato per la Coppa d'Africa 2017."}
{"id": "6215288", "revid": "767487", "url": "https://it.wikipedia.org/wiki?curid=6215288", "title": "L'isola dei coralli", "text": "L'isola dei coralli (\"Le R\u00e9cif de corail\") \u00e8 un film del 1939 diretto da Maurice Gleize.\nTrama.\nA Brisbane, in Australia, Ted Lennard ha ucciso un vecchio malvivente durante una rissa. Ricercato dalla polizia, egli riesce a imbarcarsi sul \"Portland\", un cargo che parte per il Messico. Durante la navigazione, la nave fa scalo su un'isola corallina, isola paradisiaca dove vive un misantropo che vi ha trovato fortuna e che gli propone di restarvi. Ma Ted continua il suo viaggio verso il Messico. Accusato a torto d'aver rubato il denaro del comandante, gli viene impedito lo sbarco. Quando infine viene discolpato, le nave \u00e8 gi\u00e0 di ritorno a Brisbane. Credendosi ancora perseguito, egli prosegue la fuga verso un'altra citt\u00e0, ove trova lavoro in un'officina. Al caf\u00e9, egli vede arrivare Abboy, il poliziotto che lo ricercava e fugge nuovamente. Giunge ad uno \"chalet\" isolato, sulla riva d'un fiume, dove incontra Lilian White, une giovane donna che vive lontano dal mondo. I due fanno a poco a poco amicizia. Ted accarezza l'idea di partire con lei verso l'isola corallina per iniziarvi una nuova vita. Ma arriva Abboy, che lo informa di non essere pi\u00f9 ricercato, ma che \u00e8 venuto per arrestare Lilian, anche lei accusata di omicidio. Lilian fugge verso la citt\u00e0 vicina ove incombe una grave epidemia, e cade ammalata. Ted la ritrova e Abboy anche. Quest'ultimo usa la sua autorit\u00e0 poer farla curare. Ted lavora e pu\u00f2 acquistare due biglietti del treno per Brisbane. Guarita, Lilian riprende a sperare ma Abboy riappare in citt\u00e0. Ted e Lilian si dichiarano il loro amore. Essi riescono a raggiungere Brisbane e si apprestano a imbarcarsi sul \"Portland\", verso l'isola di corallo. Abboy \u00e8 sulla banchina, ai piedi della passerella e decide di lasciarli partire, dichiarando ufficialmente Lilian morta nell'epidemia."}
{"id": "6215294", "revid": "767487", "url": "https://it.wikipedia.org/wiki?curid=6215294", "title": "Maklib\u00e8 Kouloum", "text": "Carriera.\nClub.\nHa sempre giocato nel campionato togolese.\nNazionale.\nIn Nazionale ha esordito nel 2016 ed \u00e8 stato convocato per la Coppa d'Africa 2017."}
{"id": "6215296", "revid": "72396", "url": "https://it.wikipedia.org/wiki?curid=6215296", "title": "Recchi Spa", "text": ""}
{"id": "6215298", "revid": "599013", "url": "https://it.wikipedia.org/wiki?curid=6215298", "title": "Hakim Ouro-Sama", "text": "Carriera.\nClub.\nHa sempre giocato nel campionato togolese.\nNazionale.\nIn nazionale ha esordito nel 2016 ed \u00e8 stato convocato per la Coppa d'Africa 2017."}
{"id": "6215300", "revid": "599013", "url": "https://it.wikipedia.org/wiki?curid=6215300", "title": "Franco Atchou", "text": "Carriera.\nClub.\nHa esordito nel campionato togolese nel 2015, con la maglia del .\nNazionale.\nIn nazionale ha esordito nel 2015 ed \u00e8 stato convocato per la Coppa d'Africa 2017."}
{"id": "6215301", "revid": "729019", "url": "https://it.wikipedia.org/wiki?curid=6215301", "title": "Assedio di Barcellona (1705)", "text": "L\u2019assedio di Barcellona del 1705 fu una battaglia combattuta nel corso della guerra di successione spagnola dal 14 settembre al 19 ottobre 1705.\nUn tentativo di assediare la citt\u00e0 di Barcellona, una delle quattro citt\u00e0 principali della Spagna contesa tra filo-borbonici e filo-asburgici era gi\u00e0 stato tentato l'anno precedente. A seguito della cattura della citt\u00e0 da parte di lord Peterborough, i francesi e gli spagnoli avviarono un controassedio per cercare di riprendere la citt\u00e0 l'anno successivo, fatto d'arme che fall\u00ec. La citt\u00e0 e l'intera Catalogna rimasero nelle mani degli alleati sino al 1714.\nAntefatto.\nIl 22 agosto 1705, la flotta della coalizione al comando del conte di Peterborough e del principe Giorgio d'Assia-Darmstadt giunse nei pressi delle coste catalane. Essa era composta da 180 navi britanniche, olandesi e austriache oltre a 9000 soldati e 800 cavalieri.\nAll'udire di questa notizia, la popolazione catalana prese le armi ed il 15% della popolazione si arruol\u00f2 come volontari per la causa a supporto di Carlo III d'Asburgo come pretendente per il trono spagnolo, massacrando i partigiani sostenitori di Filippo V.\nIl vicer\u00e9 di Catalogna, Francisco de Velasco, era determinato a contenere da solo l'invasione del nemico che puntava ormai verso la citt\u00e0 di Barcellona. Lord Peterborough pens\u00f2 quindi di muovere un assedio diretto alla citt\u00e0 spagnola.\nLa notte del 13 settembre, i militari della coalizione si avvicinarono al castello di Montju\u00efc in tre colonne separate. James Stanhope, al comando di queste forze, cerc\u00f2 di creare un diversivo per deviare il fuoco dei difensori con la propria colonna, mentre le altre due si dedicarono alla presa delle difese esterne del castello. Durante l'assalto, una palla di cannone colp\u00ec ad una gamba il principe d'Assia-Darmstadt che in seguit\u00f2 mor\u00ec di emorragia. Il 17 settembre il castello cadde nelle mani degli alleati.\nL'assedio.\nDopo aver catturato il castello di Montju\u00efc, da quella postazione gli alleati iniziarono a bombardare la citt\u00e0 di Barcellona il 15 settembre. Il vicer\u00e9 Velasco form\u00f2 una milizia filippista con le corporazioni della citt\u00e0, la \"Coronela\".\nBarcellona, circondata dalle truppe alleate, capitol\u00f2 il 9 ottobre anche a causa di una rivolta popolare iniziata nel quartiere di \"La Ribera\" che il vicer\u00e9 Francisco de Velasco stronc\u00f2 facendo diversi prigionieri accusati di cospirazione. Quando le truppe entrarono, il conte di Peterborough ordin\u00f2 di inneggiare a Carlo III. Quando l'arciduca Carlo fece il proprio ingresso a Barcellona il 22 ottobre successivo concesse ai catalani che tutte le loro costituzioni locali venissero mantenute e che venissero mantenute tutte le disposizioni previste delle ultime \"cortes\" catalane riunite da Filippo V nel 1701-1702, stabilite dal Patto di Genova.\nConseguenze.\nDopo la conquista di Barcellona, tutta la provincia proclam\u00f2 Carlo III come re di Spagna. I regni di Aragona e Valencia seguirono poco dopo tale esempio."}
{"id": "6215302", "revid": "1601148", "url": "https://it.wikipedia.org/wiki?curid=6215302", "title": "Joan Meredith", "text": "Biografia.\nEra nipote di James Thomas Jelks (1849-1902), medico, fondatore della Southern Surgical Association, editore dell'Hot Springs Medical Journal e presidente della State Medical Society of Arkansas. Per aver vinto un concorso di bellezza organizzato da un giornale di Los Angeles, pot\u00e9 interpretare il suo primo film, \"Blue Blood\" (1925) con George Walsh. Segu\u00ec la sua nomina tra le tredici giovani promesse \"WAMPAS Baby Stars\" del 1925 e il film \"The Perfect Clown\" con Dorothy Dwan.\nLa sua carriera cinematografica fu molto breve. Nel 1926 fu ancora con George Walsh nel \"The Count of Luxembourg\" e con Bill Cody nel western \"King of the Saddle\". Nel 1928 concluse la sua esperienza di attrice con il cortometraggio \"Marcheta\". Lavor\u00f2 ancora come modella a Los Angeles, dove mor\u00ec nel 1980 e fu sepolta nel Forest Lawn Memorial Park di Glendale."}
{"id": "6215303", "revid": "1086846", "url": "https://it.wikipedia.org/wiki?curid=6215303", "title": "Unione Sportiva Castelnuovo Garfagnana 2002-2003", "text": "Questa voce raccoglie le informazioni riguardanti l'Unione Sportiva Castelnuovo Garfagnana nelle competizioni ufficiali della stagione 2002-2003."}
{"id": "6215304", "revid": "767487", "url": "https://it.wikipedia.org/wiki?curid=6215304", "title": "Malpi", "text": ""}
{"id": "6215305", "revid": "305330", "url": "https://it.wikipedia.org/wiki?curid=6215305", "title": "Minnesota Vikings stagione 2004", "text": ""}
{"id": "6215307", "revid": "305330", "url": "https://it.wikipedia.org/wiki?curid=6215307", "title": "Minnesota Vikings stagione 2005", "text": ""}
{"id": "6215308", "revid": "305330", "url": "https://it.wikipedia.org/wiki?curid=6215308", "title": "Minnesota Vikings stagione 2006", "text": ""}
{"id": "6215309", "revid": "1305772", "url": "https://it.wikipedia.org/wiki?curid=6215309", "title": "VI Congresso del Partito Operaio Socialdemocratico Russo (bolscevico)", "text": "Il VI Congresso del Partito Operaio Socialdemocratico Russo (bolscevico), o POSDR(b), si svolse dall'8 al 16 agosto (dal 26 luglio al 3 agosto secondo il calendario giuliano allora in vigore) del 1917 a Pietrogrado. Fu il primo Congresso del partito dopo il rovesciamento della monarchia segu\u00ecto alla Rivoluzione di febbraio.\nLavori.\nAi lavori presero parte 266 delegati, di cui 157 con diritto di voto deliberativo, 91 di voto consultivo e 18 senza diritto di voto. Tra le decisioni assunte, fu stabilito di procedere alla preparazione dell'insurrezione armata per giungere alla conquista del potere che si sarebbe concretizzata con la Rivoluzione d'ottobre.\nIl congresso provvide ad eleggere il Comitato centrale, composto da 21 membri effettivi e 10 candidati. Successivamente il CC elesse al proprio interno un Politburo di cui andarono a far parte Lenin, Stalin, Zinov'ev, Kamenev, Trockij, Bubnov e Sokol'nikov."}
{"id": "6215310", "revid": "219110", "url": "https://it.wikipedia.org/wiki?curid=6215310", "title": "Governo Ciolo\u0219", "text": "Il governo Ciolo\u0219 \u00e8 stato il diciannovesimo esecutivo della Repubblica di Romania dopo la rivoluzione romena del 1989, il quarto della VII legislatura. Successe al governo Ponta IV e fu il primo governo tecnico nella storia della Romania post-comunista.\nCronologia del mandato.\nIncarico.\nDopo il grave incendio alla discoteca Colectiv di Bucarest del 30 ottobre 2015, che cost\u00f2 la vita di 64 persone, avvenne una serie di manifestazioni di piazza spontanee, che culminarono nella richiesta delle dimissioni del sindaco del Settore 4 di Bucarest Cristian Popescu Piedone (eletto nelle liste dell'UNPR) e del primo ministro Victor Ponta, nonch\u00e9 del Partito Social Democratico (PSD) che, pur coinvolto in una serie di scandali di corruzione, guidava la maggioranza di governo. Il 4 novembre 2015 il premier present\u00f2 le dimissioni che misero fine al governo Ponta IV. Il presidente della repubblica Klaus Iohannis nomin\u00f2 come nuovo primo ministro ad interim Sorin C\u00eempeanu in attesa della formazione di un nuovo esecutivo.\nIntenzionato ad indirizzare il paese verso un governo tecnico vista la crisi di fiducia percepita dall'elettorato nei confronti dei partiti politici rumeni, il 10 novembre 2015 Iohannis incaric\u00f2 l'ex Commissario europeo per l'agricoltura e lo sviluppo rurale Dacian Ciolo\u0219 di formare il governo. Il 15 novembre Ciolo\u0219 present\u00f2 una lista di 21 ministri, che non includeva nessun elemento legato direttamente ad un partito (nonostante la funzione di vice ministro attribuita a Vasile D\u00eencu, gi\u00e0 ministro sotto il governo di Adrian N\u0103stase ed elemento gradito al PSD).\nNomina dei ministri ed investitura.\nDue delle nomine proposte dal premier designato, Andrei Baciu alla salute e Cristina Guseth alla giustizia, furono ritirate prima dell'investitura, visto anche il parere espresso dalle commissioni parlamentari, nonch\u00e9 dell'opinione pubblica. Dopo la nomina di Baciu circolarono sui social network delle foto riferite alla sua passata carriera da modello che lo ritraevano in biancheria intima e che non piacquero all'opinione pubblica. Sebbene la commissione parlamentare incaricata di giudicarne l'idoneit\u00e0 avesse espresso parere positivo su Gureth, nonostante un'udienza reputata poco soddisfacente visto il ruolo cui era candidata, fu lo stesso Dacian Ciolo\u0219 a preferire il ritiro della nomina.\nNella giornata del 17 novembre Ciolo\u0219 aggiorn\u00f2 la lista con i nomi di Patriciu Achima\u0219-Cadariu (gi\u00e0 direttore dell'istituto di oncologia di Cluj-Napoca) per la salute e di Raluca Prun\u0103 per la giustizia (preferita all'ex direttore dell'Istituto nazionale di magistratura Mihai Selegean).\nIl governo fu sottoposto al voto di investitura da parte del parlamento il 17 novembre 2015, ricevendo 389 voti favorevoli e 115 voti contrari (pi\u00f9 2 voti nulli) e prest\u00f2 giuramento nella sera della stessa giornata.\nCritiche alle nomine della squadra di governo.\nL'ex primo ministro C\u0103lin Popescu T\u0103riceanu, segretario del partito dell'Alleanza dei Liberali e dei Democratici (ALDE), tra i pochi a non appoggiare l'investitura di Ciolo\u0219, critic\u00f2 la scelta di Iohannis di favorire la formazione di un governo tecnico, affermando che \u00abLa tecnocrazia uccide la democrazia. L'instaurazione di un governo presidenziale segna il passaggio a un regime politico che svuota di contenuto la democrazia rappresentativa, a un regime politico che oltrepassa i principi costituzionali, che mette in pericolo i diritti e le libert\u00e0 dei cittadini, i valori democratici e lo stato di diritto e che, soprattutto, trasformer\u00e0 il parlamento in una forma indefinita\u00bb.\nPrime modifiche al consiglio dei ministri.\nA cinque mesi dal voto di investitura vi furono le prime dimissioni di un componente del governo. Il 14 aprile 2016 il ministro del lavoro Claudia Ana Costea prese la decisione di abbandonare l'esecutivo a causa di problemi legati all'elaborazione di un'ordinanza sulla salarizzazione dei dipendenti pubblici proposta dal governo e in quel momento in discussione in parlamento. Il 18 aprile 2016 fu nominato nuovo ministro del lavoro Drago\u0219 P\u00e2slaru, gi\u00e0 consigliere politico-economico del primo ministro.\nA causa delle perlessit\u00e0 espresse dal presidente della repubblica Iohannis riguardanti la gestione del ministero dei fondi europei, in data 27 aprile 2016 Ciolo\u0219 chiese ed ottenne le dimissioni del titolare di tale ministero, Aura R\u0103ducu. Nella stessa giornata fu nominato suo successore Cristian Ghinea.\nSempre nella stessa primavera, il 3 maggio 2016, il primo ministro accett\u00f2 le dimissioni del ministro della cultura Vlad Alexandrescu, come risultato delle incomprensioni tra il ministero e gli artisti dell'Opera Nazionale Romena, che contestavano le nomine alla direzione del teatro. Il 4 maggio prese il suo posto Corina \u0218uteu.\nIl 9 maggio 2016, in seguito allo scoppio di uno scandalo riguardante la presunta inefficacia dei prodotti disinfettanti utilizzati negli ospedali pubblici del paese, il ministro della salute Patriciu Achima\u0219-Cadariu present\u00f2 le proprie dimissioni, accettate dal capo del governo. Il 20 maggio 2016 la conduzione del ministero fu affidata al consulente finanziario Vlad Voiculescu, gi\u00e0 direttore del gabinetto del ministro delle finanze Anca Paliu Dragu.\nRimpasto del luglio 2016.\nIn una conferenza stampa indetta per il 5 luglio 2016, il premier Dacian Ciolo\u0219 comunic\u00f2 che per sua decisione, poich\u00e9 desideroso di accelerare il percorso le riforme, si sarebbe proceduti ad un rimpasto, con il ritiro di quattro ministri: Adrian Curaj (istruzione), Marius Bostan (comunicazioni), Dan Costescu (trasporti) e Dan Stoenescu (romeni nel mondo). Al loro posto furono nominati rispettivamente Mircea Dumitru (istruzione), Sorin Bu\u0219e (trasporti), Maria Ligor (romeni nel mondo) e Drago\u0219 Tudorache come ministro delle comunicazioni ad interim (il 10 agosto 2016 fu ufficializzata la nomina di Delia Popescu). Il primo ministro precis\u00f2 che:\nModifiche al consiglio dei ministri nella parte finale di mandato.\nIl 1\u00ba settembre 2016 il ministro degli interni Petre Tob\u0103 fu coinvolto in un'inchiesta penale che lo costrinse a dare le dimissioni. La Direzione nazionale anticorruzione (DNA) apr\u00ec un fascicolo nei suoi confronti, accusandolo di aver nascosto agli inquirenti prove che testimoniavano l'utilizzo improprio di fondi gestiti dai servizi segreti del ministero degli interni, il DIPI. I procuratori sottolineavano che Tob\u0103 avesse ostacolato le indagini volte a chiarire come erano state utilizzate delle sovvenzioni che sarebbero dovute servire a finanziare delle azioni operative ma che, probabilmente, erano state destinate ad altri scopi (tra i quali regali e spese personali dell'ex ministro Gabriel Oprea) e per cui 18 ufficiali del DIPI erano gi\u00e0 stati posti sotto accusa. Il 6 settembre 2016 l'incarico di ministro degli interni fu assunto da Drago\u0219 Tudorache, gi\u00e0 ministro delle comunicazioni ad interim e capo della cancelleria del primo ministro, nonch\u00e9 uomo di fiducia del premier Dacian Ciolo\u0219.\nIl 26 ottobre 2016 il ministro dei fondi europei Cristian Ghinea, a capo del dicastero dal mese di aprile, decise di lasciare il governo per motivazioni politiche. Ghinea espresse il desiderio di candidarsi alle imminenti elezioni legislative del dicembre 2016 nelle liste della nuova formazione politica Unione Salva Romania (USR) fondata da Nicu\u0219or Dan, partito che rivendicava un rinnovamento della classe politica rumena a cui si era gi\u00e0 unito anche l'ex ministro della cultura del governo Ciolo\u0219 Vlad Alexandrescu. Con la defezione di Ghinea, il 27 ottobre 2016 Drago\u0219-Cristian Dinu fu nominato nuovo ministro al suo posto, divenendo il terzo titolare del ministero dei fondi europei nel giro di 11 mesi.\nFine mandato.\nNell'ottobre 2016 Ciolo\u0219 pubblic\u00f2 la \"Piattaforma Romania 100\", petizione di adesione ad un documento programmatico basato sui valori di onest\u00e0, correttezza ed integrit\u00e0, riguardante l'agenda politica del futuro governo che sarebbe uscito vincitore alle elezioni di dicembre. Contestualmente Ciolo\u0219 conferm\u00f2 che non avrebbe partecipato alla corsa elettorale, ma si augurava che il suo programma fosse accolto da altri partiti politici. Tra i firmatari della petizione vi furono i partiti di centro e centro-destra Unione Salva Romania (USR) e Partito Nazionale Liberale (PNL) che, in dicembre, ricevettero l'appoggio dichiarato da parte del premier uscente, che invit\u00f2 l'elettorato a votare per l'uno o per l'altro.\nDopo lo svolgimento delle elezioni legislative del dicembre 2016 nelle quali il PSD era risultato il primo partito, il governo tecnico presieduto da Ciolo\u0219 fu sostituito dal governo Grindeanu, sostenuto da una maggioranza di centro-sinistra costituita da PSD e Alleanza dei Liberali e dei Democratici (ALDE). Il nuovo esecutivo assunse le funzioni di governo il 4 gennaio 2017.\nAppoggio parlamentare e composizione.\nIl governo Ciolo\u0219 fu un governo tecnico costituito solamente da ministri indipendenti senza affiliazione politica. Si tratt\u00f2 del primo governo tecnico della Romania dopo la caduta del regime comunista nel 1989. Fu sostenuto, seppur senza partecipazione diretta all'esecutivo, dalla maggior parte delle forze politiche: Partito Social Democratico (PSD), Partito Nazionale Liberale (PNL), Unione Democratica Magiara di Romania (UDMR), Unione Nazionale per il Progresso della Romania (UNPR) e dai partiti rappresentanti le minoranze etniche in seno al parlamento.\nProgramma di governo.\nIl 16 novembre 2015 Ciolo\u0219 diffuse pubblicamente il proprio programma di governo che si poneva tra gli obiettivi:\nBilancio del mandato.\nIn 13 mesi di governo l'esecutivo consegu\u00ec soprattutto l'obiettivo di rendere pi\u00f9 trasparente la gestione delle amministrazioni pubbliche (tutte le istituzioni e le aziende statali furono obbligate per legge a rendere pubblici i dati su spese, entrate, contratti e procedure di acquisto) e a snellire parzialmente la burocrazia (eliminando alcuni documenti e incoraggiando l'utilizzo di piattaforme online nei rapporti tra cittadino e pubblica amministrazione).\nNel campo della riforma della pubblica amministrazione fu elaborato un programma di strategia per la formazione e la valutazione del personale pubblico, ma questo non fu applicato a causa della mancanza di appoggio politico in parlamento. Allo stesso modo non fu possibile approdare alla definizione di una legge armonica sui salari di tutti i dipendenti delle amministrazioni pubbliche. Il governo, comunque, cerc\u00f2 di eliminare le discrepanze fra i salari attraverso altri strumenti (gli stipendi dei dipendenti nel settore della sanit\u00e0 crebbero del 15% e nell'istruzione del 10%).\nIn base agli indicatori macroeconomici, nel 2016 la Romania fu la prima economia dell'Unione europea per livello di crescita (5,2% sul primo semestre, 4,9% sui primi nove mesi) e mantenne il rapporto deficit/PIL sotto i parametri del 2,8% stabiliti dalla Commissione europea.\nA fine mandato il tasso di disoccupazione scese al 4,77% (il pi\u00f9 basso dal 2012), con circa 100.000 disoccupati in meno rispetto a novembre 2015. Il numero degli occupati crebbe del 3,4% (pari a 154.000 unit\u00e0), registrando, altres\u00ec, un aumento medio dei redditi lordi del 12,9%.\nIl governo ridusse al 9% l'imposta sul valore aggiunto sulle materie prime necessarie per il lavoro agricolo ed elimin\u00f2 l'imposta sui redditi nel settore della ricerca scientifica.\nFurono lanciate misure per combattere la povert\u00e0 e garantire l'accesso al'istruzione e alla sanit\u00e0 anche a bambini e anziani che vivevano sotto la soglia di povert\u00e0.\nDal punto di vista infrastrutturale il paese ottenne un finanziamento europeo di 180 milioni di euro per la realizzazione di 528 km di rete di gasdotto nel quadro della condotta BRUA (Bulgaria-Romania-Ungheria-Austria). Nel periodo di riferimento gli investimenti stranieri crebbero dell'11,2% (con un valore di 3,14 miliardi di euro), specialmente nei settori dell'industria automobilistica e della tecnologia.\nPer quanto riguarda i rapporti con le istituzioni europee, nei primi nove mesi del 2016 la Romania ricevette 6,3 miliardi di euro per progetti finanziati dall'Unione Europea. Inoltre, il governo avvi\u00f2 i preparativi per la gestione del semestre di presidenza del Consiglio europeo prevista per il primo semestre del 2019 ed intensific\u00f2 i rapporti con le istituzioni europee in vista di una potenziale adesione allo spazio Schengen."}
{"id": "6215312", "revid": "73843", "url": "https://it.wikipedia.org/wiki?curid=6215312", "title": "Kelsea Ballerini", "text": "Riconosciuta con il \"Rising Star Award\" da Billboard e con il \"Gene Weed Milestone Award\" agli Academy of Country Music Awards, \u00e8 la prima artista country ad avere i primi tre singoli di debutto alla prima posizione della US Country Airplay. Ha inoltre ricevuto due nomine ai Grammy Award ed entrata a far parte della Grand Ole Opry.\nDall'inizio della sua carriera ha venduto oltre 4 milioni di copie in tutto il mondo tra album e singoli. Ad oggi ha rilasciato due album \"The First Time\" (2015) e \"Unapologetically\" (2017), quest'ultimo entrato nella top10 della Billboard 200, e numerosi singoli di successo tra cui \"Love Me Like You Mean It, Peter Pan\" e \"Legends\". Ha inoltre collaborato con i The Chainsmokers, Thomas Rhett, Jason Aldean e aperto i tour mondiali di Kelly Clarkson, Keith Urban e i Lady Antebellum.\nParallelamente intraprende la carriera televisiva diventando mentore e coach a The Voice, conducendo diversi programmi tra cui \"CMT Crossroads\" e i \"CMC Awards\" nel 2016. Nel 2021 pubblica il primo libro di poesie \"Feel Your Way Through.\"\nBiografia.\nKelsea Ballerini \u00e8 originaria del Tennessee ed ha origini italiane da parte del padre.\n2014-2016: \"The First Time\".\nAll'et\u00e0 di 19 anni ha firmato per la Black River Entertainment. Alla fine del 2014 ha pubblicato il suo singolo di debutto \"Love Me Like You Mean It\", che ha debuttato alla prima posizione della US Country Airplay,divenendo la seconda cantante country a riuscirci dopo Carrie Underwood con il suo primo singolo \"Jesus, Take the Wheel\" del 2006. Entra anche alla posizione 45 della Billboard Hot 100 e alla terza posizione della classifica country canadese, vendendo un milione di copie. Il 24 novembre 2014 rilascia l'EP omonimo di cinque tracce, debuttando alla posizione 40 della US Top Country Albums.\nIl 19 maggio 2015 pubblica il suo primo album in studio \"The First Time\", co-scrivendo tutte e dodici le tracce. L'album entra alla quarta posizione della US Top Country Albums e 31 della Billboard 200, ricevendo la certificazione d'oro dalla RIAA. I primi tre estratti, \"Love Me Like You Mean It, Dibs\" e \"Peter Pan\" debuttano alla prima posizione della US Country Airpla, rendendo la Ballerini l'unica artista ad avere raggiunto questo risultato nel nuovo secolo, dopo Wynonna Judd che ci riusc\u00ec nel 1992; i brani vengono certificati dischi di platino dalla RIAA.\nAi Country Music Association Awards del 2015 la cantante riceve due nomine come \"Female Vocalist of the Year\" e \"New Artist of the Year\" e viene nominata come \"Favorite Country Female Artist\" agli American Music Awards. Billboard assegna alla cantante il Rising Star Award ai Billboard Women in Music Award affermando \"Kelsea \u00e8 una cantautrice potente, che ha fatto scalpore a Nashville. Colmando abilmente il divario pop-country, le sue canzoni hanno cuore ed \u00e8 solo l'inizio\". Nel 2016 agli Academy of Country Music Awards riceve una nomina come \"Female Vocalist of the Year\" e viene riconosciuta come \"New Female Vocalist of the Year.\"\n2017-2018: \"Unapologetically\", collaborazioni e \"The Voice US\".\nNel giugno 2017, Ballerini ha pubblicato \"Legends\" come primo singolo del suo secondo album in studio \"Unapologetically\", rilasciato il 3 novembre 2017. L'album debutta alla posizione numero 7 della Billboard 200, 3 della US Top Country Albums e 18 della classifica canadese, riuscendo ad entrare nelle classifiche oltreoceano, tra cui la prima posizione delle classifiche country di Australia e Regno Unito, e rispettivamente alla posizione 12 e 50 delle classifiche generali dei due paesi. Il secondo singolo dell'album, \"I Hate Love Songs\", \u00e8 stato pubblicato a marzo 2018, e a settembre annuncia che avrebbe pubblicato un'edizione deluxe dell'album con quattro nuovi brani il 3 ottobre 2018. Il terzo e ultimo singolo di \"Unapologetically\", \"Miss Me More\", \u00e8 stato pubblicato nell'ottobre 2018 che ha ricevuto la certificazione di platino. L'album riceve una nomination come \"Best Country Album\" ai Grammy Awards e la cantante viene riconosciuta con il \"Gene Weed Milestone Award\" dagli Academy of Country Music Awards.\nNel 2018 Ballerini collabora inoltre con i The Chainsmokers al brano \"This Feeling\" contenuto nell'album del duo \"Sick Boy\" e nella versione deluxe di \"Unapolegetically\". Il brano entra in trentadue classifiche, incluse le Top10 della US Hot Dance/Electronic Songs, Uk Dance, Australia Dance e Japan Hot Overseas, vendendo pi\u00f9 di un milione e mezzo di copie in tutto il mondo. In ottobre 2018, ha fornito la voce della canzone \"Dance With Me\" del marito Morgan Evans.\nDa settembre a dicembre 2018 la cantante entra nel cast di coach di The Voice US nel format digitale \"The Comeback Stage,\" dove si prefiggeva di seguire i sei concorrenti che non avevano ottenuto il turno durante la fase iniziale.\n2019 - presente: Terzo album in studio.\nIl 5 marzo 2019, Ballerini \u00e8 stata invitata dai Little Big Town a diventare membro del Grand Ole Opry. Il 16 aprile 2019 \u00e8 stata introdotta nel Grand Ole Opry da Carrie Underwood.\nNel giugno 2019, la cantante \u00e8 stata ospite del concorso NBC Songland e ha pubblicato la canzone \"Better Luck Next Time.\" Nel mese successivo ha conferma in un post di Instagram che il lavoro sul suo terzo album in studio \u00e8 stato completato e rilascia il singolo \"Homecoming Queen?\", entrando alla numero 22 della classifica Country Airplay. Il 20 aprile rilascia la collaborazione \"The Other Girl\" con Halsey che esordisce alla posizione 95 della Billboard Hot 100 e viene certificato disco d'oro dalla RIAA.\nL'8 novembre Ballerini pubblica il singolo promozionale \"Club\". Seguono la pubblicazione del singolo \"L.A\" e del suo terzo album Kelsea, che include la collaborazione con Halsey. Per la promozione dei rispettivi album, Kelsea e Halsey si esibiscono in un concerto insieme. L'11 settembre 2020 Kelsea pubblica una riedizione acustica di \"Kelsea\", intitolandola questa volta \"Ballerini\". Il 13 novembre 2020 pubblica un'ulteriore versione del brano \"Hole in a Bottle\", in collaborazione con la celebre Shania Twain, che esordisce nella top40 della classifica statunitense e canadese, vendendo oltre un milione di copie.\nNel 2021, Ballerini ha temporaneamente sostituito Kelly Clarkson come coach durante la stagione 20 di \"The Voice\". Ha co-condotto i CMT Music Award 2021 con Kane Brown, dove ha vinto il premio per la Performance dell'anno grazie a \"The Other Girl\".Il 19 aprile 2021 viene pubblicata la collaborazione \"Half of My Hometown\" con Kenny Chesney, la quale riceve la certificazione di disco d'oro dalla RIAA fa ottenere alla cantante due Country Music Association Awards. Nel mese di maggio, \u00e8 stato annunciato che sarebbe stato un atto di apertura sul tour Remember This dei Jonas Brothers che \u00e8 iniziato nel mese di agosto. Il suo libro di debutto, \"Feel Your Way Through\", pubblicato il 16 novembre 2021.\nVita privata.\nIl 2 dicembre 2017 si \u00e8 sposata con il cantautore australiano Morgan Evans, con il quale convive a Nashville.\nStile ed influenze musicali.\nKalsea Ballerini ha ricevuto influenze sia dal genere pop che dal genere country. Racconta infatti che \"Sono cresciuta ascoltando musica pop. Non sapevo cosa fosse la musica country, il che \u00e8 quasi buffo perch\u00e9 sono nata in una fattoria nell'Est Tennessee\". Britney Spears, Christina Aguilera e gli NSYNC sono i cantanti pop che pi\u00f9 ispirano la cantante. La cantante afferma \"Il mio primo concerto \u00e8 stato di Britney Spears. Questa \u00e8 la mia musica, e questa sono io. Gli artisti country a mio parere sono noti per essere onesti e sinceri. E mi sento di essere onest\u00e0 sul fatto che amo la musica pop, rap e rock. [...] Penso solo che non ci sia niente di sbagliato in questo\".\nL'approccio con la musica country \u00e8 avvenuto tramite l'ascolto del brano \"Stupid Boyv\" di Keith Urban, facendole decidere di entrare in contatto con il genere ascoltando gli album di Taylor Swift, i Sugarland e le Dixie Chicks. Cita inoltre come figure importanti per il suo percorso artistico Shania Twain e Alison Krauss, oltre che i Lady Antebellum.\nDi Hillary Scott racconta:\"\u00c8 una persona che credo sia stata cos\u00ec aggraziata durante tutta la sua ascesa verso la fama. Mi ha davvero incoraggiato umanamente e artisticamente. Mi scrive versi lunghissimi e mi porta la cena. \u00c8 come una sorella maggiore\". Kelly Clarkson \u00e8 stata definita dalla Ballerini come la \"Miglior cantante di sempre\" e ne ha ammirato \"la capacit\u00e0 di essere reale e con i piedi per terra nelle interviste e nei concerti, nonostante la sua fama\".\nLa Ballerini, in occasione del suo ingresso alla Grand Ole Opry nel 2019, incontra Carrie Underwood, cantautrice country di grande influenza nell'attivit\u00e0 della cantante, che descrive in un'intervista \"Non saprei come sarebbe essere una donna nella musica country senza Carrie Underwood; [...] Lei \u00e8 la cantante perfetta, ci\u00f2 che ho sempre ammirato, non solo per la sua musica, ma penso che abbia cuore e un animo molto gentile. Penso che sia cos\u00ec posata. Credo che faccia tutto con grazia. Ho da sempre voluto seguire queste orme\"\".\"\nFilantropia.\nKalsea Ballerini \u00e8 da sempre sensibile alle tematiche legate alle discriminazioni nei confronti della comunit\u00e0 LGBT, sia sostenendo le organizzazioni GLAAD e Born This Way Foundation di Lady Gaga, oltre che frequentare locali e manifestazioni promosse dalla comunit\u00e0.\nLa cantante sostiene i movimenti femministi partendo dalla propria esperienza personale. In un'intervista a E! racconta:\"\"Penso che sia davvero importante puntare a qualcosa di audace. Per me trasferirmi a Nashville e cercare di iniziare una carriera a 15 anni come donna nella musica country \u00e8 stato decisamente audace, ma credo che sia importante sognare in grande per una ragazza\".\" Inoltre Barbie ha regalato una bambola alla cantante per \"\"Il suo atto ispiratore verso l'emancipazione e l'uguaglianza delle donne\".\" La Ballerini ha commentato il gesto affermando:\"\"Ho anche cercato di mettere l'empowerment femminile in ogni canzone che scrivo e soprattutto in ogni singolo brano che pubblico. Volevo davvero che fosse una parte importante del mio percorso di crescita; collaborare con Barbie e modo per dare forza a queste giovani ragazze\".\"\nSostiene inoltre le organizzazioni di prevenzione delle malattie sessualmente trasmissibili tra cui AIDS."}
{"id": "6215313", "revid": "305330", "url": "https://it.wikipedia.org/wiki?curid=6215313", "title": "Minnesota Vikings stagione 2007", "text": ""}
{"id": "6215314", "revid": "305330", "url": "https://it.wikipedia.org/wiki?curid=6215314", "title": "Minnesota Vikings stagione 2008", "text": ""}
{"id": "6215317", "revid": "305330", "url": "https://it.wikipedia.org/wiki?curid=6215317", "title": "Minnesota Vikings stagione 2009", "text": ""}
{"id": "6215318", "revid": "305330", "url": "https://it.wikipedia.org/wiki?curid=6215318", "title": "Minnesota Vikings stagione 2010", "text": ""}
{"id": "6215319", "revid": "305330", "url": "https://it.wikipedia.org/wiki?curid=6215319", "title": "Minnesota Vikings stagione 2011", "text": ""}
{"id": "6215320", "revid": "305330", "url": "https://it.wikipedia.org/wiki?curid=6215320", "title": "Minnesota Vikings stagione 2012", "text": ""}
{"id": "6215321", "revid": "2091899", "url": "https://it.wikipedia.org/wiki?curid=6215321", "title": "Foreste subumide del Madagascar", "text": "Le foreste subumide del Madagascar sono un'ecoregione dell'ecozona afrotropicale, definita dal WWF (codice ecoregione: AT0118), che occupa la maggior parte dell'altopiano centrale del Madagascar. Forma, assieme alle ecoregioni delle foreste pluviali del Madagascar orientale e della macchia ericoide del Madagascar, la regione denominata foreste e boscaglia del Madagascar, inclusa nella lista Global 200.\nTerritorio.\n\u00c8 un'ecoregione di foresta pluviale con una superficie totale di circa 199.500\u00a0km\u00b2 (circa la met\u00e0 del Paraguay), che copre la maggior parte dell'altopiano centrale, al di sopra degli 800\u00a0m di altitudine nell'est e dei 600\u00a0m nell'ovest. Confina a nord e a ovest con la foresta decidua secca del Madagascar occidentale, a est con le foreste pluviali del Madagascar orientale, a sud-ovest con le foreste succulente del Madagascar e a sud con la foresta spinosa. Si spinge fino all'oceano Indiano con due strette fasce a nord-est e a nord-ovest; in quest'ultima area, confina inoltre con una delle \"enclaves\" delle mangrovie del Madagascar. In sei punti, al di sopra dei 1800\u20132000\u00a0m di altitudine, cede il passo alla macchia ericoide del Madagascar. La montagna d'Ambra, all'estremo nord dell'isola, ospita un\"'enclave\" di foresta subumida, circondata a quote inferiori da foresta decidua secca. Dell'ecoregione fanno inoltre parte alcune \"exclaves\" situate sui massicci dell'Analavelona e dell'Isalo nel sud-ovest dell'isola, circondate a latitudini inferiori da boscaglie succulente. Dal momento che l'altopiano riceve gli umidi venti alisei, questa regione \u00e8 pi\u00f9 umida delle regioni che la circondano a nord, sud e ovest..\nFlora.\nLa flora originaria dell'ecoregione \u00e8 stata alterata dall'intervento umano: vaste aree sono state disboscate per far spazio all'agricoltura e all'allevamento, e sono state introdotte molte specie esotiche. Tuttavia, rimangono tuttora aree di fitta foresta sempreverde e zone di foresta montana aperta. Vaste aree sono ricoperte da prateria, ma non \u00e8 chiaro se la loro origine sia da imputare o no all'intervento umano. L'ecoregione ospita varie specie appartenenti alla flora antartica temperata dell'emisfero sud, tra le quali varie specie di conifere podocarpacee (\"Podocarpus\" spp. e \"Afrocarpus\" spp.) e la \"Takhtajania perrieri\", unica rappresentante in Africa delle winteracee. Tra le piante endemiche spiccano l'albero del viaggiatore (\"Ravenala madagascariensis\") e la palma \"Bismarckia nobilis\".\nFauna.\nQuest'ecoregione ospitava nell'antichit\u00e0 una megafauna caratteristica. A causa dell'isolamento del Madagascar, le rare specie di mammiferi terrestri, in particolare i lemuri, si evolvettero per adattarsi a certe nicchie. Vi erano lemuri giganti (\"Megaladapis edwardsi\"), oggi estinti, grandi quanto un orango adulto. Varie specie di uccello elefante \"Aepyornis\", ratiti giganti incapaci di volare, si estinsero anch'esse dopo l'arrivo degli esseri umani su queste isole; tra essi figurava \"Aepyornis maximus\", il pi\u00f9 grande uccello mai esistito. Tra le specie endemiche di questa regione che sopravvivono tuttora vi sono varie specie di toporagni, tenrec e roditori. Tra gli uccelli, possiamo citare il tuffetto dell'Alaotra (\"Tachybaptus rufolavatus\"), la moretta del Madagascar (\"Aythya innotata\"), entrambi in pericolo critico di estinzione, e due specie di passeriformi: il garrulo cigliagialle (\"Crossleyia xanthophrys\") e il forapaglie codabruna (\"Bradypterus brunneus\"). Vi sono almeno 25 specie endemiche di rettili e 20 di anfibi, tra cui numerosi camaleonti, come \"Calumma tsaratananense\", il camaleonte di Petter (\"Furcifer petteri\") e i camaleonti nani \"Brookesia ambreensis\", \"Brookesia antakarana\", \"Brookesia lineata\" e \"Palleon lolontany\" nel nord e nel nord-ovest, e \"Calumma fallax\", \"Furcifer campani\" e \"Furcifer minor\" nel centro e nel sud della regione; due specie di scinchi del genere \"Amphiglossus\" (\"A. crenni\" e \"A. meva\") e due specie del genere \"Trachylepis\" (\"T. madagascariensis\" e \"T. nancycoutuae\"); l'opluride \"Oplurus grandidieri\"; due gechi, \"Lygodactylus blanci\" e il geco diurno di Klemmer (\"Phelsuma klemmeri\"); la lucertola \"Zonosaurus ornatus\"; i serpenti \"Pseudoxyrhopus ankafinaensis\", \"Liopholidophis grandidieri\" e \"Liopholidophis sexlineatus\"; e gli anfibi \"Rhombophryne testudo\", \"Scaphiophryne gottlebei\", \"Mantella crocea\", \"Mantella cowanii\", \"Blommersia domerguei\", \"Boophis laurenti\" e \"Boophis microtympanum\".\nConservazione.\nL'ecoregione \u00e8 considerata in pericolo critico: queste foreste si trovano in uno stato di conservazione peggiore di quelle delle ecoregioni confinanti, probabilmente a causa della sua maggiore densit\u00e0 di popolazione gi\u00e0 in epoca storica e della sua vicinanza con la capitale, Antananarivo; inoltre, la diffusa pratica dell'agricoltura itinerante taglia e brucia ha cancellato la maggior parte della foresta."}
{"id": "6215323", "revid": "305330", "url": "https://it.wikipedia.org/wiki?curid=6215323", "title": "Minnesota Vikings stagione 2013", "text": ""}
{"id": "6215325", "revid": "305330", "url": "https://it.wikipedia.org/wiki?curid=6215325", "title": "Minnesota Vikings stagione 2014", "text": ""}
{"id": "6215327", "revid": "1598370", "url": "https://it.wikipedia.org/wiki?curid=6215327", "title": "Condizionalit\u00e0", "text": "Il termine Condizionalit\u00e0 (cross-compliance in inglese ed \u00e9co-conditionnalit\u00e9 in francese) si riferisce all'insieme di regole che ogni agricoltore beneficiario di contributi messi a disposizione dalla Politica Agricola Comune (PAC) \u00e8 tenuto a rispettare.\nStoria.\nIl concetto di un insieme di regole di comportamento volte alla salvaguardia dell'ambiente e della sanit\u00e0 pubblica, applicato in ambito agricolo, \u00e8 stato introdotto dal Consiglio europeo di Lussemburgo nel 1997, ripreso all'interno del vertice del Consiglio europeo di Berlino del 1999 con l'adozione della cosiddetta AGENDA 2000 ed istituito formalmente con il regolamento (CE) n. 1782/2003 del Consiglio del 29 settembre 2003, pubblicato nella G.U.U.E. 21 ottobre 2003, n. L 270.\nNegli Allegati III e IV del regolamento (CE) n. 1782/2003 gli impegni di condizionalit\u00e0 si presentavano divisi in Criteri di Gestione Obbligatori (CGO, Allegato III) e Buone Condizioni Agronomiche e Ambientali (BCAA, Allegato IV).\nI CGO, denominati anche \"Atti\" nella normativa italiana, fanno riferimento a normativa europea gi\u00e0 esistente, Direttive o Regolamenti, mentre le BCAA, denominate \"Norme\", sono elencate in relazione a obiettivi di salvaguardia, mantenimento e protezione del suolo agricolo, introdotti dal regolamento stesso.\nNell'allegato III al regolamento (CE) n. 1782/2003, i CGO si presentano divisi in tre gruppi di impegni con applicazione distribuita nel tempo: otto CGO applicabili a partire dal 1\u00ba gennaio 2005, sette dal 1\u00ba gennaio 2006 e tre dal 1\u00ba gennaio 2007.\nIn Italia, l'applicazione della condizionalit\u00e0 \u00e8 stata definita all'interno del DM 13 dicembre 2004 del Ministero delle Politiche Agricole Alimentari e Forestali (MiPAAF).\nQui di seguito la lista completa degli Atti, divisa rispetto all'ambito di intervento (campo di condizionalit\u00e0) e anno di applicazione:\n1 - Ambiente.\n\"(Dal 1.1.2005)\"\nAtto A1 \u2013 Direttiva 2009/147/CE, concernente la conservazione degli uccelli selvatici;\nAtto A2 \u2013 Direttiva 80/68/CEE, concernente la protezione delle acque sotterranee dall\u2019inquinamento provocato da certe sostanze pericolose;\nAtto A3 \u2013 Direttiva 86/278/CEE, concernente la protezione dell\u2019ambiente, in particolare del suolo, nell\u2019utilizzazione dei fanghi di depurazione in agricoltura;\nAtto A4 \u2013 Direttiva 91/676/CEE, relativa alla protezione delle acque dall\u2019inquinamento provocato dai nitrati provenienti da fonti agricole;\nAtto A5 \u2013 Direttiva 92/43/CEE, relativa alla conservazione degli habitat naturali e seminaturali e della flora e della fauna selvatiche.\n2 - Sanit\u00e0 pubblica, salute degli animali e delle piante.\nAtto A6 \u2013 Direttiva 2008/71/CE del Consiglio, del 15 luglio 2008, relativa all\u2019identificazione e alla registrazione dei suini;\nAtto A7 \u2013 Regolamento CE 1760/2000 che istituisce un sistema di identificazione e registrazione dei bovini e relativo all\u2019etichettatura delle carni bovine e dei prodotti a base di carni bovine e che abroga il Regolamento CE 820/97;\nAtto A8 \u2013 Regolamento CE 21/2004 del consiglio del 17 dicembre 2003 e s.m.i. che istituisce un sistema di identificazione e registrazione degli ovini e dei caprini e che modifica il Regolamento CE 1782/2003 e le direttive 92/102/CEE e 64/432/CEE (gu L 5 del 9.1.2001, pagina 8), articoli 3, 4 e 5.\n\"(Dal 1.1.2006)\"\nAtto B9 \u2013 Regolamento CE 1107/09 relativo all\u2019immissione in commercio sul mercato dei prodotti fitosanitari;\nAtto B10 \u2013 Direttiva 96/22/CE del consiglio concernente il divieto d'utilizzazione di talune sostanze ad azione ormonica, tireostatica e delle sostanze Beta-agoniste nelle produzioni animali e abrogazione delle direttive 81/602/ CEE, 88/146/CEE e 88/299/CEE;\nAtto B11 \u2013 Regolamento CE 178/2002 del Parlamento europeo e del consiglio che stabilisce i principi e i requisiti generali della legislazione alimentare, istituisce l\u2019autorit\u00e0 europea per la sicurezza alimentare e fissa le procedure nel campo della sicurezza alimentare;\nAtto B12 \u2013 Regolamento (CE) 999/2001 del Parlamento europeo e del Consiglio recante disposizioni per la prevenzione, il controllo e l'eradicazione di alcune encefalopatie spongiformi trasmissibili;\nAtto B13 \u2013 Direttiva 85/511/CEE del Parlamento europeo e del Consiglio concernente misure comunitarie di lotta contro l'afta epizootica;\nAtto B14 \u2013 Direttiva 92/119/CEE del consiglio concernente l\u2019introduzione di misure generali di lotta contro alcune malattie degli animali nonch\u00e9 di misure specifiche per la malattia vescicolare dei suini;\nAtto B15 \u2013 Direttiva 2000/75/CE del consiglio che stabilisce disposizioni specifiche relative alle misure di lotta e di eradicazione della febbre catarrale degli ovini.\n3 - Benessere degli animali.\n\"(Dal 1.1.2007)\"\nAtto C16 \u2013 Direttiva 2008/119/CE, che stabilisce le norme minime per la protezione dei vitelli;\nAtto C17 \u2013 Direttiva 2008/120/CE, che stabilisce le norme minime per la protezione dei suini;\nAtto C18 \u2013 Direttiva 98/58/CEE, riguardante la protezione degli animali negli allevamenti.\nQui di seguito la lista delle BCAA, con obiettivi e Norme da implementare."}
{"id": "6215328", "revid": "305330", "url": "https://it.wikipedia.org/wiki?curid=6215328", "title": "Minnesota Vikings stagione 2015", "text": ""}
{"id": "6215331", "revid": "305330", "url": "https://it.wikipedia.org/wiki?curid=6215331", "title": "Minnesota Vikings stagione 2016", "text": ""}
{"id": "6215334", "revid": "305330", "url": "https://it.wikipedia.org/wiki?curid=6215334", "title": "Minnesota Vikings stagione 2017", "text": ""}
{"id": "6215343", "revid": "827882", "url": "https://it.wikipedia.org/wiki?curid=6215343", "title": "Cathie Merchant", "text": "Biografia.\nAttiva soprattutto in televisione, Cathie Merchant \u00e8 ricordata per la presenza in due film del 1963 diretti da Roger Corman, \"L'uomo dagli occhi a raggi X\" e \"La citt\u00e0 dei mostri\", e per la partecipazione ad alcune serie tv, fra cui quattro episodi di \"L'ora di Hitchcock\"."}
{"id": "6215346", "revid": "121751382", "url": "https://it.wikipedia.org/wiki?curid=6215346", "title": "Pistoia Basket 2016-2017", "text": "Questa voce raccoglie le informazioni riguardanti il Pistoia Basket 2000 nelle competizioni ufficiali della stagione 2016-2017.\nStagione.\nLa stagione 2016-2017 del Pistoia Basket 2000 sponsorizzata The Flexx, \u00e8 la 4\u00aa nel massimo campionato italiano di pallacanestro, la Serie A.\nOrganigramma societario.\n\"Aggiornato al 30 novembre 2016.\"\nRoster.\n\"Aggiornato al 13 gennaio 2017.\"\nStatistiche.\nStatistiche di squadra.\n\"Aggiornate al 4 gennaio 2017.\"\nStatistiche dei giocatori.\nIn campionato.\n\"Aggiornate al 4 gennaio 2017.\""}
{"id": "6215347", "revid": "31886", "url": "https://it.wikipedia.org/wiki?curid=6215347", "title": "Arctosa himalayensis", "text": "Arctosa himalayensis \u00e8 un ragno appartenente alla famiglia Lycosidae.\nEtimologia.\nIl nome proprio della specie deriva dalla catena montuosa dell'Himalaya, zona di rinvenimento degli esemplari e dal suffisso -ensis che designa l'appartenenza ad una localit\u00e0 geografica.\nCaratteristiche.\nIl prosoma \u00e8 pi\u00f9 lungo che largo, con una convessit\u00e0 pronunciata nella \"pars cephalica\". Somiglia ad \"A. alpigena\" , ma ne differisce per due peculiarit\u00e0: \nLe femmine hanno il \"bodylenght\" (prosoma + opistosoma) di 9,50 millimetri (4,5 + 5,0).\nDistribuzione.\nLa specie \u00e8 stata reperita nell'India settentrionale: sono stati rinvenuti esemplari lungo i banchi di sabbia del fiume Asan, nel distretto di Dehradun, nello stato dell'Uttarakhand.\nTassonomia.\nAl 2017 non sono note sottospecie e dal 1981 non sono stati esaminati nuovi esemplari."}
{"id": "6215348", "revid": "767487", "url": "https://it.wikipedia.org/wiki?curid=6215348", "title": "Nodar Akhalkatsi", "text": "Allenatore della Dinamo Tbilisi vincitrice della Coppa delle Coppe nella stagione 1980-1981, \u00e8 stato una delle figure di rilievo nella creazione della Federazione calcistica della Georgia (di cui \u00e8 stato presidente dal 1990 al 1998) dopo la divisione dall'Unione Sovietica del 1990.\n\u00c8 morto a Tbilisi a 60 anni dopo un attacco di cuore il 24 gennaio 1998.\nAnche suo figlio Nodar Akhalkatsi junior \u00e8 stato presidente della federazione calcistica georgiana dal giugno 2005 al settembre 2009.\nCarriera da allenatore.\nSeduto sulla panchina della Dinamo conquista nel 1976 la prima Coppa dell'Unione Sovietica della storia del club, battendo in finale l'Ararat per 3-0.\nNel 1978 guida la Dinamo Tbilisi alla vittoria del campionato sovietico (il secondo nella storia del club); della squadra fanno parte giocatori del calibro di David Kipiani, Ramaz \u0160engelija (capocannoniere della squadra con 15 gol), Vitaly Daraselia, Tengiz Sulakvelidze e Aleksandr Chivadze.\nL'anno seguente la squadra partecipa alla Coppa dei Campioni 1979-1980 dove si fa subito notare al primo turno eliminando i campioni d'Inghilterra del Liverpool, ribaltando il 2-1 \"reds\" di Anfield con secco 3-0 nella gara di ritorno. Al turno successivo la Dinamo viene eliminata dai campioni di Germania e futuri finalisti dell'Amburgo.\nNel 1979 conquista per la seconda volta la Coppa dell'Unione Sovietica battendo in finale la Dinamo Mosca 5-4 dopo i calci di rigore.\nLa vittoria della Coppa dell'Unione Sovietica diede l'accesso alla Dinamo Tbilisi alla Coppa delle Coppe 1980-1981. La squadra arriv\u00f2 fino in finale battendo nel suo cammino gli inglesi del West Ham ai quarti e gli olandesi del in semifinale. Nella partita decisiva per la coppa, i ragazzi di Akhalkatsi battono i tedeschi dell'Est del Carl Zeiss Jena per 2-1 al Rheinstadion di D\u00fcsseldorf, con le reti di Gutsaevi e Daraselia conquistando cos\u00ec uno storico trofeo internazionale.\nGrazie a questa importante vittoria la Dinamo avrebbe dovuto affrontare i campioni europei del Liverpool in un doppio confronto per l'assegnazione della Supercoppa UEFA del 1981, ma le partite non si disputarono perch\u00e9 i \"reds\" non trovarono date disponibili in calendario.\nNel 1982 fece parte della spedizione sovietica ai Mondiali di calcio in Spagna come assistente (insieme al collega Valerij Lobanovs'kyj della Dinamo Kiev) del c.t. Konstantin Beskov. L'Unione Sovietica venne eliminata alla seconda fase a gruppi."}
{"id": "6215353", "revid": "767487", "url": "https://it.wikipedia.org/wiki?curid=6215353", "title": "John-Joe O'Toole", "text": ""}
{"id": "6215355", "revid": "132266", "url": "https://it.wikipedia.org/wiki?curid=6215355", "title": "Quarto ufficiale di coperta", "text": ""}
{"id": "6215356", "revid": "767487", "url": "https://it.wikipedia.org/wiki?curid=6215356", "title": "Maren Morris", "text": "Vincitrice di un Grammy Awards su dodici nomine, \u00e8 considerata tra le esponenti del contemporary country di maggior successo del XXI secolo.\nDall'album di debutto \"Hero\", viene estratto il singolo \"My Church\", brano che ha raggiunto il primo posto nella classifica Country statunitense nel 2016, ottenendo successivamente il Grammy Award come Miglior performance country solista. Nel 2018 Morris ha partecipato vocalmente alla collaborazione \"The Middle\", assieme a Zedd e Grey, raggiunto le prime posizioni delle classifiche mondiali e ricevuto tre nomination ai Grammy Awards. Il secondo album della cantante, \"Girl\", \u00e8 stato rilasciato l'8 marzo 2019, promosso dalla hit \"The Bones\".\nNel corso della sua carriera ha vinto cinque Academy of Country Music Awards, cinque CMA Awards, tre Billboard Music Awards e un American Music Awards. Morris \u00e8 stata inoltre autrice e compositrice per numerosi artisti, tra cui Kelly Clarkson, Tim McGraw, Jessica Rose James Decker e Aubrey Peeples, arrivando a collaborare con Miranda Lambert, Brandi Carlile, Alicia Keys e Vince Gill.\nBiografia.\nNata nel 1990 in Texas, ha esordito da giovanissima con l'album \"Walk On\", pubblicato nel giugno 2005 dalla Mozzi Blozzi Music. Nel 2007 e nel 2011 ha pubblicato altri due album.\n2015-2016:Il debutto e \"Hero\".\nNell'agosto 2015 ha pubblicato un EP eponimo di cinque tracce su Spotify apparendo nella classifica della piattaforma \"Global \"Viral 50\" Chart,\" attirando l'attenzione della casa discografia Columbia Nashville. Il 6 novembre dello stesso anno viene ripubblicato EP da cui venne estratto il singolo \"My\" \"Church\". Il singolo ha raggiunto la top five della classifica country canadese e statunitense, entrando in quest'ultimo alla posizione 50 della classifica generale dei singoli. In entrambi i paesi riceve la certificazione di platino, vendendo oltre un milione di copie in tutto il mondo.\nSempre nel 2015 compone e scrive diversi brani per altri artisti, tra cui \"Second Wind\" per Kelly Clarkson, \"Clint Eastwood\" per Jessie James e \"Mess Worth Making\" per Aubrey Peeples. Molti dei brani vengono prodotti per la serie tv Nashville.\nTrascinato dal successo del brano \"My Church\" la casa discografica decide di incidere il suo primo album in studio, \"Hero\", uscito nel giugno 2016. Con 45.000 copie vendute debutta alla prima posizione della classifica country e alla quinta della classifica generale statunitense, ricevendo successivamente la certificazione d'oro. Entra inoltre alla posizione numero 6 della classifica country australiana.\nIl progetto riceve un'acclamazione globale, entrando nelle prime posizioni di diverse classifiche e recensioni dei miglior album del 2016. Riceve inoltre quattro nomination ai Grammy Awards: l'album viene nominato nella categoria \"Best Country Album\", \"My Church\" le fa ottenere il grammy come \"Best Country Solo Performance\" e viene nominato anche come \"Best Country Song\". La cantante riceve la nomination come \"Best New Artist\", vinta per\u00f2 da Chance the Rapper. Vince invece nelle categorie come \"Best New Artist\" agli Academy of Country Music Awards e ai CMA Awards Awards. Inoltre ai \"Billboard\" Women in Music 2016 riceve il \"Breakthrough Star Award\".\n2017 - presente: \"The Middle\", \"Girl\" e le Highwomen.\nNel 2017 duetta con Niall Horan nel suo nuovo album \"Flicker\" e si dedica alla composizione di diversi brani per il secondo album di Jessie James Decker.\nNel 2018 raggiunge il successo internazionale con il brano \"The\" \"Middle\", in duetto con il cantante e Dj Zedd. Il singolo raggiunge le top 10 di numerosi paesi tra cui Stati Uniti, Regno Unito, Canada, Australia, Nuova Zelanda, Germania e Paesi Bassi. La canzone, al 2019, vende 770.000 copie negli Stati Uniti ed oltre 2 milioni in tutto il mondo. Il brano vince come \"Top Dance/Electronic Song\" ai Billboard Music Award del 2019 e riceve tre nominations ai Grammy Awards dello stesso anno, tra cui \"Record of the Year\". Inoltre viene nominata per il brano \"Mona Lisas and Mad Hatters\" come \"Best Country Solo Performance\" e nelle categorie \"Best Country Song\" e \"Best Country Duo/Group Performance\" con la collaborazione \"Dear Hate\" di Vince Gill.\nNel gennaio 2019 Morris ha pubblicato il singolo \"Girl\" dall'omonimo album in studio. Contemporaneamente ha annunciato un tour mondiale, \"GIRL: The World Tour\", per sostenere l'album previsto per l'8 marzo 2019. Il disco debutta alla quarta posizione della Billboard 200 e alla prima della classifica country statunitense. In Australia raggiunge la posizione 29 mentre in Canada alla 14\u00aa. Ha stabilito il record per l'album country che ha generato il maggior numero di streams, circa 24.000 nella prima settimana. A novembre 2019 ha venduto quasi 75.000 copie negli Stati Uniti. L'album vince come \"Album of the Year\" ai CMA Awards e la traccia \"Common\" con Brandi Carlile viene nominata ai Grammy Award 2020 nella categoria \"Best Country Duo/Group Performance.\"\nIl secondo estratto, \"The Bones\", viene rilasciato nel maggio 2019 e viene pubblicato anche in collaborazione con il cantautore Hozier. Il singolo esordisce alla prima posizione della US Hot Country Songs e alla dodicesima posizione della Billboard Hot 100, vendendo oltre tre milioni di copie nel paese. Il brano viene riconosciuto con due CMT Music Award, tra cui canzone dell'anno, e fa ottenere alla cantautrice la dodicecima nomina ai Grammy Award del 2021 nella categoria Best Country Song.\nA marzo 2019 Morris, Brandi Carlile, Natalie Hemby e Amanda Shires formano un gruppo denominato Highwomen, in riferimento al gruppo The Highwaymen, che collaborer\u00e0 con numerosi artisti. Il primo singolo \"Redesigning Women\" viene rilasciato nel giugno del 2019, precedendo l'album eponimo al gruppo, rilasciato il 9 settembre 2019, che debutta nella top 10 della Billboard 200 e al numero uno della US Top Country Albums con 30.000 copie vendute. A giugno 2019 Sheryl Crow rilascia la collaborazione \"Prove You Wrong\" insieme alla Morris e Stevie Nicks come anticipazione del suo prossimo album e viene annunciata la traccia \"Way Too Pretty for Prison\" per il settimo album di Miranda Lambert, \"Wildcard\".\nNel 2020, Maren Morris pubblica i singoli \"Just For Now\" e \"Takes Two\", successivamente inseriti in una riedizione di \"Girl\". Il 13 gennaio 2021 pubblica il singolo \"Line By Line\" in collaborazione con JP Saxe. Nel marzo seguente collabora con Taylor Swift nel brano \"You All over Me\".\nVita privata.\nNel dicembre 2015, Morris ha iniziato a frequentare il cantante Ryan Hurd, che aveva incontrato per la prima volta in una sessione di scrittura nel 2013. Si sono fidanzati nel luglio 2017 e si sono sposati il 24 marzo 2018, a Nashville, nel Tennessee. Il 23 marzo 2020 nasce il primo figlio della coppia Hayes Andrew Hurd."}
{"id": "6215359", "revid": "1232112", "url": "https://it.wikipedia.org/wiki?curid=6215359", "title": "Castel di Sangro Calcio 2002-2003", "text": "Questa pagina raccoglie le informazioni riguardanti il Castel di Sangro Calcio nelle competizioni ufficiali della stagione 2002-2003."}
{"id": "6215370", "revid": "1941276", "url": "https://it.wikipedia.org/wiki?curid=6215370", "title": "Hero (Maren Morris)", "text": "Hero \u00e8 il quarto album in studio della cantautrice statunitense Maren Morris, pubblicato il 13 giugno 2016. L'album ha debuttato e ha raggiunto il quinto posto nella classifica Billboard 200 ed \u00e8 stato nominato sia ai Grammy Awards nella categoria \"Best Country Album\" che agli Academy of Country Music Awards come \"Album of the Year\".\nContiene inoltre il brano \"My Church\" vincitore del Grammy Awards come \"Best Country Solo Performance\" del 2017.\nDescrizione e composizione.\nNell'agosto del 2015 la cantante pubblica sul profilo Spotify cinque canzoni che raccolgono 2,5 milioni di stream, raggiungendo le Top50 statunitense e globale della piattaforma. Il successo ha portato la Columbia Nashville a firmare un contratto discografico con la Morris, proponendo l'uscita di un album con nuovi brani entro il 2016.\nIl primo estratto \"My Church\" viene rilasciato il 19 gennaio 2016 che raggiunge la Top5 della Hot Country Songs Chart. Viene cos\u00ec deciso di rilasciare l'album di debutto intitolato \"Hero,\" con la partecipazione nella stesura dei brani di Chris DeStefano, Natalie Hemby e Shane McAnally.\nIl secondo singolo dell'album, \"80s Mercedes\", \u00e8 stato rilasciato alla country radio il 27 giugno 2016. Successivamente vengono estratti \"\"I Could Use a Love Song\" e \"Rich\".\""}
{"id": "6215374", "revid": "1494169", "url": "https://it.wikipedia.org/wiki?curid=6215374", "title": "IPod (disambigua)", "text": ""}
{"id": "6215375", "revid": "767487", "url": "https://it.wikipedia.org/wiki?curid=6215375", "title": "My Church", "text": "My Chuch \u00e8 un singolo della cantautrice statunitense Maren Morris, pubblicato nel 2016 ed estratto dall'album \"Hero\". Il brano ha vinto come \"Best Country Solo Performance\" ai Grammy Awards del 2017 ed \u00e8 stato nominato nella categoria \"Best Country Song.\"\nSecondo la Columbia Nashville, stando al 2019, la canzone ha stabilito un record come la canzone suonata dal maggior numero di stazioni radio in assoluto per un singolo di debutto nella sua prima settimana, con 107 stazioni, battendo il precedente record di 99.\nDescrizione.\nLa \"chiesa\" nella canzone \u00e8 usata dal narratore in senso figurato per descrivere la sua auto quando suona la musica sulla radio FM Highway mentre guida. La canzone si riferisce all'ascolto di icone della campagna come Johnny Cash e Hank Williams raccontando la \"semplice gioia che si prova alzando il volume, abbassando i finestrini e cantando insieme alla radio a 65 miglia all'ora []\". La cantante vuole quindi celebrare la sua rinascita tramite la musica come un tempio dedicato a Dio.\nAccoglienza.\nBilly Dukes di Taste of Country afferma \"\"\u00e8 un mix di Amy Winehouse, Little Big Town e Pulp Fiction. Splendide immagini e idee girano intorno alla strumentazione... Un po' di dolcezza filtra attraverso soul e blues\".\" Rolling Stone ha nominato \"My Church\" una delle 30 migliori canzoni della prima met\u00e0 del 2016: \"Onorare la tradizione, questo gioioso sottofondo pop continua ad andare avanti.\"\nBillboard, inserendola tra le migliori canzoni pop del 2016, dichiara\"\"Parlando di trovare la tua religione: Su questa innegabile ballata, la pi\u00f9 calda novit\u00e0 del 2016, ci porta in chiesa attraverso questa lettera d'amore a guidare con le finestre abbassate, mentre la radio country predica. Adeguatamente, ha navigato Billboard's Country Airplay chart di Billboard per 22 settimane, guadagnando anche alla Morris un viaggio nella top 10. Non \u00e8 una brutta benedizione per il tuo primo singolo della major-label\".\""}
{"id": "6215377", "revid": "1609015", "url": "https://it.wikipedia.org/wiki?curid=6215377", "title": "Jaume Serra", "text": "Nato in una famiglia di artisti, anche i fratelli Pere, Francesc e Joan furono pittori d'epoca gotica influenzati dalla scuola senese. I fratelli Serra si caratterizzarono per la pittura di figure minute, stilizzate con occhi a mandorla e bocca piccola.\nJaume collabor\u00f2 con i fratelli alla realizzazione della pala d'altare del monastero di Sigena (Huesca), oggi custodita presso il Museo nazionale d'arte della Catalogna a Barcellona.\nPresso la Galleria Regionale del Palazzo Abatellis di Palermo \u00e8 custodita una sua opera, \"L'Ultima Cena\", dipinto a tempera su tavola che costituiva parte della predella di una pala d'altare perduta, nella quale l'episodio dell'Ultima Cena rappresentava solitamente lo scomparto centrale."}
{"id": "6215381", "revid": "767487", "url": "https://it.wikipedia.org/wiki?curid=6215381", "title": "Zalet (film)", "text": "Zalet (\"Rincorsa\") \u00e8 un cortometraggio serbo del 2012 prodotto e interpretato da Milena Predic e Masa Dakic. Il film si basa su un'esperienza realmente accaduta alle due attrici protagoniste, nel tentativo di farsi notare dal regista Emir Kusturica. Tutti gli attori che compaiono nel film interpretano loro stessi.\nTrama.\nMasa e Milena sono due attrici di Belgrado semi-sconosciute a cui vengono sempre affidati ruoli minori o da comparsa. Vorrebbero diventare famose o almeno riuscire a guadagnare un po' di soldi. Quando si presenta l'occasione di assistere a un festival cinematografico organizzato dal regista Emir Kusturica (detto Kusta), Milena e Masa cercheranno di fare di tutto per attirare l'attenzione del noto regista serbo. Durante i due giorni di permanenza al K\u00fcstendorf Festival, presso il villaggio di Mokra Gora, le due ragazze si imbattono in noti personaggi del cinema serbo e internazionale fra i quali Gael Garc\u00eda Bernal. Al termine del loro viaggio, nonostante non siano riuscite ad avere una vera e propria conversazione con il regista, decidono di trasformare la loro esperienza in un film. Una volta ultimato il progetto avrebbero personalmente invitato Emir Kusturica a prenderne parte, perch\u00e9 se non possono diventare famose recitando in un film di Kusturica non \u00e8 detto che non possano riuscirci realizzando un film su di lui."}
{"id": "6215388", "revid": "767487", "url": "https://it.wikipedia.org/wiki?curid=6215388", "title": "Tokyo Philharmonic Orchestra", "text": "La \u00e8 la pi\u00f9 antica orchestra di musica classica del Giappone, essendo stata fondata a Nagoya nel 1911. Si trasferisce a Tokyo nel 1938 e dal 2005 \u00e8 composta da 166 membri. Dal 2016 il Direttore Principale \u00e8 l'italiano Andrea Battistoni, con poco pi\u00f9 di trent'anni\nL'orchestra suona a Orchard Hall, parte della Bunkamura (\u6587\u5316 \u6751), complesso commerciale e di intrattenimento in Shibuya, Tokyo."}
{"id": "6215391", "revid": "1318658", "url": "https://it.wikipedia.org/wiki?curid=6215391", "title": "Foresta costiera a mosaico del Maputaland", "text": "La foresta costiera a mosaico del Maputaland \u00e8 un'ecoregione dell'ecozona afrotropicale, definita dal WWF (codice ecoregione: AT0119), che occupa l'estremo sud del Mozambico, l'est dello Swaziland e il nord-est della provincia sudafricana del KwaZulu-Natal. Maputo, la capitale del Mozambico, ricade entro i confini di questa ecoregione.\nTerritorio.\nLa foresta costiera a mosaico del Maputaland, ecoregione di foresta pluviale, copre una fascia di 30.200\u00a0km\u00b2 lungo la costa dell'oceano Indiano. \u00c8 parte della serie di foreste costiere che si estendono lungo la costa africana dell'Indiano dal sud della Somalia fino al Sudafrica. Il confine settentrionale dell'ecoregione \u00e8 situato a nord della foce del Limpopo, nei pressi di Xai-Xai in Mozambico, dove cede il passo alla foresta costiera a mosaico di Zanzibar-Inhambane meridionale. A sud, in prossimit\u00e0 del capo Santa Lucia nel KwaZulu-Natal, confina con la foresta costiera a mosaico di KwaZulu-Cape. L'ecoregione ha un clima umido stagionale, da tropicale a subtropicale. Le precipitazioni oscillano tra i 1000\u00a0mm annui nei pressi della costa e i 600\u00a0mm annui nell'interno; la maggior parte delle precipitazioni cade durante i mesi estivi. Pi\u00f9 all'interno, la regione cede il passo a biomi di savana pi\u00f9 secchi.\nFlora.\nL'ecoregione \u00e8 composta da un mosaico di diverse comunit\u00e0 floreali: foreste, savane, boscaglie di alta montagna, boschi di palme, praterie e zone umide. Circa il 10% delle piante vascolari presenti \u00e8 endemico.\nFauna.\nLa diversit\u00e0 faunistica \u00e8 molto elevata. Sono presenti pi\u00f9 di 470 specie di uccelli e pi\u00f9 di 100 di mammiferi, tra le quali figurano gli elefanti (\"Loxodonta africana\") e i leopardi (\"Panthera pardus\"), che attualmente vivono solamente entro i confini di varie riserve. In certe riserve sono stati reintrodotti anche leoni (\"Panthera leo\") e ghepardi (\"Acinonyx jubatus\"). Tra gli uccelli, ricordiamo la nettarinia di Neergaard (\"Cinnyris neergaardi\"), ristretta alle zone di foresta sabbiosa semidecidua dell'ecoregione. Le zone umide ospitano un gran numero di coccodrilli del Nilo (\"Crocodylus niloticus\").\nConservazione.\nL'ecoregione \u00e8 considerata in pericolo critico. Principali minacce sono il rimboschimento e l'invasione di specie esotiche, le opere idrauliche per l'irrigazione di grandi superfici, l'espansione della popolazione rurale e il bracconaggio. Secondo il WWF, il 14% dell'ecoregione \u00e8 protetta all'interno di riserve, tra le quali spiccano il parco della zona umida di iSimangaliso (3280\u00a0km\u00b2), dichiarato patrimonio dell'umanit\u00e0 dall'UNESCO, la riserva di Phinda e la riserva di caccia di Mkuzi nel KwaZulu-Natal; e la riserva di caccia di Maputo (900\u00a0km\u00b2) e la riserva faunistica delle isole di Inhaca e dei Portoghesi in Mozambico."}
{"id": "6215394", "revid": "1543377", "url": "https://it.wikipedia.org/wiki?curid=6215394", "title": "Perilinfa", "text": "La perilinfa (nota anche come \"liquor cotunnii\") \u00e8 un fluido extra-cellulare che si trova nella coclea, parte dell'orecchio interno, in due dei suoi tre compartimenti: nel dotto timpanico e nel dotto vestibolare. La composizione ionica della perilinfa \u00e8 paragonabile a quella del plasma e del liquido cerebrospinale. Il maggior catione (ione positivo) nella perilinfa \u00e8 il sodio: i valori della concentrazione di sodio e potassio nella perilinfa sono 138\u00a0mM e 6,9\u00a0mM rispettivamente.\nStruttura.\nL'orecchio interno \u00e8 costituito da due parti: il labirinto osseo e il labirinto membranoso. Quest'ultimo continua nel labirinto osseo e contiene un fluido chiamato endolinfa. Tra la parete esterna del labirinto membranoso e la parete del labirinto osseo si trova lo \"spazio perilinfatico\" che contiene la perilinfa. Il labirinto membranoso \u00e8 sospeso nella perilinfa. La perilinfa nel labirinto osseo \u00e8 in continuit\u00e0 con il liquido cerebrospinale dello spazio subaracnoideo tramite il condotto perilinfatico.\nComposizione.\nLa perilinfa e l'endolinfa hanno composizioni ioniche uniche adatte alle loro funzioni nella regolazione elettrochimica degli impulsi delle cellule ciliate. Il potenziale elettrico dell'endolinfa \u00e8 ~ 80-90 mV pi\u00f9 positivo rispetto a quello della perilinfa a causa di una maggiore permeabilit\u00e0 a livello delle cellule della stria vascolare (che producono l'endolinfa) al sodio rispetto che al potassio, il che porta il potenziale di equilibrio elettrochimico vicino a quello dello ione sodio (calcolabile con l'equazione di Nerst).\nLa perilinfa \u00e8 il fluido contenuto all'interno del labirinto osseo, che circonda e protegge il labirinto membranoso; la sua composizione assomiglia al liquido extracellulare (i sali di sodio sono l'elettrolita positivo predominante) e, tramite il condotto perilinfatico, \u00e8 in continuit\u00e0 con il liquido cerebrospinale.\nL'endolinfa \u00e8 il fluido contenuto all'interno del labirinto membranoso dell'orecchio interno; assomiglia al liquido intracellulare nella sua composizione (il potassio \u00e8 il catione principale).\nSignificato clinico.\n\u00c8 stato appurato che perilinfa e endolinfa partecipano a un flusso unidirezionale che viene interrotto nella sindrome di Meni\u00e8re."}
{"id": "6215395", "revid": "31886", "url": "https://it.wikipedia.org/wiki?curid=6215395", "title": "Arctosa indica", "text": "Arctosa indica \u00e8 un ragno appartenente alla famiglia Lycosidae.\nEtimologia.\nIl nome proprio della specie deriva dalla nazione di rinvenimento originario degli esemplari, l'India.\nCaratteristiche.\nIl prosoma \u00e8 pi\u00f9 lungo che largo, glabro, leggermente elevato nella \"pars cephalica\". Somiglia ad \"A. himalayensis\" , ma ne differisce per due peculiarit\u00e0: \nLe femmine hanno il \"bodylenght\" (prosoma + opistosoma) di 8,40 millimetri (4,5 + 3,9).\nDistribuzione.\nLa specie \u00e8 stata reperita in Cina e nell'India centrale: la \"localit\u00e0 tipo\" \u00e8 Shivaji Nagar, nel distretto di Chandrapur, nello stato di Maharashtra.\nTassonomia.\nDa vari autori alternativamente la specie \u00e8 stata indicata come \"A. indicus\" o \"A. indica\". La denominazione originaria dei descrittori \u00e8 \"Arctosa indicus\" in quanto considerarono Arctosa di genere maschile, mentre \u00e8 di genere femminile e quindi la concordanza col nome proprio della specie va fatta al femminile.\nAl 2017 non sono note sottospecie e dal 2012 non sono stati esaminati nuovi esemplari."}
{"id": "6215405", "revid": "111558656", "url": "https://it.wikipedia.org/wiki?curid=6215405", "title": "Linfocita T helper", "text": "I linfociti T helper, o linfociti T CD4 helper, sono i linfociti T ristretti per le molecole MHC di classe II che vengono attivati solamente dalle APC. Le azioni svolte dai linfociti helper sono molteplici e sono tutte svolte da sottopopolazioni specifiche per le funzioni che espletano. In generale si pu\u00f2 dire che lo scopo dei linfociti T helper \u00e8 quello di secernere citochine in seguito a stimolazione antigenica fungendo da \"aiutanti\" sia nella risposta immunitaria adattativa che innata, in aperta contrapposizione ai CD8 citotossici che svolgono un'azione diretta nell'uccisione delle cellule.\nA partire dai linfociti T helper si sviluppano diverse sottopopolazioni in risposta a citochine prodotte durante le fasi precoci della risposta. Queste citochine possono essere prodotte dalle APC stesse o da altre cellule che si trovano nel sito della risposta. Recenti studi parlano di cellule dendritiche specializzate nel promuovere uno specifico differenziamento tramite produzione in grandi quantit\u00e0 delle citochine che servono. I linfociti T differenziati poi producono le citochine che li caratterizzano favorendo la propria popolazione e inibendo le altre. Questo differenziamento fa parte della specializzazione dell'immunit\u00e0 adattativa dal momento che sottotipi diversi possiedono funzioni effettrici ben diverse.\nTH1.\nIl ruolo dei linfociti TH1 \u00e8 principalmente la risposta a microbi intracellulari tramite l'attivazione di macrofagi.\nDifferenziamento e citochine rappresentative.\nI linfociti TH1 si formano grazie a IL-12 e all'interferone \u03b3 (IFN-\u03b3) prodotti in risposta a microbi da parte di cellule dendritiche, macrofagi e linfociti NK. I batteri intracellulari (come Listeria o micobatteri) e alcuni parassiti causano una risposta innata che produce IL-12, IL-18 e IFN di tipo I, tutti potenzialmente in grado di attivare i TH1, mentre IFN-\u03b3 viene prodotto dai linfociti NK. In realt\u00e0 IL-18 e IFN di tipo I sinergizzano con IL-12 garantendo una specificit\u00e0 anche nelle risposte virali. IFN-\u03b3 aumenta la polarizzazione verso TH1 e inibisce quella verso TH2 e TH17. Il differenziamento viene indotto dall'IFN-\u03b3 tramite l'attivazione del fattore trascrizionale STAT1 che attiva T-bet che a sua volta attiva la produzione di IFN-\u03b3 stesso. L'IL-12, invece, stimola STAT4 che stimola la produzione delle citochine. Vengono inoltre prodotti TNF e IL-10 che inibisce le cellule dendritiche e i linfociti TH1 fungendo da feedback negativo.\nFunzioni.\nLa principale funzione dei linfociti TH1 \u00e8 quella di attivare i macrofagi per l'uccisione dei microbi. \u00c8 fondamentale chiarire che i linfociti svolgono solo un ruolo di attivatori e non partecipano attivamente alla distruzione dei patogeni, compito invece assegnato ai macrofagi. I macrofagi sono delle APC, quindi in grado di fagocitare antigeni, processarli ed esporli su molecole MHC di classe II che vengono poi riconosciuti dai linfociti T CD4. Per quanto riguarda i microbi intracellulari, entrano in gioco i linfociti TH1 che in risposta alla stimolazione dell'antigene esprimono sulla membrana CD40L e producono IFN-\u03b3. Questi due prodotti sinergizzano stimolando fortemente l'attivazione classica dei macrofagi.\nTH2.\nIl ruolo dei linfociti TH2 \u00e8 principalmente la risposta ad elminti tramite l'attivazione di mastociti ed eosinofili.\nDifferenziamento e citochine rappresentative.\nI linfociti TH2 si formano in risposta ad elminti ed allergeni che stimolano nel contempo la produzione di interleuchina-4. A differenza dei TH1 che per formarsi hanno bisogno di risposte innate o infiammazioni (IL-12, IL-18, IFN di tipo I e IFN-\u03b3 si formano tutti come conseguenza di stimoli da parte di microbi che causano attivazione di macrofagi e linfociti NK con conseguente infiammazione) questi linfociti si formano in assenza di tutto questo, ma a seguito di stimolazioni ripetute e persistenti. IL-4 \u00e8 prodotta da mastociti, basofili o eosinofili in seguito a contatto con l'elminta oppure a basse concentrazioni dagli stessi linfociti TH2 che, in caso di persistenza dell'antigene e della mancata infiammazione, aumenter\u00e0 la sua produzione auto-stimolandosi. La produzione di IL-4, insieme a quella di IL-5 e IL-13 \u00e8 incrementata dal fattore di trascrizione GATA-3 a sua volta attivato da STAT6 precedentemente stimolato dalla stessa IL-4. GATA-3 blocca anche la produzione di IL-12 bloccando la polarizzazione verso TH1. I linfociti TH2 producono tre tipi di citochine: IL-4, IL-5 e IL-13.\nNel particolare i recettori per le IL-4 e IL-13 condividono la catena IL-4R\u03b1 che dimerizza con \u03b3c nel recettore per IL-4 e IL-13R\u03b11 per IL-13. I recettori per IL-13 sono espressi su una vasta gamma di cellule. IL-5 presenta un recettore formato da una catena \u03b1 e una catena \u03b2c.\nFunzioni.\nA causa della grandezza degli elminti (troppo grandi per essere fagocitati) la risposta immunitaria classica contro di essi risulta inutile. Il differenziamento in TH2 permette di rispondere con efficienza. IL-4 e IL-13 stimolano la produzione di IgE specifiche e la loro azione opsonizzatrice che verranno riconosciute dagli eosinofili attivati da IL-5 o da mastociti attivati responsabili anche di infiammazioni e reazioni allergiche.\nInfine, IL-4 e IL-13 sono responsabili dell'attivazione alternativa dei macrofagi che, in contrapposizione con la distruzione di quella classica, produce la formazione di nuovo tessuto fibroso, secernendo fattori di crescita e creando nuovi vasi sanguigni.\nTH17.\nIl ruolo dei linfociti TH17 \u00e8 principalmente la risposta a funghi e batteri (soprattutto nel tratto gastrointestinale) richiamando i leucociti in sede di infezione.\nDifferenziamento e citochine rappresentative.\nI linfociti TH17 si formano grazie a IL-6, IL-1 e IL-23 prodotte in seguito alla stimolazione di funghi e batteri. \u00c8 invece fortemente inibito da IFN-\u03b3 e IL-4, quindi la sua presenza \u00e8 soppressa in caso di dosi massicce di TH1 e TH2. Per questo motivo anche l'azione indiretta di TGF-\u03b2 stimola la differenziazione in TH17 dal momento che \u00e8 un potente inibitore delle altre due sottopopolazioni. IL-23 sembra pi\u00f9 importante per la proliferazione e il mantenimento di questa popolazione. IL-6 e IL-1 stimolano il fattore di trascrizione STAT3 che a sua volta aumenta l'espressione di queste citochine.\nI linfociti TH17 producono diverse interleuchine:\nFunzioni.\nSebbene ancora poco conosciute, le funzioni dei TH17 sembrano quelle di richiamo dei granulociti neutrofili in sede d'infezione per la risposta contro batteri e funghi.\nLinfociti T helper follicolari.\nI linfociti T follicolari sono una particolare tipologia di linfociti T helper che una volta attivati esprimono una particolare chemochina, CXCR5, che li guida verso i follicoli dove entrano a far parte dell'attivazione dei linfociti B nella risposta immunitaria umorale. Il legame con i linfociti T follicolari \u00e8 indispensabile per i B nello scambio di classe e nel differenziamento in plasmacellule. Producono IL-21 e IL-4 (ma in misura minore ai TH2) necessaria per lo scambio di classe."}
{"id": "6215413", "revid": "729019", "url": "https://it.wikipedia.org/wiki?curid=6215413", "title": "Chiesa di Sant'Anna della Butte-aux-Cailles", "text": "La chiesa di Sant'Anna della Butte-aux-Cailles (in francese: \"\u00e9glise Sainte-Anne de la Butte-aux-Cailles\", fino al 2001 \"Sainte-Anne de la Maison-Blanche\") \u00e8 un luogo di culto cattolico del XIII \"arrondissement\" di Parigi, situato nel quartiere della Butte-aux-Cailles (dal quale prende il nome), all'incrocio fra rue de Tolbiac e rue Bobillot. Su di esso insiste l'omonima parrocchia, retta dal clero dell'arcidiocesi di Parigi.\nLa chiesa si trova nei pressi delle stazioni della metropolitana \"Place d'Italie\" (linee , e ) e \"Tolbiac\" (linea ).\nStoria.\nIl primo luogo di culto del quartiere della Butte-aux-Cailles fu la cappella di Saint-Marcel de la Maison-Blanche, dedicata nel 1847, che ricadeva entro il territorio della parrocchia di Saint-Saturnin a Gentilly (comune al quale appartenne l'area fino al 1860); essa sorgeva lungo route de Fontainebleau e, dopo il 1848, acquis\u00ec popolarmente il nome di \"chapelle Br\u00e9a\", in memoria del generale Jean Baptiste Fid\u00e8le Br\u00e9a, ucciso nel corso delle \"giornate di giugno\" (22-26 giugno 1848) in un edificio adiacente alla chiesa. A causa delle sue dimensioni insufficienti e del suo aspetto dimesso nonostante fosse stata ampliata nel 1861, nel 1871 Saint-Marcel venne proposta per la demolizione.\nFu 1892 venne donato dal consigliere comunale Jules Nolleval e da sua moglie il terreno per edificare una nuova chiesa che, secondo la volont\u00e0 dei donatori, sarebbe dovuta essere dedicata a sant'Anna. I lavori, su progetto di Prosper Bobin, ebbero inizio nell'agosto del 1894 ed avanzarono lentamente a causa della carenza di mezzi finanziari e della necessit\u00e0 di realizzare una palafitta su 71 pali poggianti su fondo roccioso a una profondit\u00e0 da 16 a 22\u00a0m, al di sotto del fiume Bi\u00e8vre. L'edificio venne aperto al culto il 25 aprile 1896, quando i lavori erano ancora lungi dall'essere terminati, con la dedicazione della cripta. Ciononostante la vecchia cappella di Saint-Marcel venne demolita l'anno successivo.\nLa facciata definitiva fu costruita a partire dal 1898, grazie a una donazione della famiglia di cioccolatai Lombart, da cui il soprannome di \"facciata di cioccolato\". Le due due torri, con le relative campane, furono terminate nel 1900, per l'Esposizione universale.\nAl momento della legge di separazione tra Stato e Chiese del 1905 l'edificio, non ancora terminato, divenne propriet\u00e0 della citt\u00e0 di Parigi e si pose il problema del finanziamento del completamento dei lavori; il parroco e fondatore Jean Marie Miramont fu risoluto a portarli comunque a termine e nell'aprile 1911 inizi\u00f2 l'ultima fase della costruzione, relativa al capocroce. Una volta terminata, la chiesa venne dedicata il 12 ottobre 1912 dall'arcivescovo di Parigi cardinale L\u00e9on-Adolphe Amette.\nIl 20 ottobre 1915 una fabbrica di granate allestita in rue de Tolbiac scoppi\u00f2 provocando un vasto incendio; la chiesa di Sant'Anna fu notevolmente danneggiata con la distruzione di tutte le vetrate e squarci nelle murature, e le celebrazioni furono provvisoriamente trasferite nella cripta; i necessari interventi di ripristino iniziarono nel 1919 e nei decenni successivi la chiesa venne arricchita con nuovi elementi decorativi.\nDal 2013 l'area della crociera e parte del transetto sono interdetti alla fruizione per grazi problemi strutturali a quell'area dell'edificio.\nL'11 giugno 2018 la chiesa \u00e8 stata dichiarata monumento storico di Francia.\nDescrizione.\nArchitettura e arte.\nLa chiesa \u00e8 opera dell'architetto Prosper Bobin e si presenta in uno stile eclettico frutto della commistione di influenze eterogenee: bizantina (cupola, mosaici), romanica (protiro, endonartece, ciborio), gotica (rosone, volte), art d\u00e9co (vetrate, mosaici, altari).\nLa facciata, preceduta da una scalinata, presenta nella parte inferiore tre portali dei quali quello centrale sormontato da una lunetta a mosaico e bassorilievo raffigurante \"Anna e Maria\", e da un protiro su colonne corinzie. Pi\u00f9 in alto il rosone e, a coronamento, una statua della santa titolare opera di Adolphe Roberton (fine del XIX secolo). Le due torri campanarie, denominate rispettivamente \"Jules\" e \"Honorine\" in memoria dei donatori, ospitano un concerto di tre campane e presentano un elaborato coronamento costituito da un cupolino ottagonale con alto tamburo e lanterna circolare, fiancheggiato da quattro pi\u00f9 piccoli a base quadrangolare.\nLa chiesa presenta una pianta a croce latina con transetto poco sporgente e cupola a base ottagonale in corrispondenza della crociera; l'aula, preceduta da un endonartece, \u00e8 suddivisa in cinque navatenseparate da arcate a tutto sesto poggianti su colonne con i capitelli scolpiti, delle quali le due esterne sono adibite a cappelle laterali e le tre centrali proseguono oltre il transetto. I mosaici e le vetrate policrome furono realizzati nel 1938 dall'atelier dei fratelli Maum\u00e9jean e costituiscono una delle pi\u00f9 importanti opere d'arte sacra di Parigi degli anni fra le due guerre mondiali. Il transetto di destra \u00e8 adibito a cappella della Vergine Maria (con mosaico delle \"Virt\u00f9 della Madonna\" e vetrata con \"Scene della vita di Maria\"), mentre quello di sinistra a cappella di Sant'Anna (con mosaico riferito al culto della santa ad Auray, in Bretagna, e vetrata con \"Scene della vita di sant'Anna\"); l'abside, con terminazione piatta, \u00e8 dedicata al Sacro Cuore di Ges\u00f9, con mosaici inerenti alla \"Mansuetudine\" e alla \"Passione di Cristo\" e vetrata raffigurante i \"Misteri del Rosario\". L'altare maggiore, situato al centro della crociera, \u00e8 sormontato da un ciborio a doppio ordine di archetti su colonne e copertura piramidale. Le stazioni della Via Crucis, in terracotta invetriata, sono dello scultore Minnazoil (1927).\nOrgano a canne.\nSulla cantoria in controfacciata si trova l'organo a canne. Venne costruito dalla ditta Abbey e inaugurato il 3 giugno 1928; successivamente fu restaurato e modificato una prima volta da Beuchet-Debierre e una seconda da Gutschenritter nel 1963.\nLo strumento \u00e8 alloggiato interamente entro una cassa lignea decorata con motivi desunti dall'architettura della chiesa; la sua facciata si articola in cinque campi dei quali i tre centrali piani, ciascuno inquadrato da un arco, e i due laterali costituiti da \"tourrelles\" con canne intervallate a colonne e cupolino di coronamento che richiama quello dei campanili. Il profilo superiore \u00e8 costituito da una teoria di archetti. Il sistema di trasmissione \u00e8 integralmente elettrico e l'organo si articola in 37 registri. La consolle \u00e8 anch'essa situata in cantoria e dispone di tre tastiere e pedaliera."}
{"id": "6215419", "revid": "132266", "url": "https://it.wikipedia.org/wiki?curid=6215419", "title": "Quinto ufficiale di coperta", "text": ""}
{"id": "6215421", "revid": "115998480", "url": "https://it.wikipedia.org/wiki?curid=6215421", "title": "Riserva naturale regionale orientata Palude del Conte e Duna Costiera - Porto Cesareo", "text": "La riserva naturale regionale orientata Palude del Conte e Duna Costiera - Porto Cesareo \u00e8 un'area naturale protetta situata nel comune di Porto Cesareo, in provincia di Lecce, nel Salento. La riserva occupa una superficie \u00e8 di 898 ettari, \u00e8 in continuit\u00e0 ambientale con l'attigua area protetta \"riserva naturale regionale orientata del Litorale Tarantino Orientale\" e con l'area marina protetta di Porto Cesareo. La riserva orientata regionale comprende due siti di interesse comunitario (SIC): \"Palude del Conte - Dune di Punta Prosciutto e Porto Cesareo.\nNel perimetro della riserva, rientra uno dei tratti di costa pi\u00f9 belli della zona, quello di Punta Prosciutto e di Lido degli Angeli, caratterizzati da alte e lussureggianti dune secolari ricoperte di macchia mediterranea, quelle che nel comune di Porto Cesareo, si sono meglio conservate agli scempi edilizi della zona. Alle spalle delle dune, si trova una zona umida ai piedi dell'altura detta \"Serra degli Angeli\" (ultime propaggini delle Murge Tarantine), formata da vasti canneti, chiari d'acqua, canali, bacini detti Serricella e Serra (Torre Colimena) e sorgenti. Una di queste alimenta il canale di Serra degli Angeli e si crea una complessa rete idrica con i due bacini e attraversa l'area del Bosco dell'Arneo. Inoltre diverse sorgenti subacquee sono dislocate sia alle scogliere di Punta Prosciutto sia nella zona di Torre Castiglione, qui doline di crollo hanno raggiunto la falda acquifera dando vita alle cosiddette \"spunnulate\", circondate dalla macchia mediterranea. Non distante da esse, rientra nella riserva il bacino Fede.\nNel SIC \"Porto Cesareo\" rientra invece la penisola della Strea, il colle Belvedere e l'arcipelago di isolette, tra cui l'isola dei Conigli e quella della Chianca."}
{"id": "6215449", "revid": "110157", "url": "https://it.wikipedia.org/wiki?curid=6215449", "title": "NCAA Division I 2000 (pallavolo femminile)", "text": "La NCAA Division I 2000 si \u00e8 svolta dal 30 novembre al 16 dicembre 2000: al torneo hanno partecipato 64 squadre di pallavolo universitarie e la vittoria finale \u00e8 andata per la seconda volta alla University of Nebraska-Lincoln."}
{"id": "6215456", "revid": "709406", "url": "https://it.wikipedia.org/wiki?curid=6215456", "title": "Linfociti Th2", "text": ""}
{"id": "6215463", "revid": "287204", "url": "https://it.wikipedia.org/wiki?curid=6215463", "title": "Mertseger (regina)", "text": "Biografia.\nLa regina Mertseger compare, in qualit\u00e0 di moglie del grande faraone Sesostri III (1879 a.C. \u2013 1846 a.C.), in fonti risalenti al Nuovo Regno. Stando a questi documenti, sarebbe stata la prima regina egizia insignita del titolo di Grande sposa reale, che sarebbe poi divenuto il titolo distintivo di tutte le mogli principali dei sovrani d'Egitto. Sarebbe anche stata la prima regina dal nome (uguale a quello dell'omonima dea) scritto all'interno di un cartiglio. Siccome nessuna fonte coeva a Sesostri III o al Medio Regno menziona Mertseger, alcuni egittologi hanno ipotizzato che possa trattarsi di un'invenzione del Nuovo Regno. \nInsieme a Khenemetneferhedjet II e Neferthenut, \u00e8 una delle tre mogli conosciute di Sesostri III (una quarta potrebbe essere stata Sithathoriunet). Compare su una stele frammentaria, risalente al Nuovo regno (EA846), conservata al British Museum a Londra, e in un'iscrizione a Semna risalente al regno di Thutmose III, ovvero alla met\u00e0 del XV secolo a.C."}
{"id": "6215466", "revid": "709406", "url": "https://it.wikipedia.org/wiki?curid=6215466", "title": "Dodecamolibdofosfato d'ammonio", "text": ""}
{"id": "6215468", "revid": "287204", "url": "https://it.wikipedia.org/wiki?curid=6215468", "title": "Jo\u00ebl Kiassumbua", "text": "Carriera.\nClub.\nHa sempre giocato nel campionato svizzero. Il 27 agosto 2018 firma un contratto di due stagioni pi\u00f9 un'altra in opzione con il Servette. Fa il suo esordio ufficiale con la squadra ginevrina il 29 settembre in occasione della partita giocata allo Stadio Gr\u00fcnfeld, in casa del Rapperswil, in cui subisce una rete realizzata allo scadere da Aldin Turke\u0161.\nNazionale.\nHa esordito con la Nazionale congolese nel 2015, venendo poi convocato per la Coppa d'Africa 2017."}
{"id": "6215473", "revid": "767487", "url": "https://it.wikipedia.org/wiki?curid=6215473", "title": "Joyce Lomalisa", "text": "Carriera.\nNazionale.\nHa esordito con la Nazionale nel 2015."}
{"id": "6215475", "revid": "287204", "url": "https://it.wikipedia.org/wiki?curid=6215475", "title": "Krisalis Software", "text": "Krisalis Software Ltd., chiamato Teque Software fino al 1991, \u00e8 stato uno sviluppatore ed editore di videogiochi di origine britannica, con sede a Rotherham, fondato nel 1987 e attivo fino al 2001.\nStoria.\nL'azienda \u00e8 stata fondata nel 1987 come Teque Software Development Ltd. da Tony Kavanagh, Peter Harrap e Shaun Hollingworth. Alcuni dei primi titoli originali della societ\u00e0 sono \"Terramex\", \"The Flintstones\" e \"Thunderbirds\". Inizialmente l'azienda si occupava solo di giochi per computer, a 8 bit e 16 bit. Ha anche convertito titoli per altre aziende per piattaforme a 8 e 16 bit.\nDopo il successo e la crescita, nel 1988 \u00e8 stata istituita l'etichetta di pubblicazione Krisalis (originariamente scritta Chrysalis) per i suoi videogiochi originali. La societ\u00e0 ha continuato a convertire i videogiochi per altre societ\u00e0, tra cui Grandslam e Domark, per diversi anni utilizzando il nome Teque Software. Il nome Krisalis era inizialmente usato per un'etichetta sussidiaria (nata nel 1988) sotto la Teque Software Development, finch\u00e9 il nome della compagnia non venne ufficialmente cambiato in Krisalis Software Ltd. nel 1991. In origine, il nome avrebbe dovuto essere Chrysalis Software Ltd., ma una controversia con l'etichetta discografica Chrysalis Records risult\u00f2 in una modifica del nome.\nDal 1991 il campo di interesse si estese anche alle console, soprattutto della SEGA.\nAveva uno studio sorella chiamata Teque London. Le due societ\u00e0 hanno lavorato in modo indipendente, ma hanno collaborato anche a progetti fino al 1991, quando Teque London si \u00e8 separata per continuare da sola. Dopo la divisione la societ\u00e0 principale ha abbandonato il nome Teque e ha continuato come Krisalis Software, continuando a sviluppare e pubblicare giochi e conversioni originali per dieci anni. Proprio come Teque London si \u00e8 specializzata in audio e spesso ha fornito il suo driver di suoni, insieme con i servizi sonori e musicali, ai giochi di altri sviluppatori.\nLa compagnia fu ristrutturata nell'aprile 2001 con una nuova direzione di Tony Kavanagh, Tim James e Simeon Pashley e riutilizz\u00f2 il nome originale di Teque Software development, fino alla cessazione della societ\u00e0 il 30 novembre dello stesso anno\nL'ultimo gioco sviluppato fu un porting di \"The F.A. Premier League Stars 2001\" per il Game Boy Color, uscito l'8 giugno 2001.\nChiuse i battenti alla fine di novembre dello stesso anno."}
{"id": "6215476", "revid": "124123", "url": "https://it.wikipedia.org/wiki?curid=6215476", "title": "Reiner Goldberg", "text": "Biografia.\nHa studiato al conservatorio di Dresda.\nNel 1973 debutta all'Opera di Lipsia. Nel 1981 entra nella compagnia stabile del Staatsoper Unter den Linden della capitale. Conoscitore del repertorio wagneriano conduce la sua carriera nei principali teatri mondiali.\nVive a Berlino."}
{"id": "6215478", "revid": "767487", "url": "https://it.wikipedia.org/wiki?curid=6215478", "title": "Merveille Bokadi", "text": "Carriera.\nClub.\nHa sempre giocato nel campionato congolese.\nNazionale.\nHa esordito con la Nazionale nel 2016."}
{"id": "6215482", "revid": "1226", "url": "https://it.wikipedia.org/wiki?curid=6215482", "title": "Crociata spaziale (Anderson)", "text": ""}
{"id": "6215484", "revid": "124123", "url": "https://it.wikipedia.org/wiki?curid=6215484", "title": "Alfred Kirchhoff", "text": "Biografia.\nHa studiato a Jena e a Bonn, e per diversi anni \u00e8 stato insegnante presso scuole di M\u00fclheim an der Ruhr e Erfurt. Dal 1871 al 1873 \u00e8 stato docente di geografia alla Kriegsakademie di Berlino, e in quest'ultimo anno \u00e8 stato nominato professore di geografia presso l'Universit\u00e0 di Halle. Era redattore della Anleitung zur deutschen Landes- und volksforschung."}
{"id": "6215486", "revid": "599013", "url": "https://it.wikipedia.org/wiki?curid=6215486", "title": "Koffi Kouakou", "text": "Carriera.\nClub.\nTra il 2017 ed il 2019 ha giocato 4 partite nella prima divisione francese con il ; nell'estate del 2019 viene ceduto in prestito al , club della prima divisione portoghese.\nNazionale.\nHa esordito in nazionale nel 2016; nel 2017 ha partecipato alla Coppa d'Africa."}
{"id": "6215490", "revid": "767487", "url": "https://it.wikipedia.org/wiki?curid=6215490", "title": "Yacouba Coulibaly", "text": "Carriera.\nClub.\nDal 2014 al 2017 ha giocato giocato nel campionato burkinab\u00e9; in seguito ha giocato nella seconda divisione francese con il .\nNazionale.\nHa esordito in nazionale nel 2015."}
{"id": "6215491", "revid": "619191", "url": "https://it.wikipedia.org/wiki?curid=6215491", "title": "Minami Kamakura k\u014dk\u014d joshi jitensha-bu", "text": ""}
{"id": "6215492", "revid": "108561206", "url": "https://it.wikipedia.org/wiki?curid=6215492", "title": "Greater Cleveland", "text": "L'area metropolitana di Cleveland o Greater Cleveland \u00e8 un'area metropolitana incentrata sulla citt\u00e0 di Cleveland in Ohio.\nL'area \u00e8 composta di cinque contee: Cuyaoga, Geauga, Lake, Lorain e Medina e conta abitanti nel 2018."}
{"id": "6215506", "revid": "797136", "url": "https://it.wikipedia.org/wiki?curid=6215506", "title": "Issoufou Dayo", "text": "Carriera.\nClub.\nHa giocato nel campionato burkinab\u00e9, congolese e marocchino.\nNazionale.\nHa esordito in nazionale nel 2013. Ha partecipato alla Coppa d'Africa nel 2017 e nel 2021."}
{"id": "6215507", "revid": "591237", "url": "https://it.wikipedia.org/wiki?curid=6215507", "title": "Campo di sterminio di Majdanek", "text": ""}
{"id": "6215510", "revid": "767487", "url": "https://it.wikipedia.org/wiki?curid=6215510", "title": "Souleymane Koanda", "text": "Carriera.\nClub.\nHa sempre giocato nel campionato burkinab\u00e9.\nNazionale.\nHa esordito in Nazionale nel 2015."}
{"id": "6215514", "revid": "1310927", "url": "https://it.wikipedia.org/wiki?curid=6215514", "title": "Issouf Paro", "text": "Carriera.\nClub.\nHa giocato nel campionato burkinab\u00e9 e sudafricano.\nNazionale.\nHa esordito in Nazionale nel 2015."}
{"id": "6215516", "revid": "969415", "url": "https://it.wikipedia.org/wiki?curid=6215516", "title": "O'zbekiston Professional Futbol Ligasi 2016", "text": "La Oliy Liga 2016 \u00e8 la 25\u00aa edizione della massima competizione nazionale per club del Uzbekistan dall'indipendenza del 1992, la squadra campione in carica \u00e8 il Professional Futbol Klubi Paxtakor.\nAd aggiudicarsi il titolo nazionale \u00e8 il Lokomotiv Tashkent per la prima volta nella sua storia.\nClassifica.\nLegenda:\n\u00a0\u00a0\u00a0\u00a0\u00a0 Campione dell'Uzbekistan 2016, ammessa alla AFC Champions League 2017\n\u00a0\u00a0\u00a0\u00a0\u00a0 Ammesse alla AFC Champions League 2017\n\u00a0\u00a0\u00a0\u00a0\u00a0 Retrocessa in O\u2018zbekiston Birinchi Ligasi 2017\nNote:\nPlay-Out.\nLa quindicesima classificata della Premier League si scontra con la seconda classificata della Uzbekistan First League per stabilie una seconda retrocessione o promozione\nClassifica Marcatori.\nAggiornato al 23 novembre 2016"}
{"id": "6215517", "revid": "124123", "url": "https://it.wikipedia.org/wiki?curid=6215517", "title": "Carl Friedrich Kielmeyer", "text": "Biografia.\nInizialmente ha studiato presso Karlsschule di Stoccarda, poi approfondito la sua formazione presso l'Universit\u00e0 di G\u00f6ttingen (1786-1788), dove ha avuto come insegnanti Johann Friedrich Blumenbach, Johann Friedrich Gmelin e Georg Christoph Lichtenberg. In seguito, \u00e8 tornato di nuovo a Karlsschule, dove nel 1792 \u00e8 stato nominato professore di chimica.\nNel 1796 divenne professore di chimica e botanica presso l'Universit\u00e0 di Tubinga, dove ha costruito il Botanischer Garten der Universit\u00e4t T\u00fcbingen nel 1804. Nel 1816 \u00e8 tornato a Stoccarda come direttore scientifico della biblioteca reale, del giardino botanico, ecc.\nKielmeyer \u00e8 stato un pioniere della filosofia naturale, e c'\u00e8 stata una notevole influenza del filosofo Friedrich Schelling. \u00c8 stato una figura di spicco nel campo della scienza evoluzionistica, era ricordato per lo sviluppo di una prima teoria della ricapitolazione biologica. Ha pubblicato poco nel corso della sua vita, \u00e8 noto per la sua filosofia scientifica e per le lezioni che ha dato.\nIl genere di pianta \"Kielmeyera\" \u00e8 stato chiamato in suo onore da Carl Friedrich Philipp von Martius nel 1826."}
{"id": "6215519", "revid": "797136", "url": "https://it.wikipedia.org/wiki?curid=6215519", "title": "Patrick Malo", "text": "Biografia.\n\u00c8 figlio di Kamou Malo, allenatore di calcio ed ex calciatore.\nCarriera.\nClub.\nHa giocato nel campionato burkinab\u00e9, ivoriano, algerino e egiziano.\nNazionale.\nHa esordito in nazionale nel 2015. Ha partecipato alla Coppa d'Africa nel 2017 e nel 2021."}
{"id": "6215525", "revid": "767487", "url": "https://it.wikipedia.org/wiki?curid=6215525", "title": "Banou Diawara", "text": "Carriera.\nClub.\nHa giocato nel campionato burkinab\u00e9, ivoriano, algerino e egiziano.\nNazionale.\nHa esordito in Nazionale nel 2015."}
{"id": "6215526", "revid": "31886", "url": "https://it.wikipedia.org/wiki?curid=6215526", "title": "Cortile d'onore del palazzo di Brera", "text": "Il cortile d'onore del palazzo di Brera \u00e8 il cortile principale del palazzo di Brera, sede dell'omonima pinacoteca e accademia.\nStoria e descrizione.\nIl cortile, cos\u00ec come tutto il palazzo, risale alla prima met\u00e0 del '600 e nasce in origine come chiostro per il monastero di Santa Maria di Brera, retto dall'ordine dei Gesuiti, fino a quando l'istituto religioso fu soppresso e reso di propriet\u00e0 dello Stato, che trasform\u00f2 il palazzo nella sede della nuova accademia di belle arti e pinacoteca. I lavori per il palazzo dell'ordine furono assegnati a Francesco Maria Richini, maggiore architetto del primo barocco lombardo: questi progett\u00f2 il chiostro di pianta rettangolare (30x40 m) con un doppio ordine di colonne a reggere archi a tutto sesto. Al pian terreno le colonne tuscaniche poggiano su semplici basi, mentre al piano superiore le colonne di ordine ionico poggiano su piedistalli che fungono da intermezzi per la balaustrata: la loggia a doppio ordine sovrapposto \u00e8 un chiaro omaggio al cortile del collegio Borromeo di Pavia di Pellegrino Tibaldi e rappresenta uno dei capolavori del Richini, nonch\u00e9 il prototipo barocco dei cortili di area lombarda.\nOpere d'arte.\nIl porticato, originariamente disadorno, fu arricchito, a partire dal XIX secolo, con numerose statue, busti e lapidi dedicati alle maggiori personalit\u00e0 scientifiche ed artistiche della Lombardia.\nNel vano del portale di ingresso del cortile sono presenti due monumenti.\nNel vano delle arcate del cortile sono presenti sei statue (elencate qui partendo da sinistra dell'ingresso).\nLe prime due statue nel cortile vennero inaugurate nel 1844 in occasione della VI Riunione degli scienziati italiani.\nSullo scalone richiniano furono poste due statue.\nNel 1859 al centro del cortile fu posta la riproduzione bronzea di un'opera di Antonio Canova.\nSono inoltre presenti decine di busti, cippi, statue minori dedicate ad altre personalit\u00e0 reputate meno illustri ma degne di menzione."}
{"id": "6215528", "revid": "124123", "url": "https://it.wikipedia.org/wiki?curid=6215528", "title": "John Nietner", "text": "Era un proprietario di piantagioni a Ceylon e ha descritto molte nuove specie di insetti dall'isola.\nCollezioni.\nLa sua collezione di insetti \u00e8 nel Museum f\u00fcr Naturkunde a Berlino e nel Deutsches Institut Entomologisches."}
{"id": "6215530", "revid": "485632", "url": "https://it.wikipedia.org/wiki?curid=6215530", "title": "Cortile d'onore della pinacoteca di Brera", "text": ""}
{"id": "6215531", "revid": "132266", "url": "https://it.wikipedia.org/wiki?curid=6215531", "title": "Sesto ufficiale di coperta", "text": ""}
{"id": "6215532", "revid": "1788047", "url": "https://it.wikipedia.org/wiki?curid=6215532", "title": "Georg Wilhelm Freyreiss", "text": "In qualit\u00e0 di assistente naturalista, ha viaggiato a Rio de Janeiro, nel 1813, con Grigory Langsdorff, console russo. Ha incontrato Lorentz Westin (1787-1846), console svedese-norvegese, che ha fornito i mezzi necessari per viaggiare ed esplorare l'interno del paese. Con il geologo Wilhelm Ludwig von Eschwege, ha visitato varie localit\u00e0 di Minas Gerais, nel corso della quale, ha raccolto numerosi esemplari ornitologici, entomologici e botanici.\nDal agosto 1815, insieme a Friedrich Sellow e il principe Maximilian zu Wied-Neuwied, ha raccolto dei campioni della provincia di Bahia per diverse istituzioni europee. Nel 1818 \u00e8 stato nominato professore di zoologia presso l'Universit\u00e0 di Rio de Janeiro.\nNel 1824 ha pubblicato \"Beitr\u00e4ge zur n\u00e4heren Kenntniss des Kaiserthums Brasilien\". Un'altra opera attribuita a Freyreiss \u00e8 \"Reisen in Brasilien\" (1968), un libro sul Brasile che \u00e8 stato pubblicato molti anni dopo la sua morte.\nIl nome botanico \"freyreissii\" \u00e8 stato chiamato in suo onore."}
{"id": "6215533", "revid": "599013", "url": "https://it.wikipedia.org/wiki?curid=6215533", "title": "Ramy Bensebaini", "text": "Biografia.\nAnche suo nonno Salah \u00e8 stato un calciatore.\nCaratteristiche tecniche.\nDi ruolo terzino sinistro, pu\u00f2 giocare anche come centrale di difesa e come mediano.\nCarriera.\nClub.\nDopo gli inizi in patria nel si trasferisce in Belgio in prestito al . Il 9 giugno 2015 si trasferisce in Francia in prestito al . Il 5 luglio 2016 viene acquistato a titolo definitivo per 2 milioni di euro dal .\nIl 14 agosto 2019 viene acquistato dal club tedesco del per 8 milioni di euro.\nNazionale.\nDopo aver ricevuto alcune convocazioni in nazionale maggiore senza esordire, viene convocato per Coppa d'Africa 2017. Esordisce nell'amichevole pre-competizione del 7 gennaio 2017 vinta 3-1 contro la subentrando a inizio ripresa. Dodici giorni dopo segna un autogol (in Coppa d'Africa) nella sconfitta per 2-1 contro la .\nDivenuto ormai un titolare della selezione algerina, viene convocato anche per la Coppa d'Africa 2019, a fine torneo si laurea campione in finale contro il .\nStatistiche.\nPresenze e reti nei club.\n\"Statistiche aggiornate al 18 dicembre 2021.\""}
{"id": "6215537", "revid": "1664554", "url": "https://it.wikipedia.org/wiki?curid=6215537", "title": "Campionati europei di slittino 2017", "text": "I Campionati europei di slittino 2017, quarantottesima edizione della manifestazione organizzata dalla Federazione Internazionale Slittino, si sono tenuti il 5 e il 6 gennaio 2017 a Sch\u00f6nau am K\u00f6nigssee, in Germania, sulla Deutsche Post Eisarena K\u00f6nigssee, pista che ha ospitato la manifestazione continentale per la settima volta (la prima fu nel 1967, l'ultima nel 1994); sono state disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nAnche questa edizione, come ormai da prassi iniziata nella rassegna di Paramonovo 2012, si \u00e8 svolta con la modalit\u00e0 della \"gara nella gara\" contestualmente alla quinta tappa della Coppa del Mondo 2016/2017 nella cittadina tedesca premiando gli atleti europei meglio piazzati nelle quattro gare di Coppa del singolo uomini, del singolo donne, del doppio e della prova a squadre.\nDominatrice del medagliere \u00e8 stata la nazionale tedesca, capace di conquistare tre titoli sui quattro in palio e sette medaglie sulle dodici assegnate in totale: quelle d'oro sono state vinte da Natalie Geisenberger nell'individuale femminile, da Tobias Wendl e Tobias Arlt nel doppio e dalla squadra composta dagli stessi Geisenberger, Wendl, Arlt e Ralf Palik nella prova a squadre.\nOltre ai tedeschi Natalie Geisenberger, Tobias Wendl e Tobias Arlt, che hanno conquistato due medaglie d'oro, gli altri atleti che sono riusciti a salire per due volte sul podio in questa rassegna iridata sono stati l'altro tedesco Ralf Palik e l'austriaco Wolfgang Kindl.\nRisultati.\nSingolo uomini.\nLa gara \u00e8 stata disputata il 6 gennaio nell'arco di due \"manches\" ed hanno preso parte alla competizione 32 atleti (di cui 8 non avevano superato la \"Nations Cup\", gara di qualificazione del venerd\u00ec) in rappresentanza di 14 differenti nazioni; campione uscente era il tedesco Felix Loch, giunto quarto in questa edizione, ed il titolo \u00e8 stato conquistato dal russo Sem\u00ebn Pavli\u010denko, al suo secondo trionfo dopo quello di So\u010di 2015 e che fu anche campione del mondo nello stesso anno, davanti al tedesco Ralf Palik, che fu bronzo nella precedente edizione, e all'austriaco Wolfgang Kindl, alla sua seconda medaglia europea individuale sette anni dopo l'argento di Sigulda 2010.\nSingolo donne.\nLa gara \u00e8 stata disputata il 5 gennaio nell'arco di una sola \"manche\" in quanto la seconda \u00e8 stata interrotta per la scarsa visibilit\u00e0 dovuta ad un'abbondante nevicata sulla pista. Hanno preso parte alla competizione 32 atlete (di cui 15 non avevano superato la \"Nations Cup\", gara di qualificazione del venerd\u00ec) in rappresentanza di 16 differenti nazioni; campionessa uscente era la tedesca Tatjana H\u00fcfner, che ha concluso la prova al terzo posto vincendo la medaglia di bronzo, ed il titolo \u00e8 stato conquistato dalla connazionale Natalie Geisenberger, al suo terzo alloro europeo dopo quelli conquistati a Cesana Torinese 2008 e Oberhof 2013, davanti alla russa Tat'jana Ivanova, gi\u00e0 due volte vincitrice del titolo continentale a Sigulda 2010 ed a Paramonovo 2012 e bronzo nella precedente edizione.\nDoppio.\nLa gara \u00e8 stata disputata il 5 gennaio nell'arco di due \"manches\" ed hanno preso parte alla competizione 21 doppi (di cui 1 non aveva superato la Nations Cup, gara di qualificazione del venerd\u00ec) in rappresentanza di 11 differenti nazioni; campioni uscenti erano i tedeschi Toni Eggert e Sascha Benecken, che hanno concluso la prova al secondo posto vincendo la medaglia d'argento, ed il titolo \u00e8 stato conquistato dai connazionali Tobias Wendl e Tobias Arlt, gi\u00e0 vincitori del titolo continentale a So\u010di 2015, la medaglia di bronzo \u00e8 andata all'altro doppio tedesco composto da Robin Geueke e David Gamm, alla loro prima medaglia agli europei.\nGara a squadre.\nLa gara \u00e8 stata disputata il 6 gennaio ed ogni squadra nazionale ha preso parte alla competizione con una sola formazione; nello specifico la prova ha visto la partenza di una \"staffetta\" composta da una singolarista donna ed uno uomo, nonch\u00e9 da un doppio per ognuna delle 10 formazioni in gara, che sono scese lungo il tracciato consecutivamente senza interruzione dei tempi tra un atleta e l'altro; il tempo totale cos\u00ec ottenuto ha laureato campione la nazionale tedesca di Natalie Geisenberger, Ralf Palik, Tobias Wendl e Tobias Arlt davanti alla squadra austriaca composta da Miriam Kastlunger, Wolfgang Kindl, Thomas Steu e Lorenz Koller e a quella lettone formata da El\u012bza Cauce, Arturs D\u0101rznieks, Andris \u0160ics e Juris \u0160ics."}
{"id": "6215538", "revid": "767487", "url": "https://it.wikipedia.org/wiki?curid=6215538", "title": "Tunnel 3D", "text": "Tunnel 3D () \u00e8 un film horror sudcoreano uscito nel 2014 e diretto dal regista Park Gyu-taek.\nTrama.\nUn gruppo di ragazzi \u00e8 invitato alla cerimonia di inaugurazione di un resort di lusso. Fa il suo ingresso uno strano uomo, che spaventa tutti dicendo loro che moriranno a causa di una maledizione. I ragazzi tornano al resort e, trovato il misterioso individuo che li fissa, lo uccidono accidentalmente. Decidono pertanto di abbandonare il corpo in una miniera di carbone, ma si ritrovano intrappolati negli oscuri cunicoli del giacimento, dove dovranno affrontare il terrore con cui sono rimasti sepolti."}
{"id": "6215539", "revid": "287204", "url": "https://it.wikipedia.org/wiki?curid=6215539", "title": "Hermann von Rosenberg", "text": "Ha pubblicato alcuni libri e diversi articoli riguardanti il suo lavoro nelle Indie Orientali. In questi, egli descrive la geografia, la zoologia, la linguistica e l'etnografia delle isole.\nBiografia.\nAlla fine del 1839 si arruol\u00f2 come militare a Harderwijk e subito dopo and\u00f2 nelle Indie orientali olandesi come cartografo militare, con il compito di eseguire rilievi topografici. Ha trascorso 30 anni della sua vita lavorativa nelle Indie Orientali.\nDal 1840 fino al 1856, Rosenberg era un disegnatore topografico a Sumatra e nelle sue isole vicine. In seguito \u00e8 stato un funzionario pubblico, lavorando come cartografo e topografo nelle Molucche e in Nuova Guinea Occidentale. Rosenberg ha avuto un forte interesse per l'ornitologia.\nLa principale opera di Rosenberg \u00e8 stata \"Der Malayische Archipel. Land und Leute in Schilderungen, gesammelt w\u00e4hrend eines dreissigj\u00e4hrigen Aufenthaltes in den Kolonien\", in cui racconta del famoso giardino giavanese di Bogor e descrive i manufatti e costumi della gente di Sumatra, Sulawesi, Nuova Guinea e delle Molucche. Le illustrazioni del libro sono state in gran parte realizzate in legno."}
{"id": "6215542", "revid": "767487", "url": "https://it.wikipedia.org/wiki?curid=6215542", "title": "Liegi-Bastogne-Liegi 1964", "text": "La Liegi-Bastogne-Liegi 1964, cinquantesima edizione della corsa, fu disputata il 3 maggio 1964, su un percorso totale di 245\u00a0km. Fu vinta dal belga Willy Bocklant, giunto al traguardo con il tempo di 7h06'09\", alla media di 34,615\u00a0km/h, precedendo Georges Vanconingsloo e Vittorio Adorni. \nI corridori che portarono a termine la gara sul traguardo di Liegi furono 28."}
{"id": "6215543", "revid": "266224", "url": "https://it.wikipedia.org/wiki?curid=6215543", "title": "Aeroporto Giuseppe Ciuffelli", "text": ""}
{"id": "6215545", "revid": "76963", "url": "https://it.wikipedia.org/wiki?curid=6215545", "title": "Samuel Joslin", "text": "Biografia.\nHa debuttato al cinema a 9 anni nel film \"The Impossible\", nel ruolo di uno dei tre figli di Naomi Watts ed Ewan McGregor. In seguito ha preso parte nel film \"Paddington\" e nel suo sequel."}
{"id": "6215546", "revid": "124123", "url": "https://it.wikipedia.org/wiki?curid=6215546", "title": "Johann Julius Walbaum", "text": "Egli fu il primo a descrivere molte specie precedentemente sconosciute provenienti da parti remote del globo, come la Grande Barracuda (\"Sphyraena barracuda\"), il Salmone Chum (\"Oncorhynchus keta\") proveniente dal fiume Kamchatka in Siberia, la Curimat\u00e1-pac\u00fa (\"Prochilodus marggravii\") proveniente dal fiume S\u00e3o Francisco del Brasile e lo Sheepshead (\"Archosargus probatocephalus Walbaum\") che reca appunto il suo nome. \u00c8 stato anche il primo ad osservare i guanti come prevenzione contro l'infezione in chirurgia medica. Nel 1758, i guanti da lui osservati erano fatte dal cieco delle pecore, piuttosto che in gomma, la quale non era ancora stata scoperta.\nIl museo Naturhistorische di Lubecca, aperto nel 1893, \u00e8 basato su una vasta collezione scientifica di Walbaum, che era stata persa durante la seconda guerra mondiale."}
{"id": "6215579", "revid": "827882", "url": "https://it.wikipedia.org/wiki?curid=6215579", "title": "McJob", "text": "Con la locuzione inglese McJob si intende un impiego sottopagato, mal edificante e che offre poche prospettive di carriera. La parola prende il nome dalla nota catena di fast food McDonald's, pi\u00f9 volte accusata di sfruttare i suoi dipendenti.\nStoria.\nLa parola \u00e8 stata usata per la prima volta nel 1981 dalla McDonald's per definire un programma aziendale rivolto ai suoi lavoratori affetti da disabilit\u00e0 fisiche e mentali. Dopo essersi diffusa negli anni ottanta negli Stati Uniti nella sua attuale accezione negativa, la parola \u00e8 stata popolarizzata da Douglas Coupland nel suo libro \"Generazione X\" del 1991.\nLa successiva introduzione del termine nei dizionari dell'Universit\u00e0 di Oxford del 2001 ha generato alcune critiche da parte degli associati al colosso statunitense, e Jim Cantalupo, allora presidente della McDonald's, ha minacciato azioni legali poi non attuate.\nNel 2007 un vice-presidente dell'azienda di nome David Fairhurst ha incitato a modificarne il significato in chiave positiva, ridefinendo il McJob \"un lavoro stimolante, gratificante e che offre genuine opportunit\u00e0 di carriera\". La stessa multinazionale ha anche avviato una petizione nel Regno Unito per modificare la definizione di McJob in un'ottica positiva."}
{"id": "6215581", "revid": "767487", "url": "https://it.wikipedia.org/wiki?curid=6215581", "title": "Highly Suspect", "text": "Gli Highly Suspect sono un gruppo rock statunitense attivo dal 2009.\nBiografia.\nIl gruppo \u00e8 stato fondato in Massachusetts nel 2009 da due fratelli gemelli, Rich e Ryan Meyer, e dal loro amico Johnny Stevens. Dopo aver iniziato la propria attivit\u00e0 eseguendo cover, la band si \u00e8 trasferita a Brooklyn, dove ha registrato l'EP \"The Worst Humans\" con il produttore Joel Hamilton (The Black Keys, Elvis Costello, Wu-Tang Clan).\nIl primo album in studio del trio \"Mister Asylum\" \u00e8 stato pubblicato nel luglio 2015, anticipato dal singolo \"Lydia\". Nell'ambito dei Grammy Awards 2016 hanno ricevuto due candidature, nelle categorie \"miglior canzone rock\" e \"miglior album rock\".\nNel novembre 2016 hanno pubblicato, sempre con Joel Hamilton alla produzione, il loro secondo album \"The Boy Who Died Wolf\". Il brano \"My Name Is Human\" \u00e8 candidato ai Grammy Awards 2017 nella categoria \"miglior canzone rock\"."}
{"id": "6215582", "revid": "76963", "url": "https://it.wikipedia.org/wiki?curid=6215582", "title": "Jude Wright", "text": ""}
{"id": "6215586", "revid": "767487", "url": "https://it.wikipedia.org/wiki?curid=6215586", "title": "William Bell (cantante)", "text": ""}
{"id": "6215587", "revid": "571594", "url": "https://it.wikipedia.org/wiki?curid=6215587", "title": "Kayvan Novak", "text": "Doppiatori italiani.\nNelle versioni in italiano delle opere in cui ha recitato, Kayvan Novak \u00e8 stato doppiato da:\nDa doppiatore \u00e8 sostituito da:"}
{"id": "6215593", "revid": "123219349", "url": "https://it.wikipedia.org/wiki?curid=6215593", "title": "Portese", "text": "Portese (\"Port\u00e9s\" in dialetto gardesano) \u00e8 una frazione del comune bresciano di San Felice del Benaco sul lago di Garda.\nStoria.\nLa localit\u00e0 era un piccolo villaggio della Riviera di Sal\u00f2 di antica origine.\nPortese divenne per la prima volta frazione di San Felice su ordine di Napoleone, ma gli austriaci annullarono la decisione al loro arrivo nel 1815 con il Regno Lombardo-Veneto.\nDopo l'unit\u00e0 d'Italia, il paese crebbe da meno di seicento a pi\u00f9 di settecento abitanti. Fu il fascismo a decidere la soppressione del comune riunendolo definitivamente a San Felice.\nChiesa parrocchiale.\nLa chiesa antica risale al 1400 ma fu ampiamente ristrutturata nel 1585 e consacrata a San Giovanni Battista. Nel 1885 venne ulteriormente ristrutturata dall'architetto Antonio Tagliaferri."}
{"id": "6215619", "revid": "963244", "url": "https://it.wikipedia.org/wiki?curid=6215619", "title": "Suore serve di Ges\u00f9", "text": ""}
{"id": "6215629", "revid": "640469", "url": "https://it.wikipedia.org/wiki?curid=6215629", "title": "Erskine Hamilton Childers", "text": ""}
{"id": "6215630", "revid": "599013", "url": "https://it.wikipedia.org/wiki?curid=6215630", "title": "Darren Eadie", "text": "Ha giocato con la Nazionale inglese Under 21, disputando 7 partite e segnando due reti.\nNel 1997 fu inserito fra i pre-convocati del Torneo di Francia con la Nazionale maggiore di Glenn Hoddle, ma un infortunio ne imped\u00ec la partecipazione alla manifestazione e il possibile esordio."}
{"id": "6215632", "revid": "1543377", "url": "https://it.wikipedia.org/wiki?curid=6215632", "title": "Telavancin", "text": "Telavancin \u00e8 un antibiotico battericida della famiglia dei lipoglicopeptidi utilizzato in caso di infezioni da Stafilococco aureo Meticillino Resistente (MRSA) o altre infezioni da batteri Gram positivi.\nTelavancin \u00e8 un derivato semisintetico della vancomicina. Il farmaco \u00e8 stato sviluppato da Astellas e Theravance ed \u00e8 commercializzato con il nome di Vibativ.\nIl farmaco \u00e8 stato approvato dalla Food and Drug Administration (FDA) nel 2009 per il trattamento di infezioni complicate della cute e annessi cutanei, e successivamente nel 2013 per polmoniti acquisite in ospedale e polmoniti batteriche associate all'uso di ventilatori in terapia intensiva causate da Stafilococco aureo. Nel 2011 la Commissione europea ha approvato telavancin per la terapia delle polmoniti nosocomiali causate dallo S. aureo meticillino resistente (MRSA). L'utilizzo del farmaco \u00e8 riservato ai casi in cui altre alternative terapeutiche (es. linezolid) non si siano rivelate efficaci. \nFarmacodinamica.\nSimilmente alla vancomicina, telavancin inibisce la sintesi della parete cellulare batterica legandosi a D-Ala-D-Ala, ovvero inibisce l'ultimo stadio della biosintesi del peptidoglicano, nella parete cellulare batterica in via di accrescimento. Tale meccanismo \u00e8 di tipo substrato-dipendente e si caratterizza per una particolare ed elevata affinit\u00e0. Oltre a ci\u00f2, l'antibiotico altera il potenziale di membrana della cellula batterica, aumentandone la permeabilit\u00e0 e favorendo la fuoriuscita di ATP e potassio.\nFarmacocinetica.\nDopo somministrazione per via endovenosa telavancin si distribuisce nei tessuti biologici. Il legame con le proteine plasmatiche \u00e8 pari a circa il 90%, principalmente con l'albumina. L'emivita di eliminazione della molecola \u00e8 di circa 6-10 ore. La molecola \u00e8 principalmente eliminata attraverso l'emuntorio renale nella misura del 76% circa, e solo in minima parte con le feci (1%).\nIndicazioni.\nTrattamento di infezioni complicate della cute e degli annessi cutanei, causate da microrganismi gram-positivi sensibili tra cui Stafilococco aureo meticillino resistente, Enterococcus faecalis, Streptococcus pyogenes, Streptococcus agalactiae, o Streptococcus anginosus. Trattamento di polmoniti batteriche acquisite in ospedale e associate all'uso di ventilatori..Attiva su LIsteria, Clostridi, Pnemococchi, Corinebatteri, peptostreptococchi e alcuni enterococchi. La sua efficacia \u00e8 importante poich\u00e9 risulta battericida anche su batteri resistenti alla meticillina, ai glicopeptidi e alla vancomicina\nEffetti collaterali e indesiderati.\nEffetti avversi comuni ma non particolarmente gravi comprendono nausea, vomito, sapore metallico in bocca, riduzione dell'appetito, costipazione e cefalea. Il farmaco pu\u00f2 comportare un aumento delle concentrazioni ematiche di creatinina. Altri effetti indesiderati: vertigine, prurito, rash cutaneo.\nControindicazioni.\nIl composto \u00e8 controindicato in soggetti con ipersensibilit\u00e0 nota al principio attivo, oppure a uno qualsiasi degli eccipienti contenuti nella formulazione farmaceutica. \u00c8 anche controindicato in caso di uso concomitante di eparina non frazionata per via endovenosa.\nDosi terapeutiche.\nIn caso di infezioni complicate della cute e degli annessi il dosaggio abituale nell'adulto \u00e8 di 10 mg/kg ogni 24 ore, per via endovenosa e per 1-2 settimane. \nIl trattamento di una polmonite batterica acquisita in ospedale e associata all'uso del ventilatore prevede la somministrazione EV di 10 mg/kg ogni 24 ore per un periodo di trattamento di 1-3 settimane."}
{"id": "6215651", "revid": "287204", "url": "https://it.wikipedia.org/wiki?curid=6215651", "title": "Alex Galindo", "text": ""}
{"id": "6215654", "revid": "1412427", "url": "https://it.wikipedia.org/wiki?curid=6215654", "title": "Abies homolepis", "text": "L'abete Nikko (\"Abies homolepis\" ) \u00e8 una pianta della famiglia delle Pinaceae endemica delle zone montane del Giappone.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"homolepis\" deriva dalle radici greche \"\u1f41\u03bc\u03cc\u03c2 hom\u00f3s\" = uguale e \"\u03bb\u03b5\u03c0\u03b9\u03db lep\u00eds\" = squama, scaglia riferendosi a squame e brattee della stessa lunghezza nei coni.\nDescrizione.\n\u00c8 una conifera di taglia medio-grande che raggiunge altezze di 45\u00a0m e il cui tronco pu\u00f2 avere sino a 1-5\u00a0m di diametro. La corteccia, grigio-marrone, tende a sfogliarsi. I rami principali dipartono dal tronco ad angolo retto, orizzontalmente; i ramoscelli secondari sono lievemente pubescenti, grigi, marroni o marroni-giallastri. Le gemme, marroni con resina bianca, sono di forma ovoidale-conica, di 10-14\u00a0mm di diametro.\nLe foglie sono aghiformi, di colore verde scuro brillante superiormente, verde-bluastro inferiormente, lunghe fino a 3\u00a0cm, con apice ottuso o bifido.\nGli strobili maschili sono ovoidali, verdi-giallastri e lunghi 1,4\u00a0cm; gli strobili femminili, resinosi, di color prima viola scuro e poi marrone a maturazione, sono cilindrici, con cima arrotondata, lunghi fino a 10\u00a0cm e larghi fino a 4\u00a0cm; le scaglie sono dentellate, leggermente pelose. I semi sono grigiastri, lunghi 1,8\u00a0cm.\nDistribuzione e habitat.\nSpecie endemica delle isole giapponesi di Honsh\u016b, Ky\u016bsh\u016b e Shikoku dove vegeta a quote montane comprese tra 700 e 2.000\u00a0m su suoli di origine vulcanica, generalmente ben drenati. Alle quote pi\u00f9 elevate forma boschi puri o in associazione con \"Abies veitchii\" e \"Larix kaempferi\", ma generalmente alle quote pi\u00f9 comuni si rinviene in associazione con \"Fagus crenata\", \"Quercus crispula\", \"Betula grossa\", \"Tsuga diversifolia\", \"Thuja standishii\" \"Pinus densiflora\". A quote ancora inferiori \"A. homolepis\" viene sostituito da Abies firma.\nTassonomia.\nViene accettata la seguente variet\u00e0:\nSinonimi.\nParecchie sottospecie o variet\u00e0 classificate nel passato, attualmente sono considerate dei sinonimi:\nUsi.\nL'abete Nikko \u00e8 una specie ornamentale molto apprezzata in Giappone e in Europa, ed esistono cultivar specifiche per i giardini privati..\nConservazione.\nNonostante la presenza di cospicue sub-popolazioni, la specie \u00e8 sottoposta a forte pressione da parte dei cervi, con scarsa rigenerazione delle stesse e conseguente trend di decrescita. Per tale motivo la specie \u00e8 inserita dalla Lista rossa IUCN tra quelle passibili di futuro rischio di estinzione."}
{"id": "6215656", "revid": "1412427", "url": "https://it.wikipedia.org/wiki?curid=6215656", "title": "Abete Nikko", "text": ""}
{"id": "6215657", "revid": "1412427", "url": "https://it.wikipedia.org/wiki?curid=6215657", "title": "Abete di Nikko", "text": ""}
{"id": "6215658", "revid": "1412427", "url": "https://it.wikipedia.org/wiki?curid=6215658", "title": "Abies brachyphylla", "text": ""}
{"id": "6215660", "revid": "1412427", "url": "https://it.wikipedia.org/wiki?curid=6215660", "title": "Abies finhonnoskiana", "text": ""}
{"id": "6215661", "revid": "1412427", "url": "https://it.wikipedia.org/wiki?curid=6215661", "title": "Abies harryana", "text": ""}
{"id": "6215662", "revid": "1412427", "url": "https://it.wikipedia.org/wiki?curid=6215662", "title": "Abies tschonoskiana", "text": ""}
{"id": "6215663", "revid": "1412427", "url": "https://it.wikipedia.org/wiki?curid=6215663", "title": "Picea brachyphylla", "text": ""}
{"id": "6215664", "revid": "1412427", "url": "https://it.wikipedia.org/wiki?curid=6215664", "title": "Picea homolepis", "text": ""}
{"id": "6215665", "revid": "1412427", "url": "https://it.wikipedia.org/wiki?curid=6215665", "title": "Picea pinnosa", "text": ""}
{"id": "6215667", "revid": "1412427", "url": "https://it.wikipedia.org/wiki?curid=6215667", "title": "Picea tschonofskiana", "text": ""}
{"id": "6215669", "revid": "1412427", "url": "https://it.wikipedia.org/wiki?curid=6215669", "title": "Pinus brachyphylla", "text": ""}
{"id": "6215670", "revid": "709406", "url": "https://it.wikipedia.org/wiki?curid=6215670", "title": "Granulociti eosinofili", "text": ""}
{"id": "6215671", "revid": "1412427", "url": "https://it.wikipedia.org/wiki?curid=6215671", "title": "Pinus harryana", "text": ""}
{"id": "6215672", "revid": "1412427", "url": "https://it.wikipedia.org/wiki?curid=6215672", "title": "Pinus homolepis", "text": ""}
{"id": "6215673", "revid": "11190", "url": "https://it.wikipedia.org/wiki?curid=6215673", "title": "Televancin", "text": ""}
{"id": "6215677", "revid": "206466", "url": "https://it.wikipedia.org/wiki?curid=6215677", "title": "Antille olandesi ai Giochi della XVIII Olimpiade", "text": ""}
{"id": "6215678", "revid": "206466", "url": "https://it.wikipedia.org/wiki?curid=6215678", "title": "Guiana Britannica ai Giochi della XVIII Olimpiade", "text": ""}
{"id": "6215697", "revid": "287204", "url": "https://it.wikipedia.org/wiki?curid=6215697", "title": "Like a Star (Fetty Wap)", "text": "Like a Star \u00e8 un singolo del rapper statunitense Fetty Wap, pubblicato nel 2016 in collaborazione con la rapper trinidadiana Nicki Minaj."}
{"id": "6215698", "revid": "92723", "url": "https://it.wikipedia.org/wiki?curid=6215698", "title": "Tiberio Giulio Mitridate", "text": "Venne in seguito esiliato dal regno per essersi ribellato ai romani e Claudio lo fece portare a Roma, dove poi fu ucciso sotto Galba.\nBiografia.\nOrigini familiari.\nMitridate era figlio dei sovrani del Bosforo Cimmerio Tiberio Giulio Aspurgo e Dinamide. Il padre era un capo sarmata mentre la madre era figlia di Farnace II del Ponto e nipote di Mitridate VI il Grande. Il padre si spos\u00f2 una seconda volta con la nobildonna trace Gepepiride, dalla quale ebbe un secondo figlio, Tiberio Giulio Cotys I.\nMorte di Aspurgo e regno (38-45).\nll padre di Mitridate, Aspurgo, mor\u00ec nel 38, lasciando il regno in mano alla sua seconda moglie Gepepiride; questa regn\u00f2 per poco tempo fino a che l'imperatore Caligola affid\u00f2 il regno a Polemone II. Sotto Claudio, per\u00f2, nel 41, il senato romano dichiar\u00f2 Mitridate legittimo sovrano del Bosforo Cimmerio, anteponendolo al figlio di Gepepiride, Cotys. Mitridate spos\u00f2 una donna il cui nome \u00e8 stato rinvenuto solo in parte in un'iscrizione, Pai... (probabilmente Pairisade, Pairisalo o Pairifane). Non ascoltando i consigli della matrigna, nel 44 Mitridate inizi\u00f2 una politica che tendeva a rompere il rapporto di clientelismo che il Bosforo Cimmerio aveva con l'impero romano. Mitridate invi\u00f2 quindi a Roma il fratellastro per cercare di non far scoprire all'imperatore Claudio i suoi progetti, ma Cotys disse tutto all'imperatore, che lo ricompens\u00f2 con il regno del fratello.\nEsilio e morte (45-69).\nMitridate fu quindi costretto a scappare presso le trib\u00f9 dei sarmati nel 45, lasciando il regno al fratellastro; dopo aver atteso quattro anni formando alleanza, Mitridate attacc\u00f2 nel 49 il popolo dei Dandari, guadagnando un'ottima posizione per attaccare il fratellastro. Tuttavia il governatore della Mesia, Aulo Didio Gallo, aiutato da Cotys e dal capo della trib\u00f9 sarmata degli Aorsi, Eunone, si scontr\u00f2 con Mitridate che, sconfitto, venne abbandonato dai suoi alleati. Mitridate fu risparmiato e invece che condannato a morte fu portato a Roma, dove visse fino al 69 quando l'imperatore Galba lo fece uccidere per presunta cospirazione."}
{"id": "6215701", "revid": "933835", "url": "https://it.wikipedia.org/wiki?curid=6215701", "title": "Mitridate II del Bosforo", "text": ""}
{"id": "6215705", "revid": "36426", "url": "https://it.wikipedia.org/wiki?curid=6215705", "title": "Frans van Mieris", "text": ""}
{"id": "6215706", "revid": "287204", "url": "https://it.wikipedia.org/wiki?curid=6215706", "title": "Richie Hernandez", "text": ""}
{"id": "6215712", "revid": "731511", "url": "https://it.wikipedia.org/wiki?curid=6215712", "title": "Ty Kelly", "text": "Minor League (MiLB).\nKelly venne scelto al 13\u00ba giro del draft amatoriale del 2009 dai Baltimore Orioles. Nello stesso anno inizi\u00f2 a livello A- con gli Aberdeen Ironbirds della New York-Pennsylvania League \"NYP\", finendo con .265 alla battuta, .357 in base, un fuoricampo, 18 RBI, 3 basi rubate e 31 punti in 61 partite (226 AB). Nel 2010 pass\u00f2 a livello A con i Delmarva Shorebirds della South Atlantic League \"SAL\" finendo con .259 alla battuta, .352 in bse, 4 fuoricampo, 58 RBI, 5 basi rubate e 68 punti in 129 partite (487 AB).\nNel 2011 sempre con i Shorebirds fin\u00ec con .274 alla battuta, .369 in base, 4 fuoricampo, 46 RBI, 11 basi rubate e 63 punti in 120 partite (457 AB). Nel 2012 gioc\u00f2 con 3 squadre finendo con .327 alla battuta, 425 in base, 11 fuoricampo, 70 RBI, 4 basi rubate e 74 punti in 133 partite (471 AB).\nIl 30 giugno 2013 venne ceduto ai Seattle Mariners per l'esterno Eric Thames. In Milb gioc\u00f2 con 2 squadre finendo con .298 alla battuta, .417 in base, 4 fuoricampo, 64 RBI, 7 basi rubate e 85 punti in 126 partite (480 AB). Nel 2014 gioc\u00f2 a livello AAA con i Tacoma Rainiers della Pacific Coast League \"PCL\" finendo con .263 alla battuta, .381 in base, 15 fuoricampo, 80 RBI, 11 basi rubate e 81 punti in 134 partite (456 AB). Il 20 novembre venne ceduto ai St. Louis Cardinals per Sam Gaviglio.\nIl 22 luglio 2015 venne preso dagli svincolati dai Toronto Blue Jays. Fin\u00ec la stagione giocando con 2 squadre terminando con .226 alla battuta, .322 in base, 3 fuoricampo, 33 RBI, 3 basi rubate e 39 punti in 117 partite (371 AB). Il 7 novembre divenne free agent, il 13 firm\u00f2 un contratto da minot con i New York Mets. Nel 2016 gioc\u00f2 a livello AAA con i Las Vegas 51s della PCL finendo con .328 alla battuta, .409 in base, 2 fuoricampo, 35 RBI, 5 basi rubate e 67 punti in 45 partite (271 AB).\nIl 15 febbraio 2017 venne invitato a giocare la pre-stagione con i Mets.\nMajor League (MLB).\nKelly venne convocato in 1\u00aa squadra dei Mets il 23 maggio 2016, debuttando il giorno seguente nella MLB a Washington contro i Washington Nationals. Il 10 giugno venne opzionato nei 51s, il 16 venne richiamato per poi esser nuovamente rimandato in MiLB il 22. Il 2 agosto venne reinserito nei Mets, fino al 19 quando venne nuovamente opzionato ai 51s. Il 1\u00ba settembre venne reinserito in 1\u00aa squadra . Chiuse la stagione con .241 alla battuta, .352 in base, un fuoricampo, 7 RBI, nessuna base rubata e 9 punti in 39 partite (58 AB), battendo con una distanza media in lunghezza di 229,63\u00a0\"feet\" e 45,68\u00a0\"feet\" in altezza.\nIl 9 febbraio 2017 venne designato dai Mets, il 13 pass\u00f2 ai 51s nelle minor. Il 2 aprile venne richiamato. L'8 aprile venne designato per una nuova assegnazione.\nGioc\u00f2 successivamente nella minor league con i Toronto Blue Jays e nella MLB con i Philadelphia Phillies durante lo stesso anno e nuovamente nella MLB con i Mets nel 2018. Il 5 febbraio 2019 firm\u00f2 con i Los Angeles Angels, squadra con cui gioc\u00f2 esclusivamente nella MiLB.\nIl 25 agosto 2019 Kelly annunci\u00f2 la volont\u00e0 di volersi ritirare dal baseball professionistico, interrompendo la sua stagione nella Minor League Baseball. Tuttavia nel settembre 2019, Kelly dopo aver ottenuto la cittadinanza israeliana partecip\u00f2 al campionato europeo di baseball 2019 svoltosi in Germania dal 7 al 15.\nNazionale.\nCon la Nazionale di baseball dell'Israele ha disputato il World Baseball Classic 2017."}
{"id": "6215714", "revid": "628767", "url": "https://it.wikipedia.org/wiki?curid=6215714", "title": "Foreste delle Mascarene", "text": "Le foreste delle Mascarene sono un'ecoregione dell'ecozona afrotropicale, definita dal WWF (codice ecoregione: AT0120), costituita dalle isole Mascarene (R\u00e9union, Mauritius e sue dipendenze), situate nell'oceano Indiano. Questa ecoregione forma parte della regione denominata foreste umide delle Seychelles e isole Mascarene, inclusa nella lista Global 200.\nTerritorio.\n\u00c8 un'ecoregione di foresta pluviale con una superficie totale di circa 5000\u00a0km\u00b2. Queste isole vulcaniche non sono mai state collegate a nessun continente, cos\u00ec le specie vegetali e animali che le popolano sono giunte via mare, principalmente dall'Africa e dal Madagascar, anche se alcune specie sono originarie dell'Asia.\nFlora.\nIn passato, le isole erano completamente ricoperte da foresta, e ospitavano una gran variet\u00e0 di ecosistemi forestali. Nei pressi della costa vi erano zone umide costiere e foreste paludose; procedendo verso l'interno, si passava ad una foresta pluviale sul versante sopravento e ad una foresta secca di pianura su quello sottovento, a savane di palme, boschi montani decidui e, sulle cime montuose di R\u00e9union, brughiere di montagna. Le isole Mascarene ospitano 38 generi e 695 specie di piante endemiche; tra queste figura \"Psiloxylon mauritianum\", membro della famiglia delle Mirtacee. Il tambalacoque (\"Sideroxylon grandiflorum\"), anche chiamato \u00abalbero del dodo\u00bb perch\u00e9 si riteneva erroneamente che i suoi semi dovessero passare attraverso l'apparato digerente del dodo per poter germinare, \u00e8 endemico dell'isola di Mauritius, ed \u00e8 in pericolo di estinzione.\nFauna.\nSu queste isole non sono presenti mammiferi nativi, fatta eccezione per alcune specie di pipistrello, come \"Pteropus rodricensis\", lo scomparso \"Pteropus subniger\" e l'endemico \"Pteropus niger\", in pericolo di estinzione. Molte specie di uccelli che si erano evolute qui avevano perso la capacit\u00e0 di volare. Quattordici specie di uccelli, per\u00f2, sono scomparse; tra queste, la pi\u00f9 famosa \u00e8 il dodo (\"Raphus cucullatus\") di Mauritius. Altri uccelli estinti sono il solitario di Rodrigues (\"Pezophaps solitaria\"), il solitario di R\u00e9union (\"Threskiornis solitarius\"), il parrocchetto di Newton (\"Psittacula exsul\"), il piccione blu di Mauritius (\"Alectroenas nitidissimus \"), il pappagallo \"Mascarinus mascarin\" e lo storno \"Necropsar rodericanus\". Tuttavia, sopravvivono ancora 16 specie endemiche di uccelli: endemici di Mauritius sono il bulbul di Mauritius (\"Hypsipetes olivaceus\"), il gheppio di Mauritius (\"Falco punctatus\"), il parrocchetto di Mauritius (\"Psittacula eques\"), il fody di Mauritius (\"Foudia rubra\"), l'occhialino di Mauritius (\"Zosterops chloronothos\"), la coracina di Mauritius (\"Lalage typica\") e il piccione rosa (\"Nesoenas mayeri\"); endemici di R\u00e9union sono il bulbul di R\u00e9union (\"Hypsipetes borbonicus\"), l'occhialino di R\u00e9union (\"Zosterops olivaceus\"), l'averla cuculo di R\u00e9union (\"Lalage newtoni\") e il saltimpalo di R\u00e9union (\"Saxicola tectes\"); endemici di Rodrigues sono la cannaiola di Rodrigues (\"Acrocephalus rodericanus\") e il fody di Rodrigues (\"Foudia flavicans\"); le altre tre specie, il pigliamosche del paradiso delle Mascarene (\"Terpsiphone bourbonnensis\"), l'occhialino delle Mascarene (\"Zosterops borbonicus\") e la salangana delle Mascarene (\"Aerodramus francicus\"), sono presenti sia su Mauritius che a R\u00e9union. Su queste isole si trovano inoltre 13 specie endemiche di rettili, tra cui varie specie di gechi diurni del genere \"Phelsuma\", come il geco diurno di Round (\"Phelsuma guentheri\"), il boa di Round (\"Casarea dussumieri\"), il boa di Mauritius (\"Bolyeria multocarinata\") e lo scinco di Round (\"Leiolopisma telfairii\"). Completamente scomparse, invece, sono tutte le specie di tartarughe giganti del genere \"Cylindraspis\". Gli invertebrati della regione non sono stati studiati ancora accuratamente, per\u00f2 anche tra loro abbondano gli endemismi, come il verme nemertino \"Geonenertes rodericana\", delle foreste umide di Rodrigues, e la farfalla \"Papilio manlius\" di Mauritius. Sulle isole vivevano anche molte specie endemiche di chiocciole, ma il 30% di esse si \u00e8 estinto e un altro 30% \u00e8 in pericolo di estinzione a causa dell'introduzione della chiocciola carnivora \"Euglandina rosea\".\nConservazione.\nL'ecoregione \u00e8 considerata in pericolo critico. Gran parte della flora e fauna native \u00e8 a rischio di estinzione o \u00e8 gi\u00e0 scomparsa. Fin da quando gli uomini si stabilirono permanentemente su queste isole, nel XVII secolo, il disboscamento per far spazio all'agricoltura e all'allevamento ha eliminato gran parte della vegetazione originaria. Inoltre sono state introdotte molte specie esotiche, come cervi, topi, gatti, scimmie e manguste. Round Island, situata a nord di Mauritius, \u00e8 una riserva naturale istituita per proteggere le specie endemiche di rettili che ospita."}
{"id": "6215715", "revid": "1793900", "url": "https://it.wikipedia.org/wiki?curid=6215715", "title": "Area metropolitana di Washington", "text": "L'area metropolitana di Washington \u00e8 l'area metropolitana incentrata sulla citt\u00e0 di Washington, la capitale degli Stati Uniti d'America.\nL'area si estende in tutto il distretto federale e sui limitrofi Stati del Maryland, della Virginia e una piccola parte della Virginia Occidentale. Gli altri centri principali oltre al D.C. sono Arlington e Alexandria.\nL'intera area conta 6.097.684 abitanti in un'area di 14.412\u00a0km2."}
{"id": "6215724", "revid": "729019", "url": "https://it.wikipedia.org/wiki?curid=6215724", "title": "Shepherd's Bush Market", "text": "Shepherd's Bush Market \u00e8 una stazione della metropolitana di Londra servita dalle linee Circle e Hammersmith &amp; City.\nStoria.\nLa stazione originale fu aperta dalla \"Metropolitan Railway\" (MR) il 13 giugno 1864 sulla diramazione per Hammersmith (oggi parte della linea Hammersmith &amp; City). Si trovava nell'area del mercato di Shepherd's Bush, poco a sud di Uxbridge Road. Questa stazione fu chiusa il 31 marzo 1914 per essere rimpiazzata da due stazioni che aprirono il giorno seguente: la nuova stazione di Shepherd's Bush, spostata a nord sul lato opposto di Uxbridge Road, e la stazione di Goldhawk Road, a circa mezzo chilometro di distanza verso sud. Della stazione originale del 1864 non \u00e8 rimasta alcuna traccia.\nLa \"Central London Railway\" (CLR, oggi la linea Central), apr\u00ec nel 1900 una propria stazione nella zona, anch'essa denominata Shepherd's Bush, cos\u00ec che per 108 anni la metropolitana di Londra ebbe due stazioni con lo stesso nome situate a 500 metri di distanza l'una dall'altra.\nPrima del 13 dicembre 2009, la stazione era servita solamente dalla linea Hammersmith &amp; City; da quella data in avanti, \u00e8 servita anche dai treni della linea Circle.\nCambio di nome.\nFino al 2008, la stazione era chiamata semplicemente Shepherd's Bush, come la omonima stazione della linea Central situata all'incirca mezzo chilometro verso est. Con l'apertura, avvenuta nel 2008, della stazione ferroviaria di Shepherd's Bush situata sulla West London Line e servita dalla London Overground, fu deciso di rinominare la stazione della linea Hammersmith &amp; City Shepherd's Bush Market per evitare di avere tre stazioni nella stessa zona con lo stesso nome.\nLa stazione \u00e8 situata all'estremit\u00e0 occidentale del parco di Shepherd's Bush Green e si trova di fronte all'ingresso nord del mercato di Shepherd's Bush, dal quale la stazione prende il suo nome. Il mercato ha occupato la striscia di terreno accanto ai binari della Hammersmith &amp; City Line fin dal 1914, quando prese il posto in precedenza occupato dalla stazione originale di Shepherd's Bush. La stazione di Goldhawk Road si trova all'estremit\u00e0 sud del mercato.\nStrutture e impianti.\nLa stazione si trova vicino a diversi teatri nella zona di Shepherd's Bush, tra i quali il Bush Theatre e lo Shepherd's Bush Empire. \u00c8 anche una delle stazioni che servono lo stadio di Loftus Road, sede della squadra di calcio dei Queens Park Rangers. Il centro commerciale \"Westfield London City\" \u00e8 situato a breve distanza verso est.\nLa stazione di Shepherd's Bush Market si trova nella \"Travelcard Zone 2\".\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses"}
{"id": "6215734", "revid": "76963", "url": "https://it.wikipedia.org/wiki?curid=6215734", "title": "Elizabeth Janeway", "text": "Al cinema.\nNel 1947 dal suo \"bestseller\" \"Daisy Kenyon\" il regista Otto Preminger trasse il film \"L'amante immortale\" con Joan Crawford ed Henry Fonda."}
{"id": "6215760", "revid": "124123", "url": "https://it.wikipedia.org/wiki?curid=6215760", "title": "Willem van Mieris", "text": "Biografia.\nFiglio del pittore Frans van Mieris il Vecchio, di cui fu allievo e pupillo insieme al fratello Jan. Attivo nella citt\u00e0 natale, fu membro della Corporazione di San Luca. Il figlio Frans ne segu\u00ec le orme, divenendo anch'egli pittore."}
{"id": "6215761", "revid": "767487", "url": "https://it.wikipedia.org/wiki?curid=6215761", "title": "Daniils Ulimba\u0161evs", "text": "Carriera.\nClub.\nNella stagione 2010-2011 \u00e8 stato tesserato dalla societ\u00e0 italiana del , che lo aveva acquistato dal , e con la quale disputa una sola partita del campionato di Lega Pro Seconda Divisione, ossia l'incontro della 29\u00aa giornata di campionato nella sconfitta casalinga per 1-2 contro il Catanzaro; suo \u00e8 il gol della propria squadra, segnato al 40', mentre al 56' lascia il campo in favore di Christian Ruscio.\nNel 2012 si trasferisce in Svezia, giocando 2 partite in Division 1 (terza divisione) con l'. Nello stesso anno si trasferisce poi allo , nella massima serie lettone, categoria che mantiene anche quando milita con , e ; con quest'ultima squadra, con cui vince anche un campionato, debutta in ambito internazionale giocando 2 partite nei turni preliminari di Champions League. Nel 2015 fa ritorno allo Spartaks, con cui gioca 6 partite internazionali in due stagioni (4 presenze nei preliminari di Europa League nella stagione 2015-2016 e 2 presenze ed una rete nei preliminari di Europa League nella stagione 2016-2017) e vince il secondo campionato lettone della sua carriera.\nNazionale.\nNel biennio 2013-2014 ha giocato 7 partite con la Nazionale Under-21, prendendo parte alle qualificazioni per l'Europeo di categoria, nelle quali disputa 5 incontri.\nNel 2015 viene convocato per la prima volta in Nazionale maggiore, restando in panchina nella partita di qualificazione agli Europei del 2016 persa per 2-0 in casa contro i Paesi Bassi."}
{"id": "6215762", "revid": "287204", "url": "https://it.wikipedia.org/wiki?curid=6215762", "title": "Daniils Ulimbasevs", "text": ""}
{"id": "6215763", "revid": "104458", "url": "https://it.wikipedia.org/wiki?curid=6215763", "title": "Simen Hegstad Kr\u00fcger", "text": "Biografia.\nIn Coppa del Mondo ha esordito il 16 marzo 2013 a Oslo (43\u00b0) e ha ottenuto la prima vittoria, nonch\u00e9 primo podio, il 22 gennaio 2017 a Ulricehamn. Alla sua prima esperienza olimpica, , ha conquistato la medaglia d'oro nell'inseguimento e nella staffetta e quella d'argento nella 15 km; l'anno dopo ai Mondiali di Seefeld in Tirol 2019, suo esordio iridato, \u00e8 stato 5\u00ba nella 50 km, mentre a quelli di Oberstdorf 2021 ha vinto la medaglia d'argento nell'inseguimento e nella 15 km e quella di bronzo nella 50 km. Ai XXIV Giochi olimpici invernali di ha vinto la medaglia di bronzo nella 50 km.\nPalmar\u00e8s.\nCoppa del Mondo.\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nMS = partenza in linea\nTL = tecnica libera"}
{"id": "6215764", "revid": "287204", "url": "https://it.wikipedia.org/wiki?curid=6215764", "title": "Simen Hegstad Kruger", "text": ""}
{"id": "6215765", "revid": "300067", "url": "https://it.wikipedia.org/wiki?curid=6215765", "title": "Annamaria Tonini", "text": "Carriera.\nHa giocato in Serie A fra il 1948 e il 1952, con l'Indomita Roma, squadra allenata da Aldo Giordani e Muzio Toti, e unica compagine femminile romana ad aver vinto sino ai giorni nostri un campionato italiano di basket, quello del 1948-1949. \nGiocava come playmaker; .\nHa partecipato a trasferte internazionali con la squadra, in particolare in Jugoslavia, a Belgrado."}
{"id": "6215766", "revid": "104458", "url": "https://it.wikipedia.org/wiki?curid=6215766", "title": "Simen Hegstad Krueger", "text": ""}
{"id": "6215771", "revid": "1696163", "url": "https://it.wikipedia.org/wiki?curid=6215771", "title": "Fosso Rinonico", "text": "Il Fosso Rinonico (oppure con il nome di Fosso arnonico) era un vasto sistema difensivo approntato a pi\u00f9 riprese dalla Repubblica di Pisa per difendersi da eventuali attacchi provenienti dall'interno della Toscana.\nSull'esatta collocazione del fosso, andato distrutto dopo l'annessione di Pisa alla Repubblica di Firenze e quindi al Granducato di Toscana, gli storici ancora si interrogano.\nSicuramente attraversava Fornacette e si dirigeva verso sud, probabilmente girando poi verso ovest prima della localit\u00e0 di Lavaiano di Lari, forse nei pressi di Gello di Lavaiano. \nLungo il fosso la citt\u00e0 di Pisa aveva costruito varie fortificazioni, palizzate, terrapieni, aree di esondazione da riempire in caso di bisogno con le acque dell'Arno, fiume che scorre nei pressi di Fornacette.\nNei pressi del fosso Rinonico fu combattuta il 28 luglio 1364 la Battaglia di Cascina, resa celebre come soggetto di una committenza ricevuta da Michelangelo per la decorazione di Palazzo Vecchio a Firenze.\nAlla localit\u00e0 di Rinonico \u00e8 legata la figura di Bartolomeo da Rinonico."}
{"id": "6215776", "revid": "287204", "url": "https://it.wikipedia.org/wiki?curid=6215776", "title": "Niederonz", "text": ""}
{"id": "6215777", "revid": "104458", "url": "https://it.wikipedia.org/wiki?curid=6215777", "title": "Niederoenz", "text": ""}
{"id": "6215781", "revid": "599013", "url": "https://it.wikipedia.org/wiki?curid=6215781", "title": "Juan Ferreri", "text": "Carriera.\nClub.\nHa iniziato la carriera in Uruguay, giocando in massima serie con il dal 1991 (anno in cui vince anche un campionato) al 1994, anno nel quale si trasferisce agli scozzesi del , formazione di prima divisione, campionato nel quale gioca una sola partita prima di tornare in patria al Defensor, con cui milita nuovamente dal 1995 al 1996.\nNel 1996 si trasferisce in Spagna all', formazione di Segunda Divisi\u00f3n B, la terza divisione iberica; nel corso della stagione 1996-1997 gioca 6 partite, per poi trasferirsi a stagione in corso al , formazione della seconda divisione del Paese sudamericano, con la quale vincendo il campionato ottiene la promozione in prima divisione. A fine stagione lascia il Cile per tornare nuovamente in patria al Defensor, con cui dal 1998 al 1999 milita nuovamente nella massima serie uruguaiana. Nel 2000 si trasferisce in Cina: inizialmente si accasa al , con la cui maglia mette a segno 3 reti in 15 presenze nella prima divisione del Paese asiatico; nella medesima stagione va poi a giocare prima al (7 presenze senza reti in prima divisione) e successivamente al Sichuan Mianyang, con cui nel 2001 segna 2 reti in 11 presenze nella seconda divisione cinese; sempre nel 2001 torna poi in patria, totalizzando 12 presenze col . Nel 2002 torna per la quarta volta al Defensor, con cui gioca altre 15 partite in massima serie. Torna poi per la terza volta in carriera in Europa, trasferendosi in Italia: trascorre infatti la prima parte della stagione 2002-2003 nella , con cui gioca 11 partite nel campionato di Serie C1. Termina la stagione nella prima divisione uruguaiana col , con cui gioca 3 partite. Nel 2003 gioca nel medesimo campionato, prima col e poi col River Plate Montevideo, con cui disputa rispettivamente 10 e 15 partite.\nDopo un secondo periodo in Cina (27 presenze e 7 reti in seconda divisione col Dongguan Dongcheng nel 2004), nel 2005 gioca nella seconda divisione uruguaiana col , che lo cede poi al , dove rimane fino al 2006 mettendo a segno 2 reti in 15 incontri in prima divisione. Tra il 2006 ed il 2007 gioca invece nuovamente nel Bella Vista, raccogliendovi 31 presenze. Nel 2007 torna poi al Rampla Juniors, che lo cede nuovamente al Bella Vista a stagione in corso: nella stagione 2007-2008 gioca 14 partite di prima divisione con ciascuna di queste due formazioni. Nella stagione 2008-2009, la sua ultima da professionista, gioca inizialmente nel (7 presenze ed una rete in massima serie) e successivamente nell', con cui termina la carriera segnando un gol in 18 apparizioni nella seconda divisione uruguaiana.\nNazionale.\nHa esordito in Nazionale nel 1993, giocandovi poi la sua seconda e ultima partita nel 1998."}
{"id": "6215784", "revid": "1379117", "url": "https://it.wikipedia.org/wiki?curid=6215784", "title": "Medibank International", "text": ""}
{"id": "6215785", "revid": "85136478", "url": "https://it.wikipedia.org/wiki?curid=6215785", "title": "Juan Francisco Ferreri Samuel", "text": ""}
{"id": "6215786", "revid": "85136480", "url": "https://it.wikipedia.org/wiki?curid=6215786", "title": "Juan Francisco Ferreri", "text": ""}
{"id": "6215799", "revid": "15756", "url": "https://it.wikipedia.org/wiki?curid=6215799", "title": "East Aurora", "text": "East Aurora \u00e8 un villaggio della contea di Erie nello Stato di New York, negli Stati Uniti, a sud-est di Buffalo. Si trova nella parte orientale della citt\u00e0 di Aurora. La popolazione del villaggio era di al censimento del 2020. Fa parte dell'area statistica metropolitana di Buffalo-Niagara Falls. Nel 2015, East Aurora \u00e8 stata valutata da Niche come la terza citt\u00e0 migliore per crescere una famiglia nello Stato di New York. Secondo il National Council of Home Safety and Security, \u00e8 anche tra i posti pi\u00f9 sicuri in cui vivere nello Stato di New York (1\u00ba posto, 2018).\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nIl villaggio fu fondato nel 1804 e incorporato nel 1874.\nPrima di diventare presidente degli Stati Uniti, Millard Fillmore visse a East Aurora con sua moglie Abigail dal 1826 al 1830. La casa che costru\u00ec nei dintorni all'inizio della sua carriera politica \u00e8 attualmente gestita dall'Aurora Historical Society. La struttura, risalente al 1825, \u00e8 stata restaurata in quel periodo e sono presenti anche alcuni dei mobili originali appartenenti a Fillmore, nonch\u00e9 oggetti degli anni presidenziali di Fillmore. La casa si trova attualmente in 24 Shearer Avenue nel villaggio di East Aurora.\nAnche il fondatore del Movimento Roycroft, Elbert Hubbard, visse l\u00ec durante la fine del XX secolo. Hubbard e sua moglie morirono a bordo della RMS \"Lusitania\" nel 1915. Uno dei monumenti pi\u00f9 famosi della citt\u00e0, il Roycroft Inn, era una tipografia di propriet\u00e0 di Hubbard, che venne convertita in locanda nel 1905 per accogliere l'afflusso di visitatori famosi attratti dalle idee di Hubbard, cos\u00ec come i libri, i mobili in stile missionario e gli oggetti in metallo prodotti dai 500 artigiani della Roycroft nel campus di South Grove Street Roycroft. Il Roycroft Campus ha ottenuto lo status di monumento nazionale nel 1986. Il Roycroft Inn \u00e8 stato riaperto nel giugno 1995 grazie al sostegno della Margaret L. Wendt Foundation. La locanda \u00e8 stata completamente restaurata ed \u00e8 aperta al pubblico per ristorazione e pernottamento. L'Elbert Hubbard Museum su Oakwood Avenue presenta una vasta collezione di libri della Roycroft e pezzi di Arts &amp; Crafts.\nEast Aurora \u00e8 anche il luogo di nascita e sede della Fisher-Price. Dal 1987 al 2007 il villaggio e il Toy Town Museum (un'organizzazione indipendente senza scopo di lucro situata nel campus della Fisher-Price) hanno tenuto il Toyfest Festival, che includeva la sfilata della Toyfest con repliche giganti di classici giocattoli della Fisher Price. L'evento di tre giorni si svolgeva solitamente all'Hamlin Park e comprendeva un parco divertimenti, attrazioni circensi e un'area giochi della Fisher-Price dove i bambini potevano giocare con una variet\u00e0 di giocattoli.\nIn citt\u00e0 visse il primo proprietario dei Buffalo Sabres, Seymour H. Knox III. La Knox Estates, ora conosciuta come Knox Farm, \u00e8 un parco statale di New York di 633 acri (2,56 km\u00b2). Si trova al confine nord-ovest del villaggio.\nAd East Aurora si trova la sede principale della Moog Inc. Moog \u00e8 un'azienda specializzata nella progettazione e produzione di controlli di movimento e fluidi e sistemi di controllo per applicazioni nei settori aerospaziale, della difesa, industriale e dei dispositivi medici. L'azienda opera in tre settori: controlli aerei, controlli spaziali e di difesa e sistemi industriali.\nLa Millard Fillmore House, la George and Gladys Scheidemantel House e il Roycroft Campus fanno parte del National Register of Historic Places. La famiglia Adams furono i primi coloni a rimanere un inverno ad East Aurora nel 1804 e la fattoria di famiglia si trova ancora oggi su Olean Road.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "6215800", "revid": "580", "url": "https://it.wikipedia.org/wiki?curid=6215800", "title": "Federico Borgna", "text": "\u00c8 il primo cittadino non vedente nella storia della Repubblica Italiana a essere eletto alla carica di sindaco di un comune capoluogo di provincia.\nBiografia.\nAll'et\u00e0 di 12 anni gli viene diagnosticata una retinite che lo conduce dapprima all'ipovisione e, entro il 2006, alla completa cecit\u00e0.\nDopo il diploma di maturit\u00e0 scientifica, si laurea in giurisprudenza presso l'universit\u00e0 degli Studi di Torino. A seguito di un praticantato biennale (2000-2001) in uno studio legale, intraprende la professione di promotore finanziario; parallelamente ricopre incarichi a livello regionale e nazionale in seno all'Unione italiana dei ciechi e degli ipovedenti e svolge attivit\u00e0 di conferenziere sul tema del proprio handicap.\nCarriera politica.\nPrimi incarichi.\nNel 2009 assolve il suo primo incarico politico, venendo eletto consigliere comunale e nominato assessore con delega al patrimonio, bilancio, tributi e politiche sociali del comune di Bernezzo.\nSindaco di Cuneo.\nNel 2012 si candida alle elezioni amministrative per la carica di sindaco della citt\u00e0 di Cuneo, sostenuto da una coalizione centrista (con alcuni elementi di centro-sinistra, tra i quali il primo cittadino uscente Alberto Valmaggia, insoddisfatti della candidatura emersa dalle primarie di tale coalizione): le liste civiche \"Cuneo Solidale\", \"Democratici per Cuneo\", \"Centro\" e \"Cuneo Pi\u00f9\" e il partito dell'UDC (a sua volta presentatosi con una lista congiunta a un movimento civico).\nAl primo turno del 6 maggio ottiene 10 623 voti (pari al 36,16% del totale), accedendo al ballottaggio contro il candidato di centrosinistra Pierluigi Garelli; il 21 maggio, in occasione del secondo turno, vince la consultazione con 13 910 voti (pari al 59,88%). Si tratta del primo sindaco della citt\u00e0 di Cuneo dal 1995 a non essere eletto nell'area di centro-sinistra.\nIn vista del turno elettorale del 2017 Borgna si ricandida col sostegno di una coalizione maggiormente composita: alle liste civiche \"Cuneo Solidale Democratica\", \"Centro per Cuneo\" e \"Crescere Insieme\" (che assorbe anche l'UDC) si affiancano il Partito Democratico e i Moderati. Gi\u00e0 al primo turno dell'11 giugno i comizi elettorali lo riconfermano a capo del municipio cuneese con poco meno del 60% dei suffragi (15 400 voti individuali), mentre gli avversari non superano il 15%.\nPresidente della Provincia di Cuneo.\nIl 13 ottobre 2014 viene eletto (in qualit\u00e0 di unico candidato) presidente della provincia di Cuneo. Si tratta del primo presidente nella storia della provincia cuneese a essere eletto a suffragio indiretto tra sindaci e consiglieri comunali, in ottemperanza alla trasformazione dell'ente provinciale in ente territoriale di secondo livello decretata dalla cosiddetta \"Riforma Delrio\"."}
{"id": "6215802", "revid": "599013", "url": "https://it.wikipedia.org/wiki?curid=6215802", "title": "Eljif Elmas", "text": "Caratteristiche tecniche.\nDi ruolo centrocampista, pu\u00f2 giocare in tutte le posizioni della mediana, oltre che da trequartista, esterno di centrocampo e ala. Dotato di ottima tecnica, agilit\u00e0 e progressione, risulta molto bravo sia negli inserimenti che in fase di interdizione. Il suo piede preferito \u00e8 il destro ma sa utilizzare anche il sinistro.\nCarriera.\nClub.\nGli esordi.\nEsordisce nella massima serie macedone con il nella stagione 2015-2016 a 17 anni, disputando 11 incontri e segnando un solo gol. Nella seguente stagione gioca titolare, ottenendo 33 presenze in campionato e due nelle competizioni internazionali. Tale annata \u00e8 fruttuosa anche dal punto di vista realizzativo: sono 7 le reti totali, di cui 6 in campionato e una in Europa League.\nIl 28 luglio 2017 viene ingaggiato dal . Complici alcuni problemi legati al tesseramento del giocatore, esordisce in S\u00fcper Lig soltanto sei mesi dopo il suo acquisto, il 28 gennaio 2018, contro il (1-1). Chiude la prima stagione in Turchia con solo 7 presenze complessive. Nell'annata 2018-2019 diventa una pedina importante del centrocampo della squadra; disputa 40 presenze complessive, condite da 4 gol, ottenendo e confermando il posto da titolare sia con l'allenatore Phillip Cocu che con i subentrati Erwin Koeman e Ersun Yanal.\nNapoli.\nIl 24 luglio 2019 il ufficializza il suo acquisto per 16 milioni di euro pi\u00f9 bonus. Il calciatore firma un contratto quinquennale con i partenopei e decide di indossare la maglia numero 12. Esordisce con gli azzurri il 24 agosto contro la subentrando al 72\u00ba minuto ad Allan, match poi vinto per 3-4 ai danni dei gigliati. Il 14 settembre gioca la prima da titolare nella sfida interna con la . Il 17 settembre esordisce in Champions League nel match casalingo vinto per 2-0 contro il . Il 3 febbraio 2020 segna il suo primo gol con la maglia partenopea nella sfida esterna contro la Sampdoria terminata 2-4 per gli azzurri. Il 17 giugno 2020 vince la Coppa Italia, primo trofeo assoluto in carriera.\nIl 27 settembre 2020, alla seconda giornata del campionato di Serie A 2020-2021, realizza una rete nella vittoria per 6-0 contro il . Il 20 gennaio 2021 debutta in Supercoppa italiana contro la Juventus, nella partita persa dai campani. Otto giorni dopo sigla, invece, la sua prima marcatura in Coppa Italia, durante i quarti di finale vinti per 4-2 contro lo . Utilizzato principalmente come riserva dall'allenatore Gennaro Gattuso, in stagione colleziona 44 presenze e 3 reti.\nNella stagione successiva, con Luciano Spalletti in panchina, viene usato frequentemente come sostituto. Nella fase a gironi dell'Europa League, segna 4 reti, tra cui il momentaneo vantaggio contro lo Spartak Mosca nel mese di ottobre in 12 secondi, il gol pi\u00f9 veloce di una squadra italiana nella competizione, ma la squadra azzurra perde 2-3. Il 9 dicembre 2021, nell'ultima gara della fase a gironi contro il Leicester (3-2), realizza la sua prima doppietta con il Napoli, che permette di vincere la partita e di passare il girone mentre 10 giorni dopo decide con una sua rete al quinto minuto di gioco lo scontro diretto in casa del Milan.\nNazionale.\nDopo aver giocato con tutte le nazionali giovanili, l'11 giugno 2017 ha esordito con la nazionale maggiore nella sfida persa contro la (2-1) e valevole per le qualificazioni al campionato mondiale di calcio 2018. Il 21 marzo 2019 realizza la sua prima doppietta, nonch\u00e9 i suoi primi gol, in nazionale nella vittoria per 3-1 ai danni della , valida per le qualificazioni al campionato europeo di calcio 2020.\nIl 31 marzo 2021 segna uno dei due gol con cui la Macedonia del Nord batte 2-1 la Germania, match valido per la terza giornata delle qualificazioni europee al . Per i tedeschi \u00e8 soltanto la terza sconfitta in 87 anni nelle qualificazioni mondiali (le prime due erano arrivate contro il nel 1985 e l' nel 2001). Partecipa poi al , dove gioca le 3 del girone, al termine delle quali la Macedonia del Nord viene eliminata al primo turno con 3 sconfitte. Il 14 novembre 2021, grazie a una sua doppietta, la nazionale macedone vince per 3-1 contro l' e centra il primo storico accesso agli spareggi per il mondiale.\nStatistiche.\nPresenze e reti nei club.\n\"Statistiche aggiornate al 17 gennaio 2022.\""}
{"id": "6215809", "revid": "1005847", "url": "https://it.wikipedia.org/wiki?curid=6215809", "title": "Aree di governo locale della Papua Nuova Guinea", "text": ""}
{"id": "6215823", "revid": "628767", "url": "https://it.wikipedia.org/wiki?curid=6215823", "title": "Foreste montane del Monte Camerun e di Bioko", "text": "Le foreste montane del Monte Camerun e di Bioko sono un'ecoregione dell'ecozona afrotropicale, definita dal WWF (codice ecoregione: AT0121), che si estende sulle alture dell'isola di Bioko, in Guinea Equatoriale, e del monte Camerun, in Camerun.\nLa regione forma, assieme alla ecoregione delle foreste degli altopiani del Camerun, l'ecoregione globale denominata foreste dell'altopiano del Camerun, inclusa nella lista Global 200.\nTerritorio.\nQuesta ecoregione \u00e8 situata in una catena vulcanica che si allunga verso nord-est lungo il confine tra Camerun e Nigeria, e verso sud-ovest nelle isole di S\u00e3o Tom\u00e9, Pr\u00edncipe, Annob\u00f3n e Bioko. Con i suoi 4095\u00a0m di altezza, il monte Camerun \u00e8 la vetta pi\u00f9 elevata della regione. All'ecoregione appartengono solamente le zone di alta quota del monte Camerun e di Bioko, ma sul versante volto a sud-ovest del monte Camerun le forti precipitazioni e la nuvolosit\u00e0 intensa fanno s\u00ec che la vegetazione montana si sviluppi a partire dai 500\u00a0m. Rispetto agli altri della regione, il monte Camerun e Bioko sono vulcani recenti. Dei due, il monte Camerun \u00e8 l'unico ancora attivo: le sue ultime eruzioni risalgono al 1982 e al 1999. L'Etinde, sul versante sud-occidentale del monte Camerun, \u00e8 un picco vulcanico pi\u00f9 antico e inattivo. I versanti sud-occidentale sia del monte Camerun che di Bioko sperimentano una stagione delle piogge virtualmente continua, con valori pluviometrici che in alcune localit\u00e0 possono raggiungere i 10.000\u00a0mm annui e un clima tropicale ad altitudini inferiori. Al contrario, sui fianchi settentrionale e orientale del monte Camerun non piove quasi mai. Complessivamente, tuttavia, l'ecoregione riceve oltre 3500\u00a0mm di pioggia all'anno. Salendo di quota la piovosit\u00e0 generalmente decresce, e sulla sommit\u00e0 del monte Camerun cadono meno di 2000\u00a0mm di pioggia all'anno. Alla base della montagna, le temperature medie sono dell'ordine dei 25,5-27\u00a0\u00b0C, e possono raggiungere i 32-35\u00a0\u00b0C durante i mesi pi\u00f9 caldi (marzo e aprile). Le temperature diminuiscono al tasso di circa 1\u00a0\u00b0C ogni 150 m.\nFlora.\nLa variet\u00e0 della vegetazione all'interno dell'ecoregione \u00e8 influenzata da un certo numero di fattori, come l'altitudine e il clima. A Bioko, si incontrano tre distinte aree di foresta montana al di sopra dei 1500\u00a0m: sul Pico Basil\u00e9 (3011\u00a0m), sulla Gran Caldera de Luba (2261\u00a0m) e sul Pico Biao (2009\u00a0m). Queste foreste montane presentano una volta aperta e sono caratterizzate da \"Schefflera abyssinica\", \"S. mannii\", \"Prunus africana\" e \"Nuxia congesta\". Sul monte Camerun, la foresta montana si estende tra i 1675 e i 2200\u20132400\u00a0m di altitudine. Questa sfuma pian piano in una boscaglia di altitudine che cede il passo, man mano che si sale, a una comunit\u00e0 di vegetazione subalpina e infine alla nuda roccia. Le pendici ben drenate formate dalla lava porosa supportano prati di erbe spinose e carici, tra cui \"Pennisetum monostigma\", \"Swertia abyssinica\", \"Myrica humilis\" e \"Agauria salicifolia\". Sui campi di lava al di sopra dei 2000\u00a0m si sviluppano orchidee come \"Brownleea parviflora\" e \"Holothrix tridentata\", oltre ad altre piante erbacee. Le praterie subalpine si sviluppano a partire dai circa 2000\u20132200\u00a0m sul monte Camerun e dai 2500\u00a0m a Bioko. Tra la vegetazione caratteristica di questa zona figurano \"Andropogon amethystinus\", \"Deschampsia mildbraedii\", \"Agrostis mannii\", \"Koeleria cristata\" e \"Bulbostylis erratica\". Complessivamente, almeno 42 specie e tre generi di vegetali sono rigorosamente endemici e altre 50 specie quasi endemiche del monte Camerun.\nFauna.\nSul monte Camerun sono state censite oltre 370 specie di uccelli, due di queste presenti solamente qui: il francolino del Camerun (\"Pternistis camerunensis\") e lo speirope del Camerun (\"Zosterops melanocephalus\"). Tra le altre specie ricordiamo la nettarinia di Ursula (\"Cinnyris ursulae\"), la rondine serrata montana (\"Psalidoprocne fuliginosa\"), il picatarte collogrigio (\"Picathartes oreas\") e lo speirope di Fernando P\u00f3 (\"Zosterops brunneus\"), endemico di Bioko. Tra i mammiferi, sono endemici dell'ecoregione solamente il toporagno \"Sylvisorex morio\" e il topo dal pelo a spazzola \"Lophuromys roseveari\", mentre quasi endemico \u00e8 il topo dal pelo soffice del Camerun (\"Praomys morio\"); tra le altre specie presenti ricordiamo il cercopiteco dalle orecchie rosse (\"Cercopithecus erythrotis\"), il cercopiteco di Preuss (\"Cercopithecus preussi\"), il colobo nero (\"Colobus satanas\", presente, entro questa ecoregione, solo a Bioko), il drillo (\"Mandrillus leucophaeus\"), il toporagno unno (\"Crocidura attila\"), il topo arrampicatore del Camerun (\"Dendromus oreas\") e il toporagno murino di Eisentraut (\"Myosorex eisentrauti\", endemico di Bioko). Sebbene l'erpetofauna dell'ecoregione sia molto varia, \u00e8 endemica solamente una specie di anfibio, il rospo \"Werneria preussi\". Quasi endemici, invece, sono un altri due rospi, \"Didynamipus sjostedti\" e \"Werneria tandyi\", e la rana \"Arthroleptis bivittatus\". Tra i rettili quasi endemici vi sono il camaleonte montano del Camerun (\"Trioceros montium\") e lo scinco a cinque dita di Sj\u00f6stedt (\"Lacertaspis gemmiventris\"). Sul monte Camerun vivono inoltre moltissime farfalle, tra cui l'endemica \"Charaxes musakensis\".\nConservazione.\nLa foresta del monte Camerun \u00e8 minacciata, specialmente lungo le sue pendici inferiori, dalla conversione in terreni agricoli e dalla produzione di legname, e non gode per la maggior parte di nessun tipo di protezione. A Bioko, alcune aree sono protette entro i confini della riserva scientifica della Caldera di Luba."}
{"id": "6215826", "revid": "599013", "url": "https://it.wikipedia.org/wiki?curid=6215826", "title": "Matthew Guillaumier", "text": "Carriera.\nClub.\nHa esordito nella massima serie maltese con il St. Andrews, giocandoci poi anche con il , club con il quale nella stagione 2016-2017 ha anche giocato 5 partite nei turni preliminari di Europa League.\nNel 2020 si \u00e8 trasferito all', con il quale ha conquistato nella stessa stagione il campionato ed il titolo di calciatore maltese dell'anno.\nIl 31 gennaio 2022 viene ceduto in prestito al .\nNazionale.\nHa partecipato all'Europeo Under-17 e all'Europeo Under-19. Nel 2015 esordisce con l'Under-21 disputando partite valide per le qualificazioni all'Europeo di questa categoria. Ha esordito nella nazionale maggiore il 23 marzo 2019 contro le Isole F\u00e6r \u00d8er, ed ha siglato la sua prima marcatura il 17 novembre 2020 sempre contro lo stesso avversario."}
{"id": "6215827", "revid": "599013", "url": "https://it.wikipedia.org/wiki?curid=6215827", "title": "Joseph Mbong", "text": "Carriera.\nClub.\nMuove i suoi primi passi nelle giovanili dell'. Il 29 luglio 2020 si accorda con l'.\nNazionale.\nEsordisce in nazionale il 29 maggio 2018 contro l'Armenia in amichevole, subentrando al 76' al posto di Steve Pisani.\nStatistiche.\nPresenze e reti nei club.\n\"Statistiche aggiornate al 6 marzo 2021.\""}
{"id": "6215828", "revid": "85137351", "url": "https://it.wikipedia.org/wiki?curid=6215828", "title": "Joseph Essien Mbong", "text": ""}
{"id": "6215829", "revid": "599013", "url": "https://it.wikipedia.org/wiki?curid=6215829", "title": "Jurgen Degabriele", "text": "Carriera.\nClub.\nGioca nella massima serie maltese con l'Hibernians.\nNazionale.\nNel 2015 esordisce con la Nazionale Under-21 disputando partite valide per le qualificazioni all'Europeo di categoria."}
{"id": "6215830", "revid": "1442080", "url": "https://it.wikipedia.org/wiki?curid=6215830", "title": "Holochelus aequinoctialis", "text": "Holochelus aequinoctialis () \u00e8 un coleottero appartenente alla famiglia Scarabaeidae. \nDescrizione.\nAdulto.\n\"H. aequinoctialis\" si presenta come un coleottero di medie dimensioni. \u00c8 caratterizzato da un corpo tozzo, dal color marrone-rossiccio e da una pubescenza piuttosto densa in prossimit\u00e0 del torace.\nLarva.\nLe larve si presentano come vermi bianchi dalla forma a \"C\". Sono dotate di testa e zampe sclerificate e lungo i fianchi presentano una fila di forellini chitinosi che servono all'insetto per respirare sotto terra."}
{"id": "6215842", "revid": "599013", "url": "https://it.wikipedia.org/wiki?curid=6215842", "title": "Luke Montebello", "text": "Carriera.\nClub.\nHa giocato nella massima serie maltese con Valletta, Zebbug Rangers, Tarxien Rainbows e Pembroke Athleta.\nNazionale.\nNel 2015 esordisce con la Nazionale Under-21 disputando partite valide per le qualificazioni all'Europeo di categoria."}
{"id": "6215843", "revid": "767487", "url": "https://it.wikipedia.org/wiki?curid=6215843", "title": "Distretto di Chuadanga", "text": "Il distretto di Chuadanga \u00e8 un distretto del Bangladesh situato nella divisione di Khulna. Si estende su una superficie di 1.174,10\u00a0km\u00b2 e conta una popolazione di 1.129.015 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215844", "revid": "110157", "url": "https://it.wikipedia.org/wiki?curid=6215844", "title": "Distretto di Jhenaidah", "text": "Il distretto di Jhenaidah \u00e8 un distretto del Bangladesh situato nella divisione di Khulna. Si estende su una superficie di 1964,77\u00a0km\u00b2 e conta una popolazione di 1771.304 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215845", "revid": "767487", "url": "https://it.wikipedia.org/wiki?curid=6215845", "title": "Distretto di Khulna", "text": "Il distretto di Khulna \u00e8 un distretto del Bangladesh situato nella divisione di Khulna. Si estende su una superficie di 4394,45\u00a0km\u00b2 e conta una popolazione di 2.318.527 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215846", "revid": "2128848", "url": "https://it.wikipedia.org/wiki?curid=6215846", "title": "Distretto di Magura", "text": "Il distretto di Magura \u00e8 un distretto del Bangladesh situato nella divisione di Khulna. Si estende su una superficie di 1.048,61\u00a0km\u00b2 e conta una popolazione 918.419 di abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215847", "revid": "767487", "url": "https://it.wikipedia.org/wiki?curid=6215847", "title": "Distretto di Meherpur", "text": "Il distretto di Meherpur \u00e8 un distretto del Bangladesh situato nella divisione di Khulna. Si estende su una superficie di 716,08\u00a0km\u00b2 e conta una popolazione di 655.392 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215849", "revid": "767487", "url": "https://it.wikipedia.org/wiki?curid=6215849", "title": "Distretto di Narail", "text": "Il distretto di Narail \u00e8 un distretto del Bangladesh situato nella divisione di Khulna. Si estende su una superficie di 990,23\u00a0km\u00b2 e conta una popolazione di 721.668 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215850", "revid": "287204", "url": "https://it.wikipedia.org/wiki?curid=6215850", "title": "Distretto di Satkhira", "text": "Il distretto di Satkhira \u00e8 un distretto del Bangladesh situato nella divisione di Khulna. Si estende su una superficie di 3.817,29\u00a0km\u00b2 e conta una popolazione di 1.985.959 abitanti . \nSuddivisioni amministrative.\nIl distretto si suddivide nei seguenti sottodistretti (\"upazila\"):"}
{"id": "6215860", "revid": "116029043", "url": "https://it.wikipedia.org/wiki?curid=6215860", "title": "Alamdanga", "text": "Alamdanga \u00e8 un sottodistretto (\"upazila\") del Bangladesh situato nel distretto di Chuadanga, divisione di Khulna. Si estende su una superficie di 360,40\u00a0km\u00b2 e conta una popolazione di 345.922 abitanti . "}
{"id": "6215862", "revid": "116029049", "url": "https://it.wikipedia.org/wiki?curid=6215862", "title": "Chuadanga Sadar", "text": "Chuadanga Sadar \u00e8 un sottodistretto (\"upazila\") del Bangladesh situato nel distretto di Chuadanga, divisione di Khulna. Si estende su una superficie di 289,59\u00a0km\u00b2 e conta una popolazione di 313.935 abitanti . "}
{"id": "6215864", "revid": "1543377", "url": "https://it.wikipedia.org/wiki?curid=6215864", "title": "European VLBI Network", "text": "L\u2019European VLBI Network ( EVN ) \u00e8 un consorzio costituito dai maggiori istituti europei di radioastronomia. Nata nel 1980, la rete EVN \u00e8 cresciuta sino ad includere 9 istituti con 12 radiotelescopi in 8 paesi dell'Europa occidentale, ed ulteriori istituti con i propri telescopi associati in Italia, Polonia, Russia, Ucraina, Cina e Sud Africa. La rete EVN pu\u00f2 essere collegata ai 7 radiotelescopi della rete interferometrica MERLIN del Jodrell Bank nel Regno Unito ed al Very Long Baseline Array (VLBA) negli Stati Uniti creando cos\u00ec una \"rete globale\". Nel 1993 \u00e8 stato costituito il Joint Institute for VLBI in Europe (JIVE), con la \"fondazione per la ricerca in Astronomia\" di Dwingeloo, Paesi Bassi, in qualit\u00e0 di istituto ospitante. Fornir\u00e0 agli utenti supporto scientifico e facilitazioni \"correlative\". Il VLBI raggiunge un'altissima risoluzione angolare ed \u00e8 una tecnica interdisciplinare che spazia dalla visualizzazione (\"imaging\") di sorgenti radio extragalattiche, alla geodesia ed all'astrometria.\nTelescopi rete EVN.\nLa rete EVN \u00e8 costituita da 21 telescopi:\nLa rete EVN \u00e8 spesso collegata ai 7 elementi interferometrici MERLIN del Jodrell Bank. Pu\u00f2 essere connessa anche al Very Long Baseline Array (VLBA), Stati Uniti, costituendo una rete VLBI globale e raggiungendo una risoluzione sub-milliarcosecondi a frequenze superiori a 5\u00a0GHz.\ne-EVN.\nDal 2004, la rete EVN si sta aggiornando con interconnessioni internazionali in fibra ottica attraverso una tecnica nota come e-VLBI. Il progetto EXPReS \u00e8 stato sviluppato per consentire un flusso di dati dell'ordine di Gigabit al secondo (Gb/sec) attraverso il National Research Network e la rete di ricerca paneuropea G\u00c9ANT2, consentendo i primi esperimenti astronomici a seguito di questa tecnologia. Questo ha permesso ai ricercatori di effettuare osservazioni in \"follow-up\" di eventi transitori quali i brillamenti (flare) di raggi X binari, esplosioni di supernova e lampi di raggi gamma.\nGli obiettivi del progetto Expres sono di collegare fino a 16 dei radiotelescopi pi\u00f9 sensibili al mondo nei sei continenti all'elaboratore centrale della rete europea VLBI presso l'Istituto congiunto per VLBI in Europa (JIVE). Ulteriori ricerche del progetto sono volte a migliorare la \"connessioni dell'ultimo miglio\" e l'aggiornamento delle connessioni esistenti ai telescopi, l'aggiornamento della \"correlazione\" per elaborare sino a 16 flussi di dati da 1 Gbit / s ciascuno in tempo reale ed effettuare studi per il calcolo distribuito al fine di sostituire l'elaboratore dei dati centralizzato."}
{"id": "6215865", "revid": "116029063", "url": "https://it.wikipedia.org/wiki?curid=6215865", "title": "Jiban Nagar", "text": "Jiban Nagar \u00e8 un sottodistretto (\"upazila\") del Bangladesh situato nel distretto di Chuadanga, divisione di Khulna. Si estende su una superficie di 199,32\u00a0km\u00b2 e conta una popolazione di 179.581 abitanti . "}
{"id": "6215867", "revid": "116029059", "url": "https://it.wikipedia.org/wiki?curid=6215867", "title": "Damurhuda", "text": "Damurhuda \u00e8 un sottodistretto (\"upazila\") del Bangladesh situato nel distretto di Chuadanga, divisione di Khulna. Si estende su una superficie di 308,11\u00a0km\u00b2 e conta una popolazione di 289.577 abitanti . "}
{"id": "6215869", "revid": "116019432", "url": "https://it.wikipedia.org/wiki?curid=6215869", "title": "Jhenaidah Sadar", "text": "Jhenaidah Sadar \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 467,75\u00a0km\u00b2 e conta una popolazione di 455.932 abitanti . "}
{"id": "6215871", "revid": "116029105", "url": "https://it.wikipedia.org/wiki?curid=6215871", "title": "Maheshpur", "text": "Maheshpur \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 419,53\u00a0km\u00b2 e conta una popolazione di 332.514 abitanti . "}
{"id": "6215874", "revid": "116029091", "url": "https://it.wikipedia.org/wiki?curid=6215874", "title": "Kaliganj (Jhenaidah)", "text": "Kaliganj \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 310,16\u00a0km\u00b2 e conta una 282.366 popolazione di abitanti . "}
{"id": "6215876", "revid": "729019", "url": "https://it.wikipedia.org/wiki?curid=6215876", "title": "MP-412 REX", "text": "L'MP412 REX \u00e8 una pistola di origine russa del tipo rivoltella a doppia azione di calibro .357 Magnum. \u00c8 stata progettata per l'esportazione (il nome REX sta per Revolver Export ovvero \"Revolver per l'esportazione\"), ma non \u00e8 stata mai messa in produzione a causa della mancanza di un mercato di riferimento dove venderla. L'arma \u00e8 stata progettata dalla IZHMECH, l'azienda statale russa Izhevsk Mechanical Plant, che ha anche progettato e prodotto il Makarov PM, la nota piccola pistola semi-automatica.\nDescrizione.\nL'MP-412 ha un telaio basculante, piuttosto che il tamburo a ribaltamento laterale della maggior parte dei moderni revolver e una cornice di fondo composita costituita da acciaio e polimero.\nIl REX non \u00e8 mai entrato in piena produzione, probabilmente a causa della mancanza di interesse da parte del mercato. Ci\u00f2 pu\u00f2 essere dovuto al design break-azione che pu\u00f2 essere visto come sistema peggiore rispetto al pi\u00f9 moderno disegno a cilindro incernierato che \u00e8 intrinsecamente pi\u00f9 resistente, avendo un solido aggancio in alto invece di un chiavistello superiore.\nIl pi\u00f9 grande mercato potenziale di quest'arma, gli Stati Uniti, \u00e8 stato escluso per questo revolver, dato che l'arma \u00e8 fabbricata in Russia; Il presidente Bill Clinton ha firmato un accordo con il presidente russo Boris Eltsin nel 1990 che vieta volontariamente l'importazione di armi da fuoco dalla Russia agli Stati Uniti."}
{"id": "6215877", "revid": "116029095", "url": "https://it.wikipedia.org/wiki?curid=6215877", "title": "Kotchandpur", "text": "Kotchandpur \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 165,66\u00a0km\u00b2 e conta una popolazione di 141.121 abitanti . "}
{"id": "6215879", "revid": "116029114", "url": "https://it.wikipedia.org/wiki?curid=6215879", "title": "Shailkupa", "text": "Shailkupa \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 373,42\u00a0km\u00b2 e conta una popolazione di 361.648 abitanti . "}
{"id": "6215881", "revid": "116029083", "url": "https://it.wikipedia.org/wiki?curid=6215881", "title": "Harinakunda", "text": "Harinakunda \u00e8 un sottodistretto (\"upazila\") del Bangladesh situato nel distretto di Jhenaidah, divisione di Khulna. Si estende su una superficie di 227,19\u00a0km\u00b2 e conta una popolazione di 27.408 abitanti."}
{"id": "6215883", "revid": "116029162", "url": "https://it.wikipedia.org/wiki?curid=6215883", "title": "Terokhada", "text": "Terokhada \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 189,48\u00a0km\u00b2 e conta una popolazione di 116.709 abitanti . "}
{"id": "6215884", "revid": "116029125", "url": "https://it.wikipedia.org/wiki?curid=6215884", "title": "Batiaghata", "text": "Batiaghata \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 248,33\u00a0km\u00b2 e conta una popolazione di 171.691 abitanti . "}
{"id": "6215886", "revid": "116029130", "url": "https://it.wikipedia.org/wiki?curid=6215886", "title": "Dacope", "text": "Dacope \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 991,58\u00a0km\u00b2 e conta una popolazione di 152.316 abitanti . "}
{"id": "6215888", "revid": "116029138", "url": "https://it.wikipedia.org/wiki?curid=6215888", "title": "Dumuria", "text": "Dumuria \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 454,23\u00a0km\u00b2 e conta una popolazione di 305.675 abitanti . "}
{"id": "6215890", "revid": "116029133", "url": "https://it.wikipedia.org/wiki?curid=6215890", "title": "Dighalia", "text": "Dighalia \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 77,16\u00a0km\u00b2 e conta una popolazione di 115.585 abitanti . "}
{"id": "6215892", "revid": "116029142", "url": "https://it.wikipedia.org/wiki?curid=6215892", "title": "Koyra", "text": "Koyra \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 1,775\u00a0km\u00b2 e conta una popolazione di 193.931 abitanti . "}
{"id": "6215894", "revid": "116029149", "url": "https://it.wikipedia.org/wiki?curid=6215894", "title": "Paikgachha", "text": "Paikgachha \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 411,19\u00a0km\u00b2 e conta una popolazione di 247.983 abitanti . "}
{"id": "6215896", "revid": "116029155", "url": "https://it.wikipedia.org/wiki?curid=6215896", "title": "Phultala", "text": "Phultala \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 56,83\u00a0km\u00b2 e conta una popolazione di 83.881 abitanti . "}
{"id": "6215898", "revid": "729019", "url": "https://it.wikipedia.org/wiki?curid=6215898", "title": "Rupsa", "text": "Rupsa \u00e8 un sottodistretto (\"upazila\") del Bangladesh situato nel distretto di Khulna, divisione di Khulna. Si estende su una superficie di 120,15\u00a0km\u00b2 e conta una popolazione di 179.519 abitanti ."}
{"id": "6215904", "revid": "180559", "url": "https://it.wikipedia.org/wiki?curid=6215904", "title": "Magura Sadar", "text": "Magura Sadar \u00e8 un sottodistretto (\"upazila\") del Bangladesh situato nel distretto di Magura, divisione di Khulna. Si estende su una superficie di 406,5\u00a0km\u00b2 e conta una popolazione di 380.107 abitanti . "}
{"id": "6215906", "revid": "116029175", "url": "https://it.wikipedia.org/wiki?curid=6215906", "title": "Mohammadpur", "text": "Mohammadpur \u00e8 un sottodistretto (\"upazila\") del Bangladesh situato nel distretto di Magura, divisione di Khulna. Si estende su una superficie di 234,29\u00a0km\u00b2 e conta una popolazione di 207.905 abitanti . "}
{"id": "6215908", "revid": "116029179", "url": "https://it.wikipedia.org/wiki?curid=6215908", "title": "Shalikha", "text": "Shalikha \u00e8 un sottodistretto (\"upazila\") del Bangladesh situato nel distretto di Magura, divisione di Khulna. Si estende su una superficie di 228,64\u00a0km\u00b2 e conta una popolazione di 163.658 abitanti . "}
{"id": "6215910", "revid": "116029188", "url": "https://it.wikipedia.org/wiki?curid=6215910", "title": "Sreepur (Magura)", "text": "Sreepur \u00e8 un sottodistretto (\"upazila\") del Bangladesh situato nel distretto di Magura, divisione di Khulna. Si estende su una superficie di 179,18\u00a0km\u00b2 e conta una popolazione di 166.749 abitanti . "}
{"id": "6215912", "revid": "116029192", "url": "https://it.wikipedia.org/wiki?curid=6215912", "title": "Gangni", "text": "Gangni \u00e8 un sottodistretto (\"upazila\") del Bangladesh situato nel distretto di Meherpur, divisione di Khulna. Si estende su una superficie di 341,98\u00a0km\u00b2 e conta una popolazione di 299.607 abitanti . "}
{"id": "6215914", "revid": "116029199", "url": "https://it.wikipedia.org/wiki?curid=6215914", "title": "Meherpur Sadar", "text": "Meherpur Sadar \u00e8 un sottodistretto (\"upazila\") del Bangladesh situato nel distretto di Meherpur, divisione di Khulna. Si estende su una superficie di 374,10\u00a0km\u00b2 e conta una popolazione di 256.642 abitanti . "}
{"id": "6215916", "revid": "116029206", "url": "https://it.wikipedia.org/wiki?curid=6215916", "title": "Mujibnagar", "text": "Mujibnagar \u00e8 un sottodistretto (\"upazila\") del Bangladesh situato nel distretto di Meherpur, divisione di Chittagong. Si estende su una superficie di 112,68\u00a0km\u00b2 e conta una popolazione di 80.202 abitanti."}
{"id": "6215919", "revid": "116029273", "url": "https://it.wikipedia.org/wiki?curid=6215919", "title": "Shyamnagar", "text": "Shyamnagar \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 1.968,24\u00a0km\u00b2 e conta una popolazione di 318.254 abitanti . "}
{"id": "6215921", "revid": "116029261", "url": "https://it.wikipedia.org/wiki?curid=6215921", "title": "Kaliganj (Satkhira)", "text": "Kaliganj \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 333,79\u00a0km\u00b2 e conta una popolazione di 265.276 abitanti . "}
{"id": "6215923", "revid": "116029250", "url": "https://it.wikipedia.org/wiki?curid=6215923", "title": "Kalaroa", "text": "Kalaroa \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 232,64\u00a0km\u00b2 e conta una popolazione di 237.992 abitanti . "}
{"id": "6215925", "revid": "116029275", "url": "https://it.wikipedia.org/wiki?curid=6215925", "title": "Tala (Bangladesh)", "text": "Tala \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 344,15\u00a0km\u00b2 e conta una popolazione di 299.820 abitanti . "}
{"id": "6215927", "revid": "116029241", "url": "https://it.wikipedia.org/wiki?curid=6215927", "title": "Debhata", "text": "Debhata \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 176,33\u00a0km\u00b2 e conta una popolazione di 125.358 abitanti . "}
{"id": "6215929", "revid": "116029231", "url": "https://it.wikipedia.org/wiki?curid=6215929", "title": "Assasuni", "text": "Assasuni \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 402,36\u00a0km\u00b2 e conta una popolazione di 268.754 abitanti . "}
{"id": "6215931", "revid": "729019", "url": "https://it.wikipedia.org/wiki?curid=6215931", "title": "Satkhira Sadar", "text": "Satkhira Sadar \u00e8 un sottodistretto (\"upazila\") del Bangladesh situato nel distretto di Satkhira, divisione di Khulna. Si estende su una superficie di 400,82\u00a0km\u00b2 e conta una popolazione di 460.892 abitanti ."}
{"id": "6215940", "revid": "61051", "url": "https://it.wikipedia.org/wiki?curid=6215940", "title": "Fritz X", "text": ""}
{"id": "6215972", "revid": "1543377", "url": "https://it.wikipedia.org/wiki?curid=6215972", "title": "Dotto timpanico", "text": "Il dotto timpanico o scala timpanica \u00e8 una delle cavit\u00e0 dell'orecchio interno umano piena di perilinfa. \u00c8 separato dal dotto cocleare dalla membrana basilare e si estende dalla finestra rotonda all'elicotrema, dove diventa dotto vestibolare.\nFunzione.\nLa funzione del dotto timpanico e di quello vestibolare \u00e8 quella di trasformare il movimento dell'aria provocando la vibrazione della membrana timpanica e degli ossicini mediante il movimento del liquido e della membrana basilare. Questo movimento viene trasmesso all'organo del Corti all'interno del condotto cocleare, composto dalle cellule ciliate e collegato alla membrana basilare e alle loro stereociglia incorporate nella membrana tettoriale. Il movimento della membrana basilare rispetto alla membrana tettoriale provoca il piegamento delle sterociglia. Poi queste si depolarizzano e inviano impulsi al cervello attraverso il nervo cocleare. Ci\u00f2 produce la sensazione di suono."}
{"id": "6215977", "revid": "1386188", "url": "https://it.wikipedia.org/wiki?curid=6215977", "title": "Scala timpanica", "text": ""}
{"id": "6215982", "revid": "85138523", "url": "https://it.wikipedia.org/wiki?curid=6215982", "title": "Palazzo Fulcis De Bertoldi", "text": ""}
{"id": "6215983", "revid": "1543377", "url": "https://it.wikipedia.org/wiki?curid=6215983", "title": "Dotto vestibolare", "text": "Il dotto vestibolare o scala vestibolare \u00e8 una cavit\u00e0 della coclea, nell'orecchio interno, in cui circola la perilinfa che trasmette le vibrazioni sonore al dotto cocleare.\n\u00c8 separata dal dotto cocleare dalla membrana vestibolare e si estende al vestibolo verso l'elicotrema dove raggiunge il dotto timpanico."}
{"id": "6215984", "revid": "1386188", "url": "https://it.wikipedia.org/wiki?curid=6215984", "title": "Scala vestibolare", "text": ""}
{"id": "6215996", "revid": "287204", "url": "https://it.wikipedia.org/wiki?curid=6215996", "title": "Fritz Schilgen", "text": "Biografia.\nSchilgen \u00e8 nato nel 1906 a Kronberg im Taunus, vicino a Francoforte sul Meno, secondo figlio del rettore del liceo Kronberger. Dopo la prima guerra mondiale, ha iniziato la sua carriera di corridore su medie e lunghe distanze. Ha studiato ingegneria elettrica presso l'Universit\u00e0 di Darmstadt; nella sua carriera come ingegnere ha sviluppato 35 brevetti. Schilgen si piazz\u00f2 al terzo posto nei Campionati tedeschi del 1929, del 1931, e nei 1500 metri del 1933, rappresentando la societ\u00e0 sportiva ASC Darmstadt. Ha anche vinto la medaglia d'argento nella staffetta 4\u00d7400 metri ai Giochi mondiali universitari del 1928, e la medaglia di bronzo nei 5000 metri agli stessi giochi del 1930, in uno stadio con un sistema di telecomunicazioni che Schilgen stesso aveva progettato.\nIl 21 marzo 1936 si spos\u00f2 con Ursula Gerlach, da cui ebbe cinque figli: Walter, Regine, Sibylle, Michael e Horst.\n\u00c8 stato scelto dagli organizzatori della staffetta come un \"simbolo della giovent\u00f9 sportiva tedesca\" e per lo stile di corsa bello ed elegante, come stabilito dalla commissione estetica. La drammatica accensione della fiamma all'interno dello Stadio Olimpico da parte di Schilgen viene immortalata in Olympia, film di propaganda nazista sui Giochi Olimpici realizzato da Leni Riefenstahl, che ha anche contribuito a ideare la staffetta della torcia e selezionare Schilgen come tedoforo finale. Schilgen non partecip\u00f2 alle Olimpiadi.\nIl coinvolgimento di Schilgen alle Olimpiadi continu\u00f2 dopo i Giochi del 1936: successivamente alla seconda guerra mondiale, infatti, \u00e8 stato consulente per il Comitato Olimpico, aiutando fra l'altro a pianificare i Giochi olimpici del 1972 a Monaco. All'et\u00e0 di 90 anni, Schilgen ha partecipato di nuovo come tedoforo alle Olimpiadi del 1996, che celebravano il centenario dei moderni Giochi olimpici: per l'occasione Schilgen ebbe l'onore di accendere ancora una volta il braciere dello Stadio Olimpico di Berlino. Schilgen mor\u00ec a Kronberg nel 2005, all'et\u00e0 di 99 anni."}
{"id": "6215998", "revid": "6923", "url": "https://it.wikipedia.org/wiki?curid=6215998", "title": "Liverpool Philharmonic Hall", "text": "La Liverpool Philharmonic Hall \u00e8 una sala da concerto in Hope Street, a Liverpool, in Inghilterra. \u00c8 la sede della Royal Liverpool Philharmonic Society ed \u00e8 registrata nella Lista del Patrimonio Nazionale dell'Inghilterra come edificio designato di Grado II*. Sul luogo attuale non c'\u00e8 la sala da concerto originale; l'immobile che l'ha preceduto fu distrutto da un incendio nel 1933 e l'attuale sala fu aperta nel 1939.\nSala Originale.\nLa Liverpool Philharmonic Society fu fondata nel 1840, ma inizialmente non aveva una sala da concerto permanente. Nel 1844 fu designato l'architetto di Liverpool John Cunningham per progettare i piani per una sala. La richiesta iniziale era di una \"sala da concerto\" che potesse contenere un pubblico di 1.500 spettatori, che sarebbe costata almeno \u00a3 4.000. Nello stesso anno la richiesta fu aumentata a una \"nuova sala da concerto\" per ospitare un pubblico di 2.100 persone ed un'orchestra di 250 elementi, oltre ad una \"sala per un rinfresco e camere per chi vuole riposare\". Gli abbonati furono invitati ad acquistare azioni e posti a sedere lungo i lati della sala. La prima pietra fu posta nel 1846 e fu pensato ad una cantata scritta da Mendelssohn, da suonare in sua presenza in occasione dell'apertura della sala. Mendelssohn non visse abbastanza a lungo per scrivere il lavoro.\nLa sala cost\u00f2 \u00a3 30.000 e fu inaugurata il 27 agosto 1849 accompagnata da una lunga settimana di festa. Un corrispondente di \"The Times\" rifer\u00ec che era \"una delle sale pi\u00f9 belle e pi\u00f9 adatte alla musica dove io sia mai entrato\". Il corrispondente descrisse l'interno:\nSecondo il Grove Dictionary of Music and Musicians, la sala era universalmente nota per avere una superba acustica. Un nuovo organo fu installato nella sala nel 1930 ad un costo di \u00a3 2.000.\nLa sala da concerto ha continuato ad essere la sede della societ\u00e0 fino a quando un incendio scoppi\u00f2 durante la serata del 5 luglio 1933. Nonostante gli oltre 100 vigili del fuoco che affrontarono il fuoco, la sala ed il nuovo organo furono danneggiati in modo irreparabile. Oltre 10.000 persone stavano in piedi nelle strade attorno alla sala per vedere il fuoco. Non ci furono feriti gravi - la sala \u00e8 stata chiusa per quel giorno - anche se due ragazzi caddero in cantina mentre guardavano il fuoco e un certo numero di spettatori svennero o ebbero un collasso. Il giorno successivo il presidente della Societ\u00e0 Filarmonica annunci\u00f2 che la sala sarebbe stata certamente ricostruita, dicendo che fino a quel momento avrebbero avuto bisogno di trovare una sala sostitutiva in cui suonare. La sala contiene una serie di libri autografi risalenti al 1848; questi erano contenuti in una cassetta di sicurezza a prova di fuoco e quindi al sicuro con le immagini autografate ed alcuni strumenti, anche se la libreria musicale \u00e8 andata persa. L'edificio era assicurato e gli assicuratori pagarono \u00a3 84.000 per la sala stessa, \u00a3 9.503 per gli altri beni e \u00a3 6.000 per la perdita del noleggio di due anni. Non si \u00e8 mai saputa la causa esatta del fuoco; solo che ebbe origine nel tetto dell'edificio. Il giorno successivo ebbero inizio i lavori di demolizione delle rovine del palazzo.\nSala Attuale.\nStoria.\nLa costruzione di una nuova sala fu ritardata dalle esigenze della Liverpool City Corporation, che annunci\u00f2 che non avrebbe appoggiato la costruzione di un locale da adibire solo a sala da concerto. La corporazione chiese un auditorium adatto sia per il cinema che per il teatro. Segu\u00ec una polemica con un'opposizione verbale alla posizione della corporazione, guidata dal decano dei direttori britannici, Sir Henry Wood. Fu raggiunto un compromesso e nel giugno del 1937 iniziarono i lavori.\nHerbert J. Rowse fu incaricato di progettare una nuova sala nel sito della sala precedente. Il progetto di Rowse era in stile \"Streamline Moderno\". Esso comprendeva un organo costruito dalla ditta di Liverpool Rushworth e Dreaper con una console che poteva essere abbassata dal palcoscenico. La sala fu aperta ufficialmente il 19 giugno 1939 e inaugurata il giorno dopo con un concerto diretto da Sir Thomas Beecham. \"The Manchester Guardian\" comment\u00f2: \"Il magnifico omaggio che Liverpool ha pagato alla causa della musica in Inghilterra quasi toglie il fiato... una sala di grandi dimensioni, proporzioni nobili e un arredamento ammodernato ... pronto a prendere il suo posto tra le pi\u00f9 eminenti sedi della cultura musicale in questo o in qualsiasi altro paese\". Il costo finale della sala era un po' pi\u00f9 di \u00a3 120.000 e l'architetto fu pagato \u00a3 6.869. Fu aggiunta un'estensione alla parte posteriore della sala che fu completata nel 1992, progettata da Brock Carmichael Associates. Una ristrutturazione completa della sala \u00e8 stata effettuata nel 1995 ad un costo di 10,3 milioni di \u00a3. Ci\u00f2 comprese la sostituzione completa degli interni in fibra di gesso con il calcestruzzo, realizzata ancora una volta da Brock Carmichael, in collaborazione con la societ\u00e0 di consulenza acustica Lawrence Kirkegaard Associates. Un violinista locale, John Frederick Clarke, che faceva parte della famosa Orchestra RMS Titanic e gli altri membri della band che morirono durante affondamento della nave nel 1912, sono tutti commemorati in una lapide all'interno della Philharmonic Hall.\nUn ulteriore aggiornamento, del costo di circa 14 milioni di \u00a3, fu completato nel mese di ottobre 2015, prima di tutto ristrutturando la sala da concerto principale e l'auditorium, e quindi aggiungendo un nuovo spazio per spettacoli chiamato la Music Room.\nArchitettura.\nLa sala \u00e8 costruita con mattoni a vista fulvi e nel complesso \u00e8 su tre piani. Ha una facciata simmetrica con un ingresso a baldacchino fiancheggiato da torrette di scale semicircolari. Sopra l'ingresso vi sono sette finestre che sono separate da pilastri sormontati da motivi astratti scolpiti. Al di fuori della sala e separato da esso sono due pilastri per l'esposizione dei manifesti. Gli storici dell'architettura Pollard e Pevsner e l'autore della descrizione nella \"Lista del Patrimonio Nazionale per l'Inghilterra\" concordano sul fatto che il progetto della sala \u00e8 stato influenzato dall'architetto olandese W. M. Dudok.\nLe finestre sopra il baldacchino contengono vetro acidato di Hector Whistler. I pannelli in vetro delle porte di Whistler, originari del palazzo, e raffiguranti strumenti musicali in stile art d\u00e9co, erano presenti su \"Antiques Roadshow\" di BBC One, nel marzo 2015. Tredici pannelli di vetro Pilkington erano stati acquistati da un mercato in Francia da un commerciante di Liverpool, che aveva manifestato interesse a donare un po' ai musei locali. All'interno dell'ingresso della sala vi \u00e8 un memoriale di rame per i musicisti del \"Titanic\" di J. A. Hodel e sui pianerottoli ci sono bassorilievi dorati di Apollo di Edmund C. Thompson. La sala all'interno \u00e8 \"sensualmente curva\". Sulle pareti di ogni lato sono incise figure femminili in stile art deco che rappresentano \"stati d'animo musicali\", anche di Thompson. Sulla parete di fondo sopra la piattaforma vi era una struttura cinetica, denominata \"Adagio\", progettata da Marianne Forrest nel 1995; tuttavia questa \u00e8 stata spostata nella vicina Biblioteca Harold Cohen presso l'Universit\u00e0 di Liverpool nel 2016.\nLa sala contiene un organo a canne a 3 tastiere, costruito da Rushworth e Dreaper, con una console su una piattaforma di sollevamento che pu\u00f2 essere riprodotta sul palco o dalla zona sottostante il palco, e uno schermo cinematografico Walturdaw.\nUtilizzo attuale.\nLa sala mette in scena circa 250 eventi ogni anno, di cui pi\u00f9 di 60 sono concerti di musica classica. Gli altri spettacoli comprendono musica di tutti i generi, comici e film proiettati sullo schermo Walturdaw. Sono organizzati tour della sala ed essa pu\u00f2 essere prenotata per eventi aziendali o privati, compresi matrimoni."}
{"id": "6216000", "revid": "110157", "url": "https://it.wikipedia.org/wiki?curid=6216000", "title": "Il Cittadino di Brescia", "text": "Il Cittadino di Brescia fu un quotidiano politico a carattere locale, fondato da cattolici bresciani.\nStoria.\nDopo l'Unit\u00e0 d'Italia, il movimento cattolico lombardo aveva sperimentato, con modesto successo, la pubblicazione di alcuni periodici allo scopo di dare un orientamento politico a coloro i quali, nel rispetto del non expedit, intendessero comunque partecipare alle attivit\u00e0 politiche locali. Si trattava de \u00abL'Osservatore Lombardo\u00bb, de \u00abIl buon cittadino\u00bb e \u00abL'Eco di commercio\u00bb.\nIl 10 ottobre 1877 alcuni cattolici bresciani, tra i quali Luigi Cottinelli, Angelo Mai, i sacerdoti Pietro Capretti e Paolo Pinelli e gli avvocati Giuseppe Tovini ed Enrico De Manzoni, fecero pubblicare una lettera circolare per favorire la costituzione di una societ\u00e0 anonima che portasse a compimento la realizzazione di un nuovo quotidiano, d'ispirazione cattolica, che fungesse anche da elemento di contrasto nei confronti dei due principali giornali dell'epoca a orientamento anticlericale: \u00abLa Sentinella Bresciana\u00bb, della Destra, e \u00abLa Provincia di Brescia\u00bb, della Sinistra zanardelliana. La societ\u00e0 fu costituita con un rogito del notaio Fornasini l'8 gennaio 1878 e fu approvata con un decreto reale il 18 aprile. Gi\u00e0 dal 13 aprile erano iniziate le pubblicazioni. Tovini divenne presidente del consiglio di amministrazione, mentre don Capretti assunse la carica di consulente ecclesiastico. Il primo direttore fu Romeo Meli.\nIl giornale fu distribuito anche nella provincia e seppe farsi riconoscere per un atteggiamento aperto nei confronti della politica, in contrasto con la linea di netta chiusura sostenuta dai cattolici pi\u00f9 intransigenti. Tra i primi successi: l'elezione di Tovini nel consiglio provinciale come rappresentante del mandamento di Pisogne, nel 1879, e la sua elezione nel consiglio comunale cittadino tre anni dopo, in rappresentanza della frazione elettorale di San Nazzaro Mella.\nSotto la direzione di Giorgio Montini, il giornale divenne la voce principale dei cattolici nella politica bresciana. Il ruolo di opposizione svolto dal quotidiano nei confronti dell'anticlericalismo dei liberali zanardelliani, che dalla fine degli anni settanta erano diventati il movimento politico dominante in citt\u00e0 e in provincia, permise un avvicinamento con alcuni componenti della destra moderata. Nel 1893 i moderati, rappresentati da Bortolo Benedini, Carlo Fisogni e Pietro Frugoni, abbandonarono ogni remora anticlericale e costituirono un'alleanza con i cattolici. In occasione delle elezioni amministrative generali del 1895, l'alleanza consegu\u00ec successi sia in citt\u00e0 che in provincia, per cui \u00abIl Cittadino\u00bb e \u00abLa Sentinella\u00bb divennero gli organi di stampa delle nuove maggioranze. In provincia, l'alleanza avrebbe governato ininterrottamente per venticinque anni con le deputazioni Frugoni (1895-1903), Benedini (1903-1904), Corniani (1904-1908) e Fossati (1908-1920). In citt\u00e0, dopo un periodo di governo da parte dell'alleanza, con le giunte di Francesco Bettoni Cazzago (1895-1898), di Gottardi (1898) e di Fisogni (1898-1902), i cattolico-moderati si trovarono all'opposizione nel 1902, a seguito della vittoria del \"Blocco popolare\" costituito da zanardelliani, repubblicani e socialisti, per poi tornare brevemente in maggioranza tra il 1905 e il 1906 con la giunta guidata da Vincenzo Bettoni Cazzago.\nSul finire della direzione montiniana, si assistette anche alla partecipazione diretta alle elezioni politiche del 1909 di alcuni candidati sostenuti da \u00abIl Cittadino\u00bb, come Livio Tovini e Giovanni Maria Longinotti, che furono eletti deputati alla Camera.\nL'allargamento del suffragio, a norma della Legge 19 giugno 1913, n. 640, consent\u00ec all'alleanza cattolico-moderata di tornare al governo dell'amministrazione cittadina con le giunte di Mainetti (1915-1919) e di Reggio (1919-1920).\nDopo la prima guerra mondiale, il gruppo dirigente del giornale decise di sostenere il Partito Popolare di Don Sturzo, ma nello stesso tempo, in un caso unico a livello nazionale, riusc\u00ec a far inserire nella lista dei candidati locali anche due rappresentanti degli storici alleati liberal moderati, Reggio e Bonicelli, che per\u00f2 non riuscirono a essere eletti alle politiche del 1919. Nelle settimane successive si ruppe la ventennale collaborazione con \u00abLa Sentinella\u00bb che in seguito avrebbe manifestato, sotto la direzione di Marziale Ducos, un'aperta simpatia al crescente movimento fascista.\nIl 29 ottobre 1922 la tipografia e la redazione del quotidiano, site presso il Palazzo San Paolo in via Tosio, furono occupate dagli squadristi fascisti che il giorno seguente pubblicarono un'edizione apocrifa in linea con gli interessi del PNF. Solo il 2 novembre, dirigenti e lavoratori del quotidiano cattolico poterono riprendere le attivit\u00e0. Negli anni seguenti, il direttore del quotidiano Carlo Bresciani, deputato alla Camera dal 1921, mantenne una linea intransigente nei confronti del fascismo. Dopo aver aderito all'Aventino, nel corso del 1925 rimase l'unico politico del bresciano a opporsi pubblicamente al Governo Mussolini, per cui il 5 novembre i fascisti occuparono la redazione del giornale cattolico a scopo punitivo. L'8 dicembre Bresciani si dimise dall'incarico.\nIl 2 febbraio 1926 il sacerdote Pietro Rigosa divenne direttore del quotidiano e impost\u00f2 una linea di giornale politicamente pi\u00f9 dimessa con articoli che si occupavano di temi a carattere religioso o morale. Tuttavia, il 20 ottobre 1926, il giornale pubblic\u00f2 una lettera di padre Bevilacqua, superiore della Confederazione dell'Oratorio di San Filippo Neri a Brescia e in precedenza profondamente critico nei confronti del fascismo e del comunismo. Si trattava di una risposta a quanto pubblicato sull'organo di stampa del PNF bresciano, \u00abIl Popolo di Brescia\u00bb, a opera di Alfredo Giarratana, direttore di quello stesso giornale. A causa della lettera, l'edizione del 20 ottobre fu posta sotto sequestro, mentre pochi giorni dopo il Prefetto eman\u00f2 una diffida nei confronti del direttore Rigosa. L'attivit\u00e0 editoriale prosegu\u00ec ancora per qualche giorno: a seguito dell'attentato di Anteo Zamboni contro Mussolini, la sera del 31 ottobre gli squadristi bresciani occuparono la sede del quotidiano devastando la redazione e gli impianti tipografici. Il giornale dovette cessare le pubblicazioni.\nDopo la seconda guerra mondiale, la testata riprese le pubblicazioni tra il 1945 e il 1951 in qualit\u00e0 di settimanale della sezione provinciale della Democrazia Cristiana. Carlo Bresciani ricopr\u00ec il ruolo di direttore."}
{"id": "6216001", "revid": "933835", "url": "https://it.wikipedia.org/wiki?curid=6216001", "title": "Mitridate VII", "text": ""}
{"id": "6216003", "revid": "287204", "url": "https://it.wikipedia.org/wiki?curid=6216003", "title": "Dotto cocleare", "text": "Il dotto cocleare o scala media \u00e8 una cavit\u00e0 della coclea, nell'orecchio interno, in cui circola l'endolinfa, ed \u00e8 situata tra il dotto timpanico e il dotto vestibolare, separato dalla membrana basilare e dalla membrana vestibolare.\nIl dotto cocleare contiene l'organo del Corti."}
{"id": "6216009", "revid": "123310641", "url": "https://it.wikipedia.org/wiki?curid=6216009", "title": "Paolo Gallo", "text": "Biografia.\nPaolo Gallo si \u00e8 laureato in Giurisprudenza a Torino. \nSuccessivamente \u00e8 stato ricercatore a Trento, professore associato alla Bocconi di Milano, professore straordinario a Parma e, dal 1997, ordinario nella Facolt\u00e0 di Giurisprudenza di Torino, dove insegna diritto civile.\nHa partecipato ad un progetto internazionale di ricerca sull'arricchimento senza causa ed ha trascorso in qualit\u00e0 di \"visiting scholar\" circa un anno a Berkeley in California, inoltre ha svolto ricerche in diritto civile con particolare riferimento al contratto, all'arricchimento senza causa ed alla responsabilit\u00e0 civile. \nOpere.\nPaolo Gallo \u00e8 autore di oltre duecentocinquanta pubblicazioni in lingua italiana, inglese e spagnola, tra le quali si ricordano in particolare: "}
{"id": "6216012", "revid": "436907", "url": "https://it.wikipedia.org/wiki?curid=6216012", "title": "The Astrodome", "text": "The Astrodome \u00e8 il quarantottesimo album in studio del chitarrista statunitense Buckethead, pubblicato il 24 luglio 2013 dalla Hatboxghost Music.\nDescrizione.\nDiciottesimo disco appartenente alla serie \"Buckethead Pikes\", \"The Spirit Winds\" \u00e8 stato pubblicato originariamente senza titolo nel mese di giugno 2013 in edizione limitata, numerata e autografata da Buckethead.\nIl 31 marzo 2016 l'album \u00e8 stato ufficialmente pubblicato nel formato digitale."}
{"id": "6216016", "revid": "529213", "url": "https://it.wikipedia.org/wiki?curid=6216016", "title": "Reale Accademia di Turku", "text": ""}
{"id": "6216017", "revid": "529213", "url": "https://it.wikipedia.org/wiki?curid=6216017", "title": "Reale Accademia di \u00c5bo", "text": ""}
{"id": "6216035", "revid": "729019", "url": "https://it.wikipedia.org/wiki?curid=6216035", "title": "Rete autobus di Stoccarda", "text": "La rete degli autobus di Stoccarda (in tedesco: Busnetz Stuttgart) copre l'intera area della citt\u00e0 di Stoccarda estendendosi fino alle citt\u00e0 confinanti con numerose linee urbane e suburbane e costituisce la pi\u00f9 estesa rete di trasporti urbani di Stoccarda.\nStoria.\nLa rete degli autobus entr\u00f2 in servizio nel 1926 gestita dalla SSB, che all'epoca operava anche la rete tranviaria. Nei decenni a seguire vennero collegate anche le citt\u00e0 confinanti. Dopo la seconda guerra mondiale, il traffico di autobus inizi\u00f2 a crescere rapidamente per via dello scarso accesso di molti distretti ad altri mezzi di trasporto pubblico. Dal 1951, gli autobus vengono verniciati di giallo e di nero, i colori ufficiali della citt\u00e0 di Stoccarda.\nRete.\nLe linee normali (indicate semplicemente come Bus) rappresentano la maggior parte della rete. Il traffico \u00e8 affiancato da numerosi autobus turistici e le linee extraurbane.\nLe linee RELEX forniscono collegamenti veloci tra alcune citt\u00e0 confinanti all'aeroporto e all'universit\u00e0.\nLe line notturne sostituiscono le linee della Stadtbahn durante la notte."}
{"id": "6216036", "revid": "793215", "url": "https://it.wikipedia.org/wiki?curid=6216036", "title": "Le donne (Sandro Giacobbe)", "text": "Le donne \u00e8 un album del cantante italiano Sandro Giacobbe, pubblicato dalla Carosello nel 1992."}
{"id": "6216040", "revid": "767487", "url": "https://it.wikipedia.org/wiki?curid=6216040", "title": "Casa del Balilla (Legnano)", "text": "La Casa del Balilla \u00e8 un edificio storico di Legnano, nella citt\u00e0 metropolitana di Milano, in Lombardia. Fu eretta per essere sede della locale Opera nazionale Balilla e inaugurata nel dicembre 1933 dall'allora Presidente dell'Opera nazionale Balilla Renato Ricci. Fu intitolata ad Arnaldo Mussolini (1885-1931), fratello minore del Duce\nStoria.\nL'edificio fu costruito nel 1933 su progetto dell'ingegnere comunale Giuseppe Moro con la collaborazione dell'architetto Giorgio Laneve. Il complesso architettonico, che si sviluppa in parte su due piani e in parte su un solo livello, ha uno stile architettonico razionalista. I materiali che caratterizzano il suo aspetto esterno sono i mattoni a vista, il serizzo levigato e il marmo, tipici delle costruzioni lombarde. Il corpo architettonico \u00e8 contraddistinto anche dalla presenza di ampie finestre.\nLa Casa del Balilla di Legnano comprendeva anche una palestra, che era situata al piano terreno e che era, al momento dell'inaugurazione dell'edificio, la pi\u00f9 grande della Lombardia. Il piano terreno, che \u00e8 rialzato un metro da terra, ospitava anche gli spogliatoi, gli uffici della sede legnanese dell'opera nazionale balilla, il pronto soccorso, una biblioteca e una piccola palestra per la scherma. Al primo piano, a cui si accede tramite una scala interna realizzata in pietra e caratterizzata da ringhiere in bronzo, erano presenti l'abitazione del custode, una sala riunioni e la segreteria. La Casa del Balilla di Legnano ha anche due grandi terrazze che erano originariamente destinate all'elioterapia. La struttura venne arredata con un mobilio in acciaio verniciato: un'eccezione fu la sala riunioni, che venne ammobiliata con un arredamento realizzato in legno di noce. Dal 1937 al 1943 la struttura ospit\u00f2 la Giovent\u00f9 italiana del littorio, organizzazione giovanile fascista in cui conflu\u00ec anche l'opera nazionale balilla.\nDopo la fine della seconda guerra mondiale, in seguito alla caduta del fascismo, la struttura \u00e8 stata destinata a vari scopi, tra cui a sede di scuole e di associazioni sportive locali, per poi essere abbandonata. Dal 1950 al 1968 l'ex Casa del Balilla ha ospitato una scuola destinata agli alunni subnormali: nel 1968 questi scolari sono stati trasferiti nella scuola Medea, inaugurata proprio quell'anno in zona Ronchi. La scuola Medea in seguito \u00e8 diventata una delle sedi distaccate dell'\"ITIS Antonio Bernocchi\". Successivamente l'ex Casa del Balilla di Legnano ha ospitato parte delle aule del Liceo in attesa che la scuola venisse trasferita dalla storica sede di via Bissolati al nuovo complesso edilizio di via Gorizia, che \u00e8 stato inaugurato per l'anno scolastico 1970-1971."}
{"id": "6216042", "revid": "30610", "url": "https://it.wikipedia.org/wiki?curid=6216042", "title": "A Sailor's Guide to Earth", "text": "A Sailor's Guide to Earth \u00e8 il terzo album in studio del cantautore statunitense Sturgill Simpson, pubblicato nel 2016.\nNell'ambito dei Grammy Awards 2017 il disco ha ricevuto la candidatura nella categoria \"album dell'anno\"."}
{"id": "6216045", "revid": "933835", "url": "https://it.wikipedia.org/wiki?curid=6216045", "title": "Tiberio Giulio Cotys I", "text": "Biografia.\nOrigini familiari.\nCotys era figlio dei sovrani del Bosforo Cimmerio Tiberio Giulio Aspurgo e Gepepiride. Il padre era un capo sarmata mentre la madre era una nobildonna trace. Dal precedente matrimonio del padre con Dinamide, figlia di Farnace II del Ponto e nipote di Mitridate VI il Grande, Cotys aveva un fratellastro maggiore, Mitridate II.\nRegno (45-62/68).\nDal 41 Mitridate, fratellastro di Cotys, era stato riconosciuto dai romani come legittimo re del Bosforo. Nel 44, tuttavia, Mitridate inizi\u00f2 una politica di separazione dal controllo di Roma; Cotys venne cos\u00ec inviato nel 45 dall'imperatore Claudio, per cercare di nascondere i piani del fratello, ma invece disse tutto ai romani e venne per questo ricompensato con il regno. Mitridate cerc\u00f2 di riconquistare i suoi territori nel 49 con l'appoggio dei sarmati, ma fu sconfitto dagli eserciti del Bosforo, di Roma, guidato da Aulo Didio Gallo, e degli Aorsi, di Eunone.\nCotys regn\u00f2 quindi mantenendo stretti rapporti con l'impero romano fino al 62, quando Nerone annesse il territorio del Bosforo alla provincia romana di Mesia, ma potrebbe anche essere che Cotys rimase formalmente come re. Comunque, alla morte di Nerone nel 68, il regno del Bosforo pass\u00f2 nelle mani di Rescuporide I, figlio di Cotys e di Eunice."}
{"id": "6216046", "revid": "933835", "url": "https://it.wikipedia.org/wiki?curid=6216046", "title": "Cotys I del Bosforo", "text": ""}
{"id": "6216047", "revid": "1252691", "url": "https://it.wikipedia.org/wiki?curid=6216047", "title": "Metamodern Sounds in Country Music", "text": "Metamodern Sounds in Country Music \u00e8 il secondo album in studio del cantautore statunitense Sturgill Simpson, pubblicato nel 2014.\nIl titolo del disco \u00e8 un riferimento all'album \"Modern Sounds in Country and Western Music\" di Ray Charles del 1962.\nTracce.\nTutte le tracce sono di Sturgill Simpson eccetto dove indicato."}
{"id": "6216048", "revid": "767487", "url": "https://it.wikipedia.org/wiki?curid=6216048", "title": "Stevenston", "text": " \nStevenston (in Scots: \"Steenstoun\"; in gaelico scozzese: \"Baile Steaphain\") \u00e8 una cittadina (anticamente: \"burgh\") di circa 9.300 abitanti della costa sud-occidentale della Scozia, facente parte dell'area amministrativa dell'Ayrshire Settentrionale (\"North Ayrshire\") ed affacciata sul Firth of Clyde, un'insenatura dell'Oceano Atlantico. Insieme alle vicine localit\u00e0 di Ardrossan e Saltcoats forma quasi un tutt'uno noto come \"le tre citt\u00e0\".\nGeografia fisica.\nStevenston si trova tra Ardrossan e Irvine (rispettivamente a sud-est della prima e a nord-ovest della seconda).\nStoria.\nLa cittadina \u00e8 menzionata per la prima volta in una mappa del 1240. La localit\u00e0 deve il proprio nome a Stephan Lockhart, il cui padre nel 1170 aveva ricevuto in dono una propriet\u00e0 terriera da Richard de Morville, signore di Constable.\nLa citt\u00e0 conobbe un notevole sviluppo durante la Rivoluzione industriale (XIX secolo), nel corso della quale rivest\u00ec una notevole importanza l'industria mineraria. In quel periodo sorse anche una fabbrica di dinamite in loco.\nMonumenti e luoghi d'interesse.\nKerelaw Castle.\nTra i principali luoghi d'interesse di Stevenston, figurano le rovine del Kerelaw Castle, eretto nel 1191 e ricostruito dopo il 1488.\nSociet\u00e0.\nEvoluzione demografica.\nAl censimento del 2011, Stevenston contava una popolazione pari a 9.330 abitanti.\nLa localit\u00e0 ha conosciuto quindi un incremento demografico rispetto al 2001, quando contava 9.200 abitanti."}
{"id": "6216054", "revid": "31886", "url": "https://it.wikipedia.org/wiki?curid=6216054", "title": "Evippa sohani", "text": "Evippa sohani \u00e8 un ragno appartenente alla famiglia Lycosidae.\nCaratteristiche.\nIl prosoma \u00e8 pi\u00f9 lungo che largo, strozzato anteriormente. La \"pars cephalica\" presenta un'improvvisa elevazione. Somiglia ad \"E. rubiginosa\" , ma ne differisce per due peculiarit\u00e0: \nLe femmine hanno il \"bodylenght\" (prosoma + opistosoma) di 6,50 millimetri (3,0 + 3,2).\nDistribuzione.\nLa specie \u00e8 stata reperita nell'India centrale: sono stati rinvenuti esemplari nell'area cantonale di Ahmednagar, nel distretto omonimo, appartenente allo stato del Maharashtra.\nTassonomia.\nAl 2017 non sono note sottospecie e dal 1980 non sono stati esaminati nuovi esemplari."}
{"id": "6216056", "revid": "287204", "url": "https://it.wikipedia.org/wiki?curid=6216056", "title": "Riberi", "text": ""}
{"id": "6216057", "revid": "767487", "url": "https://it.wikipedia.org/wiki?curid=6216057", "title": "Chuck Loeb", "text": "Ha studiato con insegnanti di musica locali poi si \u00e8 spostato a Philadelphia, dove divenne allievo del chitarrista jazz Dennis Sandole. Si spost\u00f2 successivamente a New York, dove studi\u00f2 con Jim Hall. Per due anni ha frequentato il Berklee College of Music di Boston.\nCarriera.\nNel 1979 \u00e8 diventato membro del gruppo di accompagnamento di Stan Getz. \nNel 1994 \u00e8 membro del gruppo fusion jazz i Metro.\nNegli anni '80 \u00e8 entrato a far parte della formazione degli Steps Ahead.\nNel 1989 ha esordito da solista con l'album \"My Shining Hour\", pubblicato per l'etichetta discografica giapponese Pony Canyon. La successiva produzione \u00e8 stata gestita dalla DMP negli anni '90 e poi per lungo tempo dalla Shanachie Records.\nNel 2010 ha sostituito Larry Carlton come chitarrista del gruppo Fourplay."}
{"id": "6216062", "revid": "432882", "url": "https://it.wikipedia.org/wiki?curid=6216062", "title": "Terrace Martin", "text": "\u00c8 noto principalmente come produttore discografico e in tali vesti ha collaborato con molti esponenti del mondo hip hop e non solo, tra cui Kendrick Lamar, Snoop Dogg, Stevie Wonder, The Game, Charlie Wilson, Raphael Saadiq, YG, Kurupt, Murs e altri."}
{"id": "6216067", "revid": "798140", "url": "https://it.wikipedia.org/wiki?curid=6216067", "title": "La Cocumella", "text": "La Cocumella (attualmente Grand Hotel Cocumella) \u00e8 un edificio storico del comune di Sant'Agnello ed una delle sue strutture alberghiere pi\u00f9 antiche. Fa parte dei Locali storici d'Italia.\nStoria.\nAlla fine del Cinquecento, nel 1597, l'aristocratico sorrentino Gianvicenzo De Angelis decise di donare la propriet\u00e0 \u2013 che allora comprendeva la villa con una terrazza a picco sul mare e una discesa privata, appunto denominata \"la Cocumella\" \u2013 ai Gesuiti, con lo scopo di adibire l'intero complesso a luogo di cura. De Angelis, con atto notarile del 14 agosto 1597, dot\u00f2 la propriet\u00e0 di una rendita e si prese l'onere di costruirvi un edificio, a patto di aprirvi una \"scuola di grammatica\". Alla fine dei lavori, i Gesuiti vi si installarono ed inaugurarono il complesso il 2 maggio 1637.\nI Gesuiti erano avevano l'intenzione di insediarsi nella Penisola sorrentina dal 1557, ossia da quando il Rettore del Collegio di Napoli Cristoforo Mendoza informava il futuro Preposito Generale della Compagnia Diego Laynez dell'intenzione di fondare una struttura stabile, estensione del Collegio di Napoli e con lo scopo di curare i malati, approfittando che la citt\u00e0 di Sorrento volesse affidare alla Compagnia la chiesa di San Antonio. L'occasione si present\u00f2 con la politica di fondazione di nuovi collegi di Roberto Bellarmino, provinciale di Napoli, e di Muzio Vitelleschi, rettore del Colleggio Massimo di Napoli, che permise la fondazione dei nuovi collegi a Massa Lubrense (1603), a Castellammare di Stabia (1609) ed infine alla Cocumella.\nLa residenza di convalescenza dei chierici venne per\u00f2 poco frequentata a causa del lungo e difficoltoso viaggio da Napoli a Sorrento, pesante per i convalescenti dell'ordine, e della preferenza per l'altro ospizio per Gesuiti fondato da donna Maria Bermudez de Castro a Portici nel 1619. Le epidemie di peste e le rivolte che ebbero luogo nella Penisola sorrentina nel XVII secolo non facilitarono la vita de La Cocumella che venne usato come ricovero per padri infermi o come rifugio dal vescovo di Massa Lubrense, Giovan Vincenzo de Juliis, durante l'assedio di Sorrento da parte dei rivoltosi sostenuti dal duca di Guisa nel 1648. \nSolo nel 1705 il dotto gesuita padre Nicola Partenio Giannettasio (gi\u00e0 professore di matematica nel collegio gesuita di Napoli), a causa della sua cagionevole salute, desider\u00f2 raggiungere quel luogo per beneficiare della sua posizione, assieme ad un folto gruppo di amici ed intellettuali. Nel 1708 Giannettasio fece erigere una chiesetta accanto all'antica torre che fu utilizzata come campanile della nuova chiesa (in epoca saracena, invece, essa serviva ad avvistare eventuali attacchi via mare) e nel lungo periodo di residenza nel collegio promosse la diffusione della cultura e degli insegnamenti religiosi fra i pi\u00f9 poveri. Questi insegnamenti continuarono per opera dei Gesuiti anche dopo la morte del Giannettasio, avvenuta nel 1715.\nNel 1767 la propriet\u00e0 cadde di nuovo in disuso, a seguito dell'espulsione dei Gesuiti dal Regno di Napoli: il complesso della Cocumella divenne propriet\u00e0 dello Stato e fu utilizzato come convitto per gli orfani dei marinai del luogo e come scuola nautica. Il regolamento del Convitto della Cocumella venne completato nel novembre 1770 ed il marchese Berardo Galiani ne fu il primo Soprintendente. Da studioso di architettura, egli redasse immediatamente un resoconto dello stato dei luoghi per il ministro Tanucci, con delle proposte per migliorare la residenza al fine di ospitare gli alunni ed il personale della tenuta, che venne arredata con i mobili presi dall'ex-convento dei Gesuiti di Massa Lubrense. Il marchese Galiani diresse il Convitto fino alla sua morte, avvenuta nel 1774; fu seppellito nella chiesa del Convitto, come indica una lapide fatta mettere da Ferdinando IV. La scuola nautica chiuse i battenti nel 1777 e gli alunni vennero trasferiti al Convitto nautico di Napoli.\nMessa in vendita, il re prefer\u00ec non acquistare La Cocumella e nel 1789 la propriet\u00e0 della struttura \u2013 meno della chiesa, che era ancora propriet\u00e0 dello Stato nel 1791 e in uno stato di abbandono \u2013 pass\u00f2 a Pietro Antonio Gargiulo, che la acquist\u00f2 per ducati per farne una locanda atta ad ospitare i viaggiatori che percorrevano il \"Grand Tour\". Furono i suoi eredi che la trasformarono nel lussuoso albergo che \u00e8 oggi (salvo la breve parentesi offerta dalla Seconda Guerra Mondiale, in cui fu adibita a sede del Comando Inglese). Nel Dopoguerra, l'albergo viene trascurato dai proprietari e perse lustro, ma nel 1978 viene incaricato l'architetto Nino Del Papa di ristrutturare l'antica residenza; l'architetto fin\u00ec per acquistare la propriet\u00e0 e rilanciare l'attivit\u00e0 alberghiera.\nNegli anni l'albergo ha potuto vantare, oltre ad una storia secolare, anche la presenza di illustri ospiti, come Goethe, Andersen, Gioacchino Murat, il duca di Wellington, lo scrittore Francis Marion Crawford, il giornalista Lincoln Steffens e \u2013 in tempi pi\u00f9 recenti \u2013 Moravia negli anni '30, Rita Levi-Montalcini ed il regista Mario Monicelli. Numerose leggende, infine, ruotano attorno all'Hotel Cocumella: in particolare, si narra che in un muro dell'albergo l'ultima amante di Shelley, Claire Jane Clairmont, nascose una teca che conteneva il cuore del poeta, avuto in dono da Byron, il quale a sua volta lo strapp\u00f2 dal corpo dell'amico affogato a Lerici.\nOrigine del nome.\nIl nome di \"Cocumella\" potrebbe venire dalla ninfa \"Colomeide\" \u2013 come indicato da Nicola Giannettasio \u2013 oppure dalle \"cuccume\", vasi di terracotta usati per scaldare l'acqua che venivano prodotti in zona. Gennaro Gamboni invece ha proposto la teoria che il nome provenisse dalla famiglia Cocumella, originaria di Corf\u00f9.\nLa scrittrice inglese Mariana Starke, nel suo libro sui viaggi in Europa, parla invece di un vaso conservato all'epoca presso il pozzo e che si pensasse fosse usato per i riti di un tempio di Sorrento. Nel dialetto locale, la parola \"cocumella\" si riferiva quindi, secondo la Starke, all'\"acqua lustrale\" e quindi, per estensione, al vaso che la conteneva.\nDescrizione.\nIl chiostro.\nL'edificio principale venne realizzato fra il 1617 ed il 1637 da Benedetto Canale delle Citt\u00e0 della Cava secondo i disegni del reverendo gesuita P. Provedi. La residenza \u00e8 strutturata attorno ad un chiostro sul quale affacciava anche la chiesa. All'interno del cortile vi era un antico pozzo \u2013 ancora oggi visibile \u2013 costruito sul luogo dove in epoca romana sorgeva una cisterna atta a far confluire l'acqua proveniente dall'acquedotto del Formiello. \nDel 1708 data la cappella a croce greca, con volte a botte e cupola centrale e tre altari, fatta edificare dal gesuita Nicola Partenio Giannettasio e dedicata alla Vergine Maria. Il pittore gesuita Sebastiano Triverio era stato ingaggiato per realizzare due quadri da sistemare nelle cappelle laterali, mentre il quadro dell'\"Annunciazione\" del 1723, sopra l'altare maggiore, \u00e8 dovuto a Giuseppe Castellano. L'altare maggiore \u00e8 barocco, realizzato con marmi policromi e porta lo stemma della Compagnia di Ges\u00f9. Il suolo \u00e8 in maioliche policrome.\nIl giardino.\nIl terreno de La Cocumella, era, sin da prima della vendita ai padri gesuiti, adibito ad orto. Venne rimaneggiato nel XIX secolo secondo il gusto romantico, sostituendo alle piante di vite e alle altre coltivazioni una risistemazione con viali, pergolati, prati e fioriere. Nel 1892, veniva descritto come \"un giardino fiorito e un vasto aranceto e limoneto\". Il giardino si estende dall'ingresso della residenza fino ad una terrazza a strapiombo sul mare.\nLe grotte.\nAll'altezza dell'approdo fatto costruire per il Convitto Nautico, \u00e8 presente una grotta nella parete tufacea usata all'epoca come rimessa per le barche. Si tratta di una delle cavit\u00e0 marine pi\u00f9 ampie della Penisola sorrentina, che la tradizione locale attribuisce a Polifemo.\nLa grotta e la spiaggetta antistante \u00e8 usata dall'albergo, nei secoli XX e XXI, come accesso al mare."}
{"id": "6216068", "revid": "2730", "url": "https://it.wikipedia.org/wiki?curid=6216068", "title": "'A citt\u00e0 'e Pulecenella", "text": "'A citt\u00e0 'e Pulecenella \u00e8 una canzone dedicata a Napoli, composta (musica e testo) da Claudio Mattone ed incisa per la prima volta dal \"Gruppo Aperto\" costituito dallo stesso Mattone nel 1992.\nTesto.\nIl testo della canzone denuncia il malaffare che \"mortifica\" la citt\u00e0, a fronte delle tante bellezze di Napoli:\nLa canzone fa parte dello spettacolo \"Ritorna Piedigrotta\" (1992) di Egidio lo Giudice e del musical di Enrico Vaime e dello stesso Mattone \"C'era una volta...Scugnizzi\" (2002), che rappresenta lo scontro ideologico tra due giovani napoletani cresciuti insieme: diventati grandi, il primo si dedica ad aiutare i ragazzi del quartiere, l'altro diventa camorrista. \nLa canzone ha riscosso enormi successi negli anni, viene spesso eseguita anche da musicisti di strada, ed \u00e8 stata cantata da alcuni dei principali interpreti della canzone napoletana, come l'Orchestra Italiana di Renzo Arbore, Neri per Caso, Mario Merola, Mirna Doris, Sal Da Vinci e per ultimo anche Gigi D'Alessio, che la ha inserita in un album del 2015.\nCover.\nCover della canzone sono state realizzate da:"}
{"id": "6216073", "revid": "2067110", "url": "https://it.wikipedia.org/wiki?curid=6216073", "title": "Accademia reale di Turku", "text": "La Accademia reale di Turku (Svedese: \"Kungliga Akademin i \u00c5bo\" o \"\u00c5bo Kungliga Akademi\", Latino: \"Regia Academia Aboensis\", Finlandese: \"Turun akatemia\") fu la prima universit\u00e0 in Finlandia e il solo ateneo finlandese istituito prima dell'indipendenza, avvenuta nel 1917, allorquando fu rinominata Universit\u00e0 di Helsinki.\nStoria.\nL'accademia fu fondata nel 1640 dalla regina Cristina di Svezia su proposta del Conte Per Brahe, su modello della Scuola cattedrale di \u00c5bo, fondata nel 1276. Fu la terza universit\u00e0 nella storia dell'Impero svedese, dopo l'Universit\u00e0 di Uppsala e l\"'Academia Gustaviana\" (divenuta in seguito universit\u00e0 di Tartu) fondate rispettivamente nel 1477 e nel 1632. In seno all'accademia sorse nel 1642 la prima tipografia finlandese diretta da Peder Walde.\nTurku (o \u00c5bo in svedese) era la pi\u00f9 grande citt\u00e0 in Finlandia e tra le tre pi\u00f9 grandi della Svezia di quel tempo. Nel 1809 la Finlandia fu ceduta alla Russia e la capitale del nuovo Granducato di Finlandia fu trasferita ad Helsinki nel 1812, poich\u00e9 Turku era considerata eccessivamente distante da San Pietroburgo e al contempo vicina a Stoccolma. Dopo il grande incendio che colp\u00ec Turku nel 1827 e che devast\u00f2 gran parte della citt\u00e0, gli uffici governativi rimasti furono definitivamente trasferiti nella nuova capitale, cos\u00ec come l'universit\u00e0. Essa dunque continu\u00f2 ad Helsinki, prima come \"Accademia Imperiale di Turku\" ed in seguito come Universit\u00e0 di Helsinki con l'indipendenza della Finlandia raggiunta nel 1917.\nTurku accoglie due universit\u00e0: l'universit\u00e0 di lingua svedese \"\u00c5bo Akademi,\" fondata nel 1918 e l'\"Universit\u00e0 di Turku\" di lingua finlandese, fondata nel 1920.\nRettori.\nSimilmente a quanto avveniva presso l'Universit\u00e0 di Uppsala, il \"Rector Magnificus\" era eletto collegialmente e disponeva di un mandato breve. A differenza di Uppsala, dove i rettori erano nominati \u2013 nel periodo tra il 1655 e il 1840 \u2013 con cadenza semestrale, presso l\"'Accademia reale\" la nomina aveva cadenza annuale con possibilit\u00e0 di rielezione."}
{"id": "6216077", "revid": "529213", "url": "https://it.wikipedia.org/wiki?curid=6216077", "title": "Reale accademia di Turku", "text": ""}
{"id": "6216079", "revid": "529213", "url": "https://it.wikipedia.org/wiki?curid=6216079", "title": "Accademia reale di \u00c5bo", "text": ""}
{"id": "6216080", "revid": "1543377", "url": "https://it.wikipedia.org/wiki?curid=6216080", "title": "Membrana basilare", "text": "La membrana basilare all'interno della coclea, nell'orecchio interno, \u00e8 un elemento strutturale rigido che separa due tubi pieni di liquido che corrono lungo la spirale della coclea, nel dotto cocleare e nella scala timpanica (vedi figura).\nStruttura.\nLa membrana basilare \u00e8 una pseudo struttura risonante che, come la corda di uno strumento musicale, varia in larghezza e rigidit\u00e0. La \"corda\" della membrana basilare non \u00e8 un insieme di corde parallele, come in una chitarra, ma una lunga struttura che ha propriet\u00e0 diverse (larghezza, rigidit\u00e0, massa, smorzamento e le dimensioni dei condotti ai quali si accoppia) a diversi punti lungo la sua lunghezza. Il movimento della membrana basilare \u00e8 generalmente descritto come un'onda. I parametri della membrana in un dato punto lungo la sua lunghezza determinano la frequenza caratteristica (CF), la frequenza alla quale \u00e8 pi\u00f9 sensibile alle vibrazioni sonore. La membrana basilare \u00e8 pi\u00f9 ampia (0.42\u20130.65\u00a0mm) e meno rigida all'apice della coclea e stretta (0.08\u20130.16\u00a0mm) e pi\u00f9 rigida alla base. I suoni ad alta frequenza si localizzano vicino alla base della coclea (vicino alla finestra rotonda e ovale), mentre i suoni a bassa frequenza si localizzano vicino all'apice.\nFunzione.\nSeparazione endolinfa-perilinfa.\nI fluidi che circolano in questi due tubi, l'endolinfa e la perilinfa, sono molto differenti dal punto di vista chimico, biochimico ed elettrico. Pertanto, sono tenuti rigorosamente separati. Questa separazione \u00e8 la funzione principale della membrana vestibolare (tra la scala vestibolare e la scala cocleare), ed \u00e8 anche la funzione del tessuto della membrana basilare come le cellule solco, interne ed esterne, (indicate in giallo) e la lamina reticolare dell'organo del Corti (mostrata in magenta). Per l'organo del Corti la membrana basilare \u00e8 permeabile alla perilinfa. Qui il confine tra endolinfa e perilinfa avviene nella lamina reticolare, sul lato endolinfa dell'organo del Corti.\nUna \"base\" per le cellule sensoriali.\nLa membrana basilare \u00e8 anche la \"base\" per le cellule sensoriali dell'udito, le cellule ciliate che sono dotate di stereociglia. Ci sono circa 15.000 cellule ciliate per ogni orecchio umano (vedi figura). Questa funzione di base delle cellule sensoriali d\u00e0 il suo nome alla membrana basilare ed \u00e8 presente in tutti i vertebrati terrestri. Grazie alla sua posizione, la membrana basilare pone le cellule ciliate in una posizione in cui sono adiacenti sia all'endolinfa che alla perilinfa, precondizione della funzione delle cellule ciliari.\nDispersione di frequenza.\nUna terza, evolutivamente pi\u00f9 giovane, funzione della membrana basilare \u00e8 fortemente sviluppata nella coclea della maggior parte delle specie di mammiferi e debolmente sviluppata in alcune specie di uccelli:\nla dispersione delle onde sonore in entrata in frequenze separate spazialmente. In breve, la membrana \u00e8 rastremata ed \u00e8 pi\u00f9 rigida ad una estremit\u00e0 rispetto all'altra. Inoltre, le onde sonore che viaggiano verso la fine flessibile della membrana basilare devono viaggiare attraverso una colonna di fluido pi\u00f9 lunga di quelle che viaggiano verso la parte pi\u00f9 vicina, pi\u00f9 rigida. Ogni parte della membrana basilare, insieme con il fluido circostante, pu\u00f2 quindi essere ritenuta come un sistema di \"massa-molla\" con diverse propriet\u00e0 risonanti: elevata rigidit\u00e0 e bassa massa, quindi alle alte frequenze di risonanza nel tratto iniziale, e bassa rigidit\u00e0 e massa elevata alle basse frequenze di risonanza, alla fine. Questo fa s\u00ec che l'ingresso di un suono di una certa frequenza faccia vibrare alcune zone della membrana pi\u00f9 di altre. Come mostrato in esperimenti del premio Nobel Georg von B\u00e9k\u00e9sy, le alte frequenze portano a vibrazioni massime alla fine della spirale cocleare, in cui la membrana \u00e8 stretta e rigida, mentre le basse frequenze portano a vibrazioni massime all'apice della spirale cocleare, dove la membrana \u00e8 pi\u00f9 ampia e pi\u00f9 flessibile. Questo concetto pu\u00f2 essere descritto quantitativamente dalla funzione di Greenwood e dalle sue varianti.\nLe vibrazioni sonore viaggiano come onde lungo questa membrana, lungo la quale, negli esseri umani, si trovano circa 3.500 cellule ciliate interne per singola fila. Ogni cellula \u00e8 collegata a una piccola cornice triangolare. Le \"ciglia\" sono poco sviluppate alla fine delle cellule, che sono molto sensibili al movimento. Quando la vibrazione della membrana fa oscillare le cornici triangolari, le ciglia sulle cellule vengono ripetutamente spostate e producono flussi di impulsi corrispondenti nelle fibre nervose, che vengono trasmessi al condotto uditivo.\nLe cellule ciliari esterne restituiscono energia per amplificare l'onda viaggiante, fino a 65\u00a0dB in alcuni punti."}
{"id": "6216081", "revid": "529213", "url": "https://it.wikipedia.org/wiki?curid=6216081", "title": "Reale accademia di \u00c5bo", "text": ""}
{"id": "6216082", "revid": "767487", "url": "https://it.wikipedia.org/wiki?curid=6216082", "title": "Mint Condition", "text": "I Mint Condition sono un gruppo R&amp;B statunitense originario del Minnesota e attivo dal 1984.\nFormazione.\nAttuale\nEx membri "}
{"id": "6216083", "revid": "594360", "url": "https://it.wikipedia.org/wiki?curid=6216083", "title": "The Tunnel (film del 2014)", "text": ""}
{"id": "6216087", "revid": "729019", "url": "https://it.wikipedia.org/wiki?curid=6216087", "title": "Ilyushin Il-106", "text": "L'Ilyushin Il-106 (in caratteri cirillici \u0418\u043b\u044c\u044e\u0448\u0438\u043d \u0418\u043b-106) \u00e8 un quadrigetto da trasporto strategico multiruolo progettato dall'OKB 39 diretto da Sergej Vladimirovi\u010d Il'ju\u0161in e sviluppato in Unione Sovietica tra i tardi anni ottanta ed i primi anni novanta del XX secolo.\nStoria del progetto.\nDopo la met\u00e0 degli anni ottanta del XX secolo il Ministero dell'Industria aeronautica sovietica espresse la necessit\u00e0 di dotare la V-VS di un nuovo aereo da trasporto militare con cui sostituire l\u2019Antonov An-22 da trasporto pesante, dotato di propulsione a turboelica, allora in servizio. I lavori preliminari iniziarono nel 1987, e il progetto in dettaglio fu completato dall\u2019ufficio tecnico della Ilyushin nel 1992, dopo lo scioglimento dell\u2019Unione Sovietica, e un modello in scala fu presentato ad una fiera aeronautica. Secondo il programma industriale il primo volo del prototipo doveva avvenire nel corso del 1997, con l\u2019inizio della produzione nel corso del 2005. A causa delle forti contrazioni del bilancio della difesa, avvenute tra il 1997 e il 1998, il programma Il-106 fu rinviato a tempo indeterminato.\nIl peggiorare delle relazione diplomatiche tra Russia e Ucraina, culminate poi nella Crisi di Crimea e nella Guerra dell'Ucraina orientale, portarono alla cessazione del supporto dell\u2019industria Antonov alla flotta di An-124 Condor in servizio presso l'aviazione militare russa. Nel 2014 fu emessa una nuova specifica relativa ad un velivolo da trasporto strategico in grado di trasportare i nuovi mezzi corazzati in fase di entrata in servizio nell'esercito russo, tra cui il carro armato T-14 Armata. La specifica, designata PAK-VTA (Prospective Airborne Complex of Military Transport Aviation), \u00e8 stata vinta dal progetto Ilyushin \"Yermak\" presentato dall\u2019ingegnere Sergei Sergeyev che rappresenta il tentativo di rivitalizzazione dell\u2019Il-106. Secondo quanto dichiarato dall\u2019ingegnere Sergei Velmozhkin, vice capo progettista dell\u2019Ufficio tecnico Ilyushin, la nuova versione sar\u00e0 dotata dei pi\u00f9 potenti motori Avidvigatel PD-14 o PD-18R.\nTecnica.\nL'originale velivolo da trasporto strategico Il-106 era stato progettato per trasportare un carico di 80 tonnellate su una distanza di 5\u00a0000\u00a0km. Si trattava di un monoplano di costruzione interamente metallica, con ala alta a sbalzo e fusoliera semi-monoscocca. L'ala ha freccia moderata con winglets alle estremit\u00e0, e impennaggio di coda classico. Il carrello d'atterraggio triciclo anteriore \u00e8 completamente retrattile, suddiviso in un elemento singolo anteriore con due ruote sterzanti, e due elementi a sei ruote ognuno, che consentiva l\u2019utilizzo dell\u2019aereo anche da piste non preparate. La propulsione era costituita da 4 turboventole ad alto rapporto di diluizione Kuznetsov NK-92, posizionati su appositi piloni alari, che garantiscono una spinta di 18\u00a0000 kg ciascuno. La stiva merci, delle dimensioni di 34x6x4,6 m, era dotata di una rampa di carico posteriore per la movimentazione dei veicoli e delle merci, e di un portellone di carico anteriore. L'aereo \u00e8 dotato di un sistema di controllo digitale EDSU fly-by-wire, e l'equipaggio dispone nella cabina di pilotaggio di display multifunzione LCD."}
{"id": "6216088", "revid": "767487", "url": "https://it.wikipedia.org/wiki?curid=6216088", "title": "Yassine El Kharroubi", "text": "Carriera.\nClub.\nHa giocato nel campionato francese, marocchino, rumeno e bulgaro\nNazionale.\nHa esordito in Nazionale nel 2016, venendo poi convocato per la Coppa d'Africa 2017."}
{"id": "6216089", "revid": "12109", "url": "https://it.wikipedia.org/wiki?curid=6216089", "title": "TU Darmstadt", "text": ""}
{"id": "6216091", "revid": "76963", "url": "https://it.wikipedia.org/wiki?curid=6216091", "title": "Peter Forbes", "text": "Ha recitato nel West End nei musical \"A Funny Thing Happened on the Way to the Forum\" (1999), \"Mamma Mia\" (2002), \"Singin' in the Rain\" (2012) e \"Follies\" (2017) con Imelda Staunton."}
{"id": "6216116", "revid": "1431409", "url": "https://it.wikipedia.org/wiki?curid=6216116", "title": "Munir Mohand Mohamedi", "text": "Carriera.\nClub.\nHa sempre giocato nel campionato spagnolo, per poi trasferirsi all'Hatayspor, club di Super Lig, nel 2020.\nNazionale.\nHa esordito in nazionale nel 2015, venendo poi convocato per la Coppa d'Africa nel 2017, nel 2019 e nel 2021, oltre che per i Mondiali nel 2018."}
{"id": "6216117", "revid": "38120", "url": "https://it.wikipedia.org/wiki?curid=6216117", "title": "Emilio Franceschi", "text": "Biografia.\nNato da una modesta famiglia fiorentina, Emilio Franceschi comp\u00ec i primi studi al collegio Fortiguerri di Pistoia e in seguito all'istituito delle belle arti di Firenze. Fu allievo di Pietro Cheloni per poi iniziare la propria attivit\u00e0 autonomamente, eseguendo principalmente opere in legno: grazie ai suoi intagli partecip\u00f2 alle Esposizioni universali di Londra del 1862 e quella di Parigi del 1867, ricevendo in quest'ultima la menzione d'onore.\nSi trasfer\u00ec a Napoli nel 1869 diventando prima direttore e poi socio di una fabbrica di mobili e nel 1873 professore all'istituito di belle arti di Napoli. Oltre al legno, nel 1870 si avvicin\u00f2 anche alla scultura marmorea. Partecip\u00f2 nuovamente all'Esposizione universale, questa volta a quella di Vienna del 1873 con l'opera \"Menestrello\", e quindi alla Promotrice di Napoli del 1875, con un'opera in gesso, e del 1877, con le opere \"Guida araba in riposo\", \"Parini\" e \"Opimia\". Con la scultura \"Eulalia cristiana\", realizzata sia in marmo che in gesso che in bronzo, \u00e8 all'Esposizione nazionale di Torino del 1880, in stile classico in cui si denotano anche segni del naturalismo.\nDurante gli anni '80 continu\u00f2 a partecipare a diverse esposizioni in ambito nazionale: nel 1888 port\u00f2 a termine la statua di \"Ruggero II di Sicilia\", collocata in una nicchia della facciata del Palazzo Reale di Napoli. Nello stesso anno inoltre vinse il concorso per la realizzazione, sempre a Napoli, in piazza del Municipio, di un monumento dedicato a Vittorio Emanuele II di Savoia: si sarebbe dovuto trattare di un gruppo equestre con base quadrangolare decorata con bassorilievi e la figura di Parthenope. Lo scultore mor\u00ec improvvisamente il 2 giugno 1890 e l'opera venne realizzata da altri artisti su disegno dello stesso Franceschi, anche se con diverse modifiche."}
{"id": "6216120", "revid": "132266", "url": "https://it.wikipedia.org/wiki?curid=6216120", "title": "Lavoratore marittimo", "text": ""}
{"id": "6216121", "revid": "112144599", "url": "https://it.wikipedia.org/wiki?curid=6216121", "title": "Spes Arena", "text": "La Spes Arena \u00e8 un palasport della citt\u00e0 di Belluno, ubicato nell'area di Lambioi. La struttura \u00e8 stata realizzata per le Universiadi invernali del 1985, con la funzione di stadio del ghiaccio; \u00e8 stato riconvertito all'uso attuale negli anni 2000, con una nuova inaugurazione l'8 novembre 2008. Si compone di 4 campi di pallavolo o di un campo da calcio a 5 e uno di pallavolo. \nOspita allenamenti e le partite interne di una delle due societ\u00e0 di pallavolo cittadina, la \"Spes Belluno asd\", e della squadra di Calcio a 5 Canottieri Belluno, militante in Serie B. Tra gli altri sport, l'arena pu\u00f2 ospitare il basket, la ginnastica artistica, il pattinaggio a rotelle, la scherma, e vari altri sport, oltre a manifestazioni culturali o musicali.\nNella stagione 2011-2012 della Serie A1 di pallavolo maschile ha ospitato le gare interne della Sisley Belluno, trasferitasi da Treviso nel suo ultimo anno di attivit\u00e0 prima dell'abbandono definitivo della famiglia Benetton.\nAl suo interno si trova anche la sede del Centro di medicina dello Sport dove si effettuano tutti i controlli necessari ed i relativi documenti in convenzione con Ulss per la pratica dello sport agonistico e non.\nDati tecnici.\nLa capienza del palasport dichiarata viene cos\u00ec ripartita:"}
{"id": "6216122", "revid": "110157", "url": "https://it.wikipedia.org/wiki?curid=6216122", "title": "Convento dei Cappuccini (San Secondo Parmense)", "text": "Il convento dei Cappuccini \u00e8 stato un complesso religioso ubicato a nord del paese di San Secondo Parmense lungo la strada per Cremona. L'edificio \u00e8 in parte ancora esistente e sede di una scuola dell'infanzia e di un asilo nido.\nStoria.\nIl convento fu edificato dal marchese Federico I de' Rossi nel 1610 su richiesta del fratello, conte Ippolito, che aveva assunto il nome di Fra Ludovico dopo la sua ordinazione a frate cappuccino.\nVenne scelto di costruire la struttura a nord del centro abitato, lungo la strada che da Parma conduce a Cremona, all'altezza dell'incrocio con la strada che conduceva al convento degli Zoccolanti. La struttura conventuale era completata da una chiesa dedicata a Santa Maria della neve.\nDal 1679, anno della divisione provinciale, la struttura ebbe un proprio guardiano, il primo fu Padre Angelo da Parma, mentre l'ultimo fu Padre Alessio da Guastalla.\nIl convento fu attivo per circa due secoli, dopo la conquista francese venne descritto nel 1803 dall'Amministratore generale dello stato di Parma e Piacenza Moreau de Saint-Mery come un edificio \"di buona costruzione e di sufficiente recinto\", si rilevava inoltre che vi vivevano pochi frati a causa della riduzione generalizzata delle vocazioni di quell'ordine e che erano dediti ad assistere gli ammalati nell'Ospedale di San Secondo.\nNel settembre del 1805 il convento venne soppresso dai francesi e il tentativo di riaprirlo nel 1827 dopo la restaurazione non and\u00f2 a buon fine a causa della mancata approvazione delle autorit\u00e0 ducali.\nDopo la soppressione, l'intero complesso fu acquistato da Giacomo Cavalli che trasform\u00f2 la struttura residenziale del convento nella sua residenza, suo figlio Giulio don\u00f2 nel 1914 l'altare della chiesa sconsacrata ai Cappuccini della chiesa di Sant'Antonio di Salsomaggiore Terme, mentre nel 1925 si ricorda che la ex chiesa era adibita a officina meccanica e a ricovero di macchine agricole, venendo poi definitivamente demolita nel 1956.\nGiulio Cavalli, morto senza eredi nel 1944, lasci\u00f2 per disposizione testamentaria la villa e i terreni all'asilo del paese. Negli anni cinquanta nella zona dei locali di servizio annessi a sud venne costruita una struttura nuova adiacente a quella conventuale che divenne la sede della scuola dell'infanzia dedicata ad Ilario Gaibazzi, mentre nel 2008 \u00e8 stato eseguito un ulteriore ampliamento ad ovest per la costruzione di un asilo nido dedicato a Giacomo e Giulio Cavalli. L'intera struttura \u00e8 attualmente di propriet\u00e0 della fondazione Cavalli-Gaibazzi.\nDescrizione.\nChiesa.\nLa chiesa dedicata a Santa Maria della Neve aveva l'ingresso posto ad est direttamente sulla strada che da Parma conduce a Cremona. L'edificio a navata unica presentava una facciata con quattro lesene due delle quali erano poste in corrispondenza dei muri esterni e altre due a sostegno del timpano, all'interno vi erano quattro cappelle, due per lato, mentre dietro all'altare era posizionato un coro, la sagrestia era annessa alla chiesa.\nSotto l'edificio vi era una cripta che conteneva le sepolture dei frati defunti. La struttura, come gi\u00e0 detto, \u00e8 stata demolita nel 1956.\nConvento.\nAl lato della chiesa era posto il chiostro grande racchiuso da un andito a est e da alcuni locali di servizio a sud (forno, foresteria), mentre il nucleo principale della struttura conventuale giaceva ad ovest del chiostro.\nIl corpo di fabbrica principale, suddiviso su due piani e strutturato su tre ali, ospitava al piano terra il refettorio, le foresterie nobili, la cucina e lo \"scaldatoio\": locale nel quale i frati si riscaldavano nelle giornate d'inverno dopo la celebrazione delle funzioni notturne, mentre al primo piano vi erano le stanze dei frati, la struttura racchiudeva grazie ad un andito posto a nord il chiostro piccolo.\nA sud del corpo di fabbrica erano collocata la lavanderia, le cantine, la bottega, i servizi igienici.\nIl convento era dotato di ampi orti a ovest e a sud, la struttura era attraversata a nord da un canale utilizzato per l'irrigazione delle colture, mentre al di l\u00e0 del canale, sempre di pertinenza del convento, vi era un ampio terreno di forma trapezoidale che fu adibito a cimitero dopo il 1809, al limite nord delle propriet\u00e0 correva una strada che ancor oggi si chiama Strada dei Cappuccini.\nDell'intera struttura si conserva il nucleo principale che racchiudeva il chiostro piccolo, attualmente abitato da una piccola comunit\u00e0 di suore chieppine mentre i locali di servizio a sud del chiostro grande sono stati demoliti."}
{"id": "6216124", "revid": "74801", "url": "https://it.wikipedia.org/wiki?curid=6216124", "title": "Evippa banarensis", "text": "Evippa banarensis \u00e8 un ragno appartenente alla famiglia Lycosidae.\nEtimologia.\nIl nome deriva dalla localit\u00e0 di rinvenimento degli esemplari: il villaggio indiano di Banar, seguito dal suffisso -ensis che designa l'appartenenza ad una localit\u00e0 geografica.\nCaratteristiche.\nLa colorazione di questa specie \u00e8 molto simile a quella di \"E. sohani\". Somiglia ad \"E. rubiginosa\" , ma ne differisce per due peculiarit\u00e0: \nLe femmine hanno il \"body length\" (prosoma + opistosoma) di 8,50 millimetri (4,0 + 4,5).\nDistribuzione.\nLa specie \u00e8 stata reperita nell'India settentrionale: sono stati rinvenuti esemplari nel villaggio di Banar, nei pressi di Jodhpur, appartenente allo stato del Rajasthan.\nTassonomia.\nAl 2017 non sono note sottospecie e dal 1980 non sono stati esaminati nuovi esemplari."}
{"id": "6216126", "revid": "1100311", "url": "https://it.wikipedia.org/wiki?curid=6216126", "title": "Fouad Chafik", "text": "Carriera.\nClub.\nHa sempre giocato nel campionato francese arrivando ad esordire in Ligue 1 nel 2016, vestendo la maglia del Digione.\nNazionale.\nHa esordito in nazionale nel 2015, venendo poi convocato per la Coppa d'Africa 2017."}
{"id": "6216128", "revid": "838137", "url": "https://it.wikipedia.org/wiki?curid=6216128", "title": "Membrana vestibolare", "text": "La membrana vestibolare, \"parete vetibolare\" o \"membrana di Reissner\", \u00e8 una membrana presente all'interno della coclea, nell'orecchio interno. Separa il dotto cocleare dal dotto vestibolare. Assieme alla membrana basilare creano uno scompartimento nella coclea pieno di endolinfa, importante per il funzionamento dell'organo del Corti. La sua funzione primaria \u00e8 consentire la diffusione dei nutrimenti che viaggiano dalla perilinfa all'endolinfa nel labirinto membranoso.\nIstologicamente, la membrana \u00e8 costituita da due strati appiattiti di epitelio, separati da una lamina basale. La sua struttura suggerisce che la sua funzione \u00e8 il trasporto di fluidi e elettroliti.\nLa membrana di Reissner ha preso il nome da Ernst Reissner (1824-1878)."}
{"id": "6216129", "revid": "2036644", "url": "https://it.wikipedia.org/wiki?curid=6216129", "title": "Premier League 2015-2016 (Hong Kong)", "text": "La Hong Kong Premier League 2015-2016 \u00e8 la 104\u00aa edizione della massima competizione nazionale per club di Hong Kong, la squadra campione in carica \u00e8 il Kitchee Sports Club.\nGiocatori Stranieri.\nIl numero di giocatori stranieri \u00e8 stato ridotto a 6 (incluso un Giocatore Asiatico) per team, con non pi\u00f9 di 4 giocatori schierati per ogni partita.\nClassifica.\nLegenda:\nNote:\nPlay-off per la AFC Champions League.\nLa seconda e terza classificata in campionato partecipano ad un mini torneo ad eliminazione diretta insieme con i vincitori della Hong Kong FA Cup e della Hong Kong Senior Challenge Shield. La squadra che vincer\u00e0 questo torneo parteciper\u00e0 alla AFC Champions League 2017"}
{"id": "6216132", "revid": "767487", "url": "https://it.wikipedia.org/wiki?curid=6216132", "title": "Qua la zampa! (film)", "text": "Qua la zampa! (\"A Dog's Purpose\") \u00e8 un film del 2017 diretto da Lasse Hallstr\u00f6m. Basato sul romanzo di W. Bruce Cameron \"Dalla parte di Bailey\" (\"A Dog's Purpose\"), la storia \u00e8 raccontata dal punto di vista di Bailey, un golden retriever affascinato dal rapporto fra uomo e cane che nell'arco di cinque decenni, e diverse reincarnazioni, cerca il senso della vita.\n\u00c8 uscito nelle sale per la Universal Pictures il 27 gennaio 2017 e ha incassato oltre $ 205 milioni in tutto il mondo.\nTrama.\nNegli anni 50 un cucciolo meticcio si chiede quale sia il vero scopo della sua vita. Settimane dopo, mentre gioca con i suoi fratelli, il cucciolo viene catturato dagli accalappiacani e soppresso.\nLo spirito del cane si reincarna in un cucciolo appena nato di Red Retriever nel 1961; scappando dall'allevamento in cui si trovava, viene trovato da due spazzini che lo raccolgono con l'intento di rivenderlo, per poi lasciarlo nel loro camioncino mentre vanno a bere. L'animale ha un colpo di calore ma viene notato e salvato da una madre con il figlio di otto anni, Ethan Montgomery, che decidono di portarlo a casa adottandolo con il nome di Bailey.\nEthan e Bailey legano rapidamente, con il cane che si convince che lo scopo della sua vita \u00e8 il padroncino; la loro amicizia si rafforza nel corso degli anni, mentre il padre di Ethan finisce preda dell'alcolismo dopo diversi insuccessi nel lavoro. Grazie a Bailey, Ethan fa la conoscenza della coetanea Hannah con cui inizia una relazione; nel frattempo, il ragazzo ottiene numerosi successi scolastici grazie al football e caccia di casa il padre dopo una sua ennesima sfuriata ubriaca ai danni suoi e della madre. Ethan riceve una borsa di studio ma, quella notte, un compagno di nome Todd getta un petardo nella sua casa per vendicarsi di un'umiliazione subita precedentemente da parte del ragazzo per averlo preso in giro per il padre alcolizzato spinto dalla gelosia per il successo nel football. Il petardo finisce per dare fuoco alla casa e Bailey riesce a svegliare Ethan, che accorre a salvare la madre. Con l'aiuto dei vicini, la donna e Bailey vengono calati in giardino dal piano superiore, mentre Ethan si frattura gravemente una gamba. Nonostante l'intervento di Bailey permetta alla polizia di arrestare Todd, la ferita di Ethan lo costringe a rinunciare alla borsa di studio atletica e ripiegare su una scuola agricola da cui prender\u00e0 in gestione la fattoria dei suoi nonni. L'episodio getta Ethan nella depressione, tanto da rompere i suoi rapporti con Hannah; Bailey viene accudito dai nonni del ragazzo mentre si trova al college, ma la sua salute si deteriora finch\u00e9 il veterinario \u00e8 costretto a porre fine alle sue sofferenze sotto osservazione di Ethan.\nLo spirito del cane si reincarna nuovamente in un cucciolo femmina di pastore tedesco a cui viene dato il nome di Ellie, addestrata come cane poliziotto tra gli anni 70 e 80. Ellie fa coppia con Carlos Ruiz, un poliziotto vedovo e solitario del Dipartimento di Polizia di Chicago e, pur conservando i ricordi delle sue vite passate, \u00e8 ora convinta che il lavoro sia lo scopo della sua vita. L'uomo e animale finiscono per stringere un profondo legame che finisce quando Ellie salva una ragazza rapita dall'annegamento e subito dopo protegge il suo partner dal rapitore, venendo ferita mortalmente. A Carlos non resta che assistere in lacrime alla morte della compagna tra le sue braccia.\nSi reincarna nuovamente a met\u00e0 degli anni 80 come un cucciolo di Pembroke Welsh Corgi, legandosi a una studentessa universitaria di nome Maya che lo chiama Tino. Maya \u00e8 timida, introversa e sola e Tino si prefigge come scopo nella vita di trovarle la felicit\u00e0. Dopo che Tino resta attratto dal cane di Al, un compagno di classe di Maya, i due ragazzi iniziano una relazione che sfocia nel matrimonio con tre figli. Tino crede che ora il suo scopo sia Roxy, la cagna di cui si \u00e8 invaghito, finch\u00e9 un giorno l\u2019animale va dal veterinario per non tornare mai pi\u00f9. Quando anche Tino, ormai anziano, muore, ringrazia Maya per avergli donato una delle sue vite migliori.\nBailey si reincarna in un nuovo cane meticcio verso gli anni 2000 e viene adottato da una donna che lo chiama Waffles. Il marito della donna, tuttavia, rifiuta di tenere il cane in casa e dopo qualche anno lo abbandona. Waffles parte alla ricerca di una nuova vita e raggiunge la zona di campagna dove ha trascorso le estati come Bailey, riunendosi con gioia al suo vecchio padrone Ethan che ora ha cinquant'anni e conduce una vita solitaria gestendo la fattoria dei nonni, ormai sua. Non riconoscendolo, inizialmente Ethan consegna il cane al canile ma poi cambia idea e lo reclama chiamandolo Buddy. Buddy, che ora sente di aver finalmente trovato lo scopo della sua vita, ricongiunge Ethan con una vedova Hannah e i due si sposano.\nBuddy fa capire a Ethan di essere il suo vecchio amico di infanzia eseguendo dei loro vecchi trucchi e rispondendo a comandi che gli aveva insegnato e l'uomo ha cos\u00ec modo di riabbracciarlo con gioia. Bailey ha finalmente capito che lo scopo della vita \u00e8 divertirsi, lavorare, trovare qualcuno con cui stare, non impensierirsi per il passato e vivere il presente.\nDistribuzione.\nLa pellicola \u00e8 stata distribuita nelle sale cinematografiche statunitensi il 27 gennaio 2017. In Italia \u00e8 stata distribuita in anteprima dal 19 gennaio 2017.\nProduzione.\nNel 2015, DreamWorks ha acquisito i diritti cinematografici per il romanzo di Cameron. L'8 maggio 2015 \u00e8 stato annunciato che Lasse Hallstr\u00f6m diriger\u00e0 il film. Il 5 agosto 2015, Britt Robertson, KJ Apa e Dennis Quaid si sono uniti al cast. Il 18 settembre 2015, Pooch Hall \u00e8 stato scelto per il film. Il 15 ottobre 2015, Bradley Cooper si \u00e8 unito al cast per interpretare la voce interiore del cane. Alla fine fu sostituito da Josh Gad. Le riprese sono iniziate il 17 agosto 2015.\nAccoglienza.\nBox office.\n\"Qua la zampa!\" ha incassato $ 64,5 milioni negli Stati Uniti e in Canada e $ 139,5 milioni in altri territori per un incasso globale di $ 204 milioni, contro un budget di produzione di soli $ 22 milioni.\nNel Nord America \u00e8 stato distribuito insieme a \"\" e \"Gold\" , ed \u00e8 stato proiettato da 3.050 teatri nel suo weekend di apertura. Ha guadagnato $ 466.000 dalle anteprime del gioved\u00ec sera e $ 5,3 milioni il primo giorno. Ha finito per debuttare a $ 18,2 milioni, finendo al secondo posto al botteghino dietro il secondo fine settimana della stessa \"Split\" della Universal. Il film ha perso il 40,6% nel suo secondo fine settimana, incassando $ 10,8 milioni e terminando al terzo posto al botteghino.\nRisposta critica.\nSecondo il sito di aggregazione di recensioni Rotten Tomatoes, il 35% dei critici ha dato al film una recensione positiva basata su 142 recensioni e una valutazione media di 4,8 / 10. Il consenso dei critici del sito dice: \" \"Qua la zampa!\" offre una miscela imbarazzante di sentimento zuccherino e sofferenza canina che tocca le corde del cuore degli amanti degli animali con spudorato senso di abbandono\".\nSu Metacritic, il film ha un punteggio di 43 su 100 basato su 32 critici, che indica \"recensioni miste o medie\". Le audience intervistate da CinemaScore hanno dato al film un voto medio di \"A\" su una scala da A + a F.\nHome media.\n\"Qua la zampa!\" \u00e8 stato pubblicato su digital HD il 18 aprile 2017, ed \u00e8 stato seguito da una release su Blu-ray e DVD il 2 maggio 2017, da Universal Pictures Home Entertainment. Il film ha superato la classifica delle vendite home video per la settimana terminata il 7 maggio 2017.\nSequel.\nIl 21 giugno 2017, il CEO di Amblin Entertainment, Michael Wright, annunci\u00f2 che un sequel era in fase di sviluppo. Il 26 agosto 2018, Universal inizi\u00f2 la produzione del seguito, il quale venne diretto da Gail Mancuso, ed usc\u00ec 17 maggio 2019. Oltre a Quaid e Gad che riprendono i rispettivi ruoli, il cast introduce anche Marg Helgenberger, Betty Gilpin, Kathryn Prescott e Henry Lau."}
{"id": "6216137", "revid": "599013", "url": "https://it.wikipedia.org/wiki?curid=6216137", "title": "Youssef A\u00eft Bennasser", "text": "Carriera.\nClub.\nCresciuto calcisticamente nel , dopo aver giocato sia per la formazione giovanile che per quella riserve, ha esordito con la prima squadra il 3 agosto 2015 contro il , nell'incontro di Ligue 2 terminato per 0-0. Il 28 novembre 2015 segna la sua prima rete da professionista nella partita vintata per 3-1 contro il . Al termine della stagione la squadra si aggiudica il campionato di Ligue 2 e di conseguenza la promozione.\nNell'estate del 2016 viene acquistato dal , firmando un contratto di 5 anni, ma viene lasciato in prestito al Nancy, che si appresta ad una stagione da neopromossa in Ligue 1: Bennasser mette insieme 26 presenze e 3 reti nella sua prima stagione nel massimo campionato francese, che la squadra termina pe\u00f2 al 19\u00ba posto, retrocedendo dopo un solo anno.\nIl 18 agosto 2017 il Monaco lo cede nuovamente in prestito, al , militante in Ligue 1. In quella stagione totalizza 29 presenze tra tutte le competizioni, con la squadra che conquista la salvezza grazie al 16\u00ba posto in campionato e arriva fino alle semifinali di Coppa di Francia, venendo per\u00f2 eliminata dal .\nLa stagione successiva \u00e8 al Monaco, facendo il proprio esordio con la nuova casacca il 2 settembre 2018, a pi\u00f9 di due anni dall'acquisto del suo cartellino, nella partita di Ligue 1 contro l'. Il 24 ottobre effettua anche il suo esordio nelle competizioni continentali, nel pareggio per 1-1 del Monaco contro il alla terza giornata della fase a gironi di Champions League. Dopo aver giocato 18 partite per il Monaco in quella stagione, il 31 gennaio 2019 viene ceduto in prestito al .\nTerminata la stagione torna nuovamente al Monaco ma viene ceduto in prestito con diritto di riscatto al per l'annata 2019-2020. Aveva messo insieme 16 presenze tra Ligue 1, Coppa di Francia e Coupe de la Ligue prima che la pandemia di COVID-19 interrompesse le competizioni calcistiche francesi. Il Bordeaux decide di non riscattare Bennasser al termine del prestito e a fine stagione ritorna quindi al Monaco.\nNazionale.\nHa esordito in Nazionale nel 2016, in un'amichevole contro l', subentrado al 72 a Fay\u00e7al Fajr. Viene successivamente convocato per la Coppa d'Africa 2017, nella quale giocher\u00e0 solamente la partita del girone contro il , vinta per 3-1. La nazionale terminer\u00e0 la competizione con la sconfitta ai quarti di finale contro l'. Nel 2018 viene convocato per i mondiali in Russia (competizione a cui la nazionale marocchina mancava da 20 anni ma non giocher\u00e0 nessuna partita nella competizione. Nel 2019 viene convocato nuovamente per la Coppa d'Africa, nella quale giocher\u00e0 la prima e la terza partita del girone, contro e , e vedr\u00e0 dalla panchina la sconfitta contro il ai quarti di finale."}
{"id": "6216141", "revid": "2039709", "url": "https://it.wikipedia.org/wiki?curid=6216141", "title": "Bonner H\u00fctte", "text": "La Bonner H\u00fctte, anche conosciuta come \"Pfannhornh\u00fctte\" (traducibile in italiano come \"malga del Corno di Fana\"), si trova a 2.340 m s.l.m. sotto al Corno di Fana, vicino al confine con il Tirolo orientale austriaco e a Dobbiaco in Alto Adige. La sua riapertura ha avuto luogo il 30 giugno del 2007.\nStoria.\nLa costruzione della malga si ha nel 1893 da parte della sezione \"Alta Pusteria\" del \"Deutscher und \u00d6sterreichischer Alpenverein\" (Du\u00d6AV). Nel 1896 la sezione di Bonn si assunse i costi di gestione. Il 23 agosto 1897, la Bonner H\u00fctte \u00e8 stata inaugurata. Dopo la prima guerra mondiale, l'Alto Adige divenne territorio italiano e quindi la malga venne espropriata e utilizzata fino al 1971 per scopi militari. In seguito venne abbandonata.\nNel 2001 i resti della Bonner H\u00fctte entrano in possesso del comune di Dobbiaco, che dopo alcuni anni di lavoro \u00e8 riuscito a mettere a nuovo la malga. Questa ora pu\u00f2 ospitare 25 persone per la notte."}
{"id": "6216142", "revid": "1305772", "url": "https://it.wikipedia.org/wiki?curid=6216142", "title": "Middle of the road", "text": ""}
{"id": "6216144", "revid": "125071407", "url": "https://it.wikipedia.org/wiki?curid=6216144", "title": "Khalid Bouta\u00efb", "text": "Carriera.\nClub.\nHa sempre giocato nel campionato francese arrivando ad esordire in Ligue 1 nel 2015, vestendo la maglia del Gaz\u00e9lec Ajazccio.\nNazionale.\nHa esordito in Nazionale nel 2016, venendo poi convocato per la Coppa d'Africa 2017."}
{"id": "6216146", "revid": "339392", "url": "https://it.wikipedia.org/wiki?curid=6216146", "title": "Nave militare", "text": ""}
{"id": "6216150", "revid": "726373", "url": "https://it.wikipedia.org/wiki?curid=6216150", "title": "Festival internazionale del cinema di Guadalajara", "text": "Il Festival internazionale del cinema di Guadalajara (in spagnolo \"Festival Internacional de Cine de Guadalajara\") \u00e8 un festival cinematografico messicano fra i pi\u00f9 importanti dell'America Latina. \u00c8 stato fondato nel 1986 da alcuni registi ispanici fra i quali Guillermo del Toro. Ogni anno nel mese di marzo, la citt\u00e0 di Guadalajara ospita una rassegna cinematografica della durata di una settimana al termine della quale vengono assegnati i premi Mayahuel (Mayahuel \u00e8 una divint\u00e0 azteca che fece dono dell'amore al genere umano).\nProgramma.\nLe sezioni competitive del festival riguardano esclusivamente il cinema iberoamericano e il cinema messicano. Viene inoltre dato ampio spazio alle conferenze pubbliche con i registi e gli attori dei film in concorso. \nAll'interno della cornice del festival si svolge il \"Mercado de Cine Iberoamericano\", il \"Guadalajara Film Market &amp; Producers\" e il \"March\u00e9 du Film\" del Festival di Cannes. Si tratta di eventi di mercato e di marketing nei quali si concludono accordi inerenti alla produzione e alla distribuzione dei prodotti cinematografici."}
{"id": "6216151", "revid": "331521", "url": "https://it.wikipedia.org/wiki?curid=6216151", "title": "Aziz Bouhaddouz", "text": "Carriera.\nClub.\nNato in Marocco e cresciuto in Germania, ha sempre giocato nel campionato tedesco fino al 22 agosto 2018, giorno del suo trasferimento all'. La stagione seguente ritorna in Germania.\nNazionale.\nHa esordito in Nazionale nel 2016, venendo poi convocato per la Coppa d'Africa 2017. Viene convocato per i Mondiali 2018, dove nella prima partita della selezione nordafricana decide in negativo la sfida contro l'Iran, segnando l'autogol che d\u00e0 la vittoria all'Iran all'ultimo minuto. Dopo il mondiale non viene pi\u00f9 convocato."}
{"id": "6216156", "revid": "458786", "url": "https://it.wikipedia.org/wiki?curid=6216156", "title": "Baciro Cand\u00e9", "text": "Carriera.\n\u00c8 stato il commissario tecnico della propria Nazionale tra il 2001 e il 2009, prima di ritornare sulla panchina in vista della Coppa d'Africa 2017."}
{"id": "6216157", "revid": "1573940", "url": "https://it.wikipedia.org/wiki?curid=6216157", "title": "Centro Meridiana", "text": "Il Centro Meridiana \u00e8 un complesso polifunzionale costituito da tre torri indipendenti di forma radiale progettate dall'architetto genovese Renzo Piano sito nella citt\u00e0 di Lecco in Lombardia. \nLa costruzione degli edifici e dell'area adiacente che ospita il grande parco urbano costituisce il principale intervento di riqualificazione di una zona strategica del tessuto urbano a ridosso del centro storico un tempo occupata dalle Acciaierie del Caleotto, un'importante industria del territorio. \nCaratteristiche progettuali.\nIl complesso sorge su un'area di 53.000\u00a0m\u00b2 con un parco urbano piantumato a verde di 32.000\u00a0m\u00b2, una grande piastra rettangolare che si sviluppa su tre livelli per ospitare una galleria commerciale oltre ad un ipermercato per una superficie di 36.000\u00a0m\u00b2. Ai piani interrati un grande parcheggio che ospita oltre 2.000 posti auto. I tre principali edifici di dieci piani ad uso direzionale e residenziale si elevano attorno ad una piazza rotonda, fulcro delle attivit\u00e0 del centro. Le facciate strutturali sono a tutto vetro colorato in pasta verde con aperture a sporgere e ad anta e coprono un'area di oltre 8000 m\u00b2.\nDi notevole interesse sono le cinque suggestive sculture mobili realizzate in alluminio situate sulla sommit\u00e0 delle torri dal titolo \"Dialogo con le nuvole\", opera dello scultore giapponese Susumu Shingu, che lo sovrastano. Esse infatti hanno la funzione di indicare la direzione del vento muovendosi indipendentemente."}
{"id": "6216160", "revid": "31886", "url": "https://it.wikipedia.org/wiki?curid=6216160", "title": "Evippa rajasthanea", "text": "Evippa rajasthanea \u00e8 un ragno appartenente alla famiglia Lycosidae.\nEtimologia.\nIl nome deriva dallo stato indiano di rinvenimento degli esemplari: il Rajasthan.\nCaratteristiche.\nIl prosoma \u00e8 pi\u00f9 lungo che largo, strozzato nella parte frontale. Somiglia ad \"E. praelongipes\" , ma ne differisce per tre peculiarit\u00e0: \nLe femmine hanno il \"bodylenght\" (prosoma + opistosoma) di 13,00 millimetri (5,8 + 7,5).\nDistribuzione.\nLa specie \u00e8 stata reperita nell'India settentrionale: sono stati rinvenuti esemplari nel villaggio di Mandore, nei pressi di Jodhpur, appartenente allo stato del Rajasthan.\nTassonomia.\nLa descrizione originaria definisce questi esemplari come \"Evippa rajasthaneus\"; per concordare con \"Evippa\" che \u00e8 di genere femminile il nome \u00e8 stato cambiato con l'attuale \"Evippa rajasthanea\". \nAl 2017 non sono note sottospecie e dal 1980 non sono stati esaminati nuovi esemplari."}
{"id": "6216166", "revid": "96758", "url": "https://it.wikipedia.org/wiki?curid=6216166", "title": "Jos\u00e9 Vicente S\u00e1nchez", "text": ""}
{"id": "6216169", "revid": "124123", "url": "https://it.wikipedia.org/wiki?curid=6216169", "title": "Hanna Schwarz", "text": "Biografia.\nHa studiato in Amburgo, a Folkwang Universit\u00e4t ed in Hannover dove debutta nel 1970 in Die Walk\u00fcre.\nInsegna canto ad Amburgo."}
{"id": "6216170", "revid": "767487", "url": "https://it.wikipedia.org/wiki?curid=6216170", "title": "Papa Mass\u00e9 Fall", "text": "Biografia.\n\u00c8 il fratello minore dell'arbitro Ousmane Fall.\nCarriera.\nClub.\nHa sempre giocato nel campionato spagnolo.\nNazionale.\nSenegalese di nascita ma di origini guineensi, ha esordito con la Nazionale della Guinea-Bissau il 4 giugno 2016 nella partita contro lo Zambia, decisiva ai fini della qualificazione alla Coppa d'Africa 2017 in Gabon: Mbaye, ormai ritiratosi da un anno e solo preparatore dei portieri del Polideportivo Aguadulce, in quarta serie spagnola, venne convocato su raccomandazione dell'amico Emmanuel Mendy dal CT Baciro Cand\u00e9 per sopperire alla squalifica del titolare Jonas Mendes e dotato di un passaporto guineense appena 24 ore prima della sfida; i \"Licaoni\" vinsero per 3-2 al 97' con un gol di Toni Silva, qualificandosi per la prima volta nella loro storia ad una competizione internazionale. Viene poi convocato per la Coppa d'Africa come secondo portiere."}
{"id": "6216196", "revid": "85141447", "url": "https://it.wikipedia.org/wiki?curid=6216196", "title": "P.M.", "text": ""}
{"id": "6216203", "revid": "767487", "url": "https://it.wikipedia.org/wiki?curid=6216203", "title": "Liegi-Bastogne-Liegi 1963", "text": "La Liegi-Bastogne-Liegi 1963, quarantanovesima edizione della corsa, fu disputata il 5 maggio 1963, su un percorso totale di 237\u00a0km. Fu vinta dal belga Frans Melckenbeeck, giunto al traguardo con il tempo di 5h26'28\", alla media di 37,179\u00a0km/h, precedendo Pino Cerami e Vittorio Adorni. \nI corridori che portarono a termine la gara sul traguardo di Liegi furono 50."}
{"id": "6216211", "revid": "132266", "url": "https://it.wikipedia.org/wiki?curid=6216211", "title": "Personale marittimo", "text": ""}
{"id": "6216212", "revid": "106908", "url": "https://it.wikipedia.org/wiki?curid=6216212", "title": "Middle of the road (musica)", "text": "Per middle of the road (spesso abbreviato con l'acronimo MOR) si intende un formato radiofonico destinato a una fascia demografica di et\u00e0 avanzata. \nCaratteristiche.\nLa sigla, spesso definita un sinonimo di adult contemporary music (AOR), \u00e8 stata oggetto di svariate interpretazioni. Secondo alcuni, essa sarebbe un termine dell'industria musicale con cui si definiscono le ballate e la musica leggera mentre altri la considerano un \"genere di canzoni dall'andamento rilassato e una melodia molto prominente\". Qualcuno distingue il middle of the road dalla musica adult contemporary considerando quest'ultima destinata a una fascia di et\u00e0 pi\u00f9 giovane.\nFra i molti artisti che sono stati classificati MOR figurano Frank Sinatra, Barbra Streisand, C\u00e9line Dion, Whitney Houston, Lloyd Webber, Elton John, Benny Goodman e Glenn Miller. Importante industria discografica citata fra le produttrici di musica MOR \u00e8 la Tin Pan Alley."}
{"id": "6216213", "revid": "729019", "url": "https://it.wikipedia.org/wiki?curid=6216213", "title": "Battaglia di Prevesa (1911)", "text": "La battaglia di Prevesa, combattuta nel settembre 1911, fu la prima battaglia navale durante la guerra italo-turca. Cinque navi da guerra italiane si scontrarono con cinque vascelli ottomani al largo del porto greco di Prevesa (, pi\u00f9 correttamente traslitterato in \"Preveza\"). Nel corso di due giorni, quattro delle navi turche coinvolte furono affondate o catturate e il castello e la citt\u00e0 stessa furono bombardati.\nLa battaglia.\nIl 29 settembre, subito dopo l'inizio della guerra, la flotta italiana nel mar Ionio inizi\u00f2 la caccia alle navi da guerra ottomane. Attorno alle 16:00, circa un'ora dopo la dichiarazione ufficiale di guerra, cinque cacciatorpediniere italiane sotto il comando del principe Luigi Amedeo avvistarono due torpediniere nemiche nelle acque tra Corf\u00f9 e Prevesa. Pur in inferiorit\u00e0 numerica, gli ottomani aprirono il fuoco ma subito dopo scelsero di fuggire senza aver messo a segno alcun colpo. La torpediniera ottomana \"Tokat\" si diresse verso nord inseguita da tre cacciatorpediniere, mentre l\"'Anatolia\" (o \"Antalya\") si diresse sud, inseguita dalle restanti due navi italiane. Dopo alcuni scambi di colpi il \"Tokat\" si aren\u00f2 nei pressi di Nicopoli d'Epiro. Era stato colpito quindici volte, aveva preso fuoco e fu completamente distrutto da ulteriori bordate delle navi italiane. Nove uomini rimasero uccisi, tra cui il capitano della nave. L'\"Anatolia\" fu invece in grado di sfuggire ai suoi inseguitori senza subire danni.\nIn questo primo impegno oltre 100 granate da 76 mm furono sparate dagli italiani, quindi tre delle cacciatorpediniere proseguirono con la loro azione di pattugliamento, mentre l\"'Artigliere\" e la \"Corazziere\" proseguirono per Prevesa dove arrivarono un paio di ore pi\u00f9 tardi. Quella notte un ufficiale della \"Corazziere\" sbarc\u00f2 in segreto a terra per spiare le difese turche prima dell'attacco previsto per la mattina seguente. Altre due torpediniere ottomane erano nel porto, la \"Alpagot\" e la \"Hamid-Abad\", mentre la citt\u00e0 era protetta dalla vecchia fortezza di \"Agios Andreas\" (), armata con venticinque moderni pezzi di artiglieria.\nQuando il giorno dopo, il 30 settembre, inizi\u00f2 l'attacco, gli italiani impegnarono prima le torpediniere turche, che vennero affondate rapidamente e senza subire danni o vittime. Tutti i membri degli equipaggi ottomani riuscirono ad abbandonare le loro navi e a mettersi in salvo, tranne un uomo. Nelle acque antistanti il porto di Prevesa era stato anche incagliato uno yacht armato, di nome \"Tarablus\" e i marinai italiani se ne impossessarono, sotto il fuoco proveniente dai civili sulla riva. Il Corazziere spar\u00f2 quindi contro i turchi e li spazz\u00f2 via. Le truppe ottomane nel castello furono completamente colte di sorpresa dall'attacco e non offrirono alcun aiuto nella difesa della citt\u00e0 anche se gli italiani spararono settantasei colpi sulla fortezza e ne danneggiarono pesantemente la sua parete sul mare. Dopo un impegno di quarantacinque minuti, le due cacciatorpediniere salparono verso acque amiche con al seguito il loro bottino."}
{"id": "6216218", "revid": "619191", "url": "https://it.wikipedia.org/wiki?curid=6216218", "title": "Nyanko days", "text": ""}
{"id": "6216221", "revid": "110157", "url": "https://it.wikipedia.org/wiki?curid=6216221", "title": "L'impareggiabile Sophy", "text": "L'Inarrestabile Sophy o Sophy la grande (\"The Grand Sophy\") \u00e8 un romanzo della scrittrice inglese Georgette Heyer.\nTrama.\nSir Horace Stanton-Lacy deve partire per affari in Brasile e gli si rende necessario lasciare sua figlia Sophy alle cure della sorella, Lady Elizabeth Ombersley. Ella vive a Londra col marito, Lord Ombersley, e i figli Charles, Cecilia, Hubert, e altri cinque figli pi\u00f9 piccoli.\nCharles, avendo ereditato un titolo e una grande fortuna da un lontano prozio, di fatto comanda in casa su tutto con grande severit\u00e0, anche perch\u00e9 oberato dai forti debiti di gioco contratti dal padre. \u00c8 fidanzato con Miss Eugenia Wraxton, fanciulla di buona famiglia, molto rigida in fatto di convenzioni sociali ed educazione.\nNessuno di loro vede di buon occhio l\u2019arrivo di Sophy, una ragazza che si rivela da subito molto adorabile, ma fin troppo vivace ed abituata da un padre assente ed incurante a fare quello che vuole in barba alle convenienze.\nSophy \u00e8 anche una ragazza intelligente e vede subito le cose che non vanno in casa degli zii: Charles ed Eugenia sono fidanzati, pur non amandosi, perch\u00e9 apparentemente accomunati dal loro perbenismo; Hubert \u00e8 vittima di uno strozzino perch\u00e9 ha contratto debiti di gioco e non osa parlarne col fratello maggiore; Cecilia, inizialmente promessa a Lord Charlbury, si \u00e8 invaghita di Augustus Fawnhope, un giovane di buona famiglia, ma privo di sostanza e di reddito, e che non incontra certo il favore della famiglia Ombersley.\nCon saggezza, stratagemmi e qualche bugia qua e l\u00e0, Sophy riuscir\u00e0 a salvare Hubert dagli usurai, riunire Cecilia a Lord Charlbury e a salvare Charles dal matrimonio con la vuota Eugenia; e, anche se non in programma, trover\u00e0 anche un marito adatto per s\u00e9."}
{"id": "6216224", "revid": "486946", "url": "https://it.wikipedia.org/wiki?curid=6216224", "title": "Costantino Imperatore (Milano)", "text": ""}
{"id": "6216249", "revid": "1543377", "url": "https://it.wikipedia.org/wiki?curid=6216249", "title": "Pietramaggiore", "text": "Pietramaggiore (o \"Pietra Majure\") era un luogo fortificato di cui si hanno notizie a partire dall'epoca normanna nell'attuale territorio comunale di San Giorgio La Molara. Rimangono pochissimi ruderi del castello, posti sulla cima di una roccia isolata (chiamata appunto \"Castello\"). Attorno alla roccia di Pietramaggiore la suddivisione delle campagne sembra mostrare i residui di una centuriazione di et\u00e0 romana.\nStoria.\nPietramaggiore trasse il suo nome dalla propria collocazione, e in contrapposizione a \"Petra pulcina\", cio\u00e8 Pietrelcina: entrambi gli insediamenti erano pertinenza della contea di Ariano.\nPietramaggiore appare menzionata pi\u00f9 volte nel \"Chronicon Beneventanum\" nel contesto degli scontri fra il conte Rainulfo di Alife e il re Ruggero II di Sicilia. Nel 1137 risultava tenuta dal barone Roberto, che era un vassallo di Ruggero, conte di Ariano ma fu soggiogato dal conte Rainulfo. L'anno seguente Rainulfo si accamp\u00f2 nelle vicinanze di Pietramaggiore allo scopo di andare a soccorrere il castello di Apice dall'assedio che vi minacciava re Ruggero, accampato presso il Ponte Valentino. Verso ottobre quest'ultimo, procedendo da Benevento verso San Severo (presso l'odierna San Marco dei Cavoti), prese il castello di Morcone e, in seguito, sia il castello di San Giorgio la Molara che quello di Pietramaggiore.\nNel Catalogo dei baroni che dovevano mettere a disposizione forze armate per la spedizione in Terra santa al tempo del re Guglielmo II si legge che la corte, all'epoca, teneva il feudo di Pietramaggiore, gi\u00e0 possedimento di Ugo figlio di Fulgerio, e Simone figlio di Ruggero. Il primo possedeva alcuni villani a Pietramaggiore e deteneva anche il vicino centro fortificato di Sant'Andrea.\nNel 1269 re Carlo I d'Angi\u00f2, nel timore di incursioni da parte dei Saraceni di Lucera, diede ordine a pi\u00f9 \"universitates\" di inviare guastatori e soldati per la ristrutturazione del castello di Crepacuore (ubicato all'altezza del valico di San Vito, presso Faeto) e di farli radunare il 14 luglio. Fra i destinatari di tale ordine c'\u00e8 anche Pietramaggiore, che dovette inviare tre soldati e otto guastatori. Tali numeri, confrontati con quelli dovuti da altri castelli, suggeriscono che Pietramaggiore avesse notevoli dimensioni.\nPietramaggiore appare nella lista dei luoghi facenti parte del contado beneventano in una bolla di papa Clemente VI del 1350, che doveva servire a chiarire i confini dell'enclave pontificia di Benevento con il Regno di Napoli.\nNel 1440, al tempo delle guerre fra Alfonso V d'Aragona e Renato d'Angi\u00f2 per la successione al trono napoletano, si trovavano a Pietramaggiore due capitani mercenari, chiamati Bozzo e Rosso Danese, al soldo di Alfonso: il primo con cinquanta lance, il secondo con trecento fanti. Tuttavia, esasperati dalla lunga serie di paghe non ricevute, i capitani si offrirono di porsi al servizio di Renato inviandogli, mentre lasciava la vicina Paduli, due cavalli e sei tazze d'argento. Renato li accolse volentieri.\nL'\"Obituarium S. Spiritus\" (1198 con espansioni successive), riporta l'esistenza di una \"Parochia S. Martini, et S. Nicolai de Petra maiori\". La chiesa, dipendente dalla diocesi di Ariano, era retta da un arciprete, o abate: il titolo di Abate rurale di Pietramaggiore esisteva ancora all'inizio del XX secolo.\nIl terremoto del 1456 deve aver arrecato gravi danni al castello di Pietramaggiore. Probabilmente il luogo abitato si ridusse a un semplice casale. Nel 1489, comunque, la \"terra\" (abitata) di Pietramaggiore appariva ancora fra quelle facenti parte della contea di Morcone, nel testamento con cui Onorato Gaetani d'Aragona la lasciava al nipote Giacomo Maria.\nNel 1535 Pietramaggiore invece era chiamato \"feudo\": entro questo periodo il luogo era divenuto stabilmente pertinenza della \"universitas\" di San Giorgio La Molara. Infatti nel 1539 l'allora conte di Morcone, Scipione Carafa, pagava le tasse per tale feudo gi\u00e0 considerato parte del territorio di San Giorgio. E nel 1549 il Carafa, dopo una vertenza con la \"universitas\", concedeva ai cittadini l'utilizzo agricolo dei feudi a lui appartenenti di Pietramaggiore e di Sant'Andrea, gi\u00e0 citato, dietro pagamento di un terraggio. A quel punto essi risultavano disabitati e comprendevano il bosco di Mazzocca, poi molto ridotto dalle coltivazioni.\nDi nuovo nel 1569 il Carafa vendette la \"terra\" di San Giorgio e i \"feudi\" di Pietramaggiore e Sant'Andrea a Ferrante de Palma. Tali due feudi, in seguito, non appaiono mai disgiunti da San Giorgio La Molara. Una descrizione del luogo risalente al 1639, confermando che il luogo \u00e8 disabitato, informa che del castello restavano soltanto i ruderi. I resti della chiesa e del castello erano ancora visibili nel XVIII secolo.\nNel 1810 Il cardinale Fabrizio Ruffo di Bagnara ebbe una lite con l'amministrazione comunale di San Giorgio La Molara: nel 1801, prima dell'emanazione delle leggi eversive della feudalit\u00e0, re Ferdinando I aveva donato al cardinale San Giorgio La Molara con le sue pertinenze. Dopo l'emanazione di tali leggi, l'amministrazione comunale ritenne di avere pertinenza sui fondi rurali, inclusi Pietramaggiore e Sant'Andrea; ma alla fine il cardinale ebbe la meglio.\nNel 1956 avvenne un controverso episodio: durante le riprese del film Sangue di zingara di Marcello Albani, per girare una scena venne fatto saltare un antico ponte sopravvissuto fra i ruderi del castello di Pietramaggiore."}
{"id": "6216250", "revid": "834", "url": "https://it.wikipedia.org/wiki?curid=6216250", "title": "Chasuyama (Aichi)", "text": ""}
{"id": "6216256", "revid": "599013", "url": "https://it.wikipedia.org/wiki?curid=6216256", "title": "Chiesa di San Pietro (Quarazze)", "text": "La chiesa di San Pietro \u00e8 una chiesa di origine carolingia che si trova nel comune di Tirolo, lungo la strada tra Castel Tirolo e Castel Torre.\nStoria.\nEssa \u00e8 probabilmente una delle pi\u00f9 antiche chiese della zona arrivate fino a noi: restauri e analisi archeologiche fanno risalire l'edificio attuale all'VIII-IX secolo ma sotto la chiesa sono stati trovati resti di costruzioni precedenti del V secolo.\nLe prime citazioni documentate di San Pietro risalgono al 1178 quando era una chiesa privata dei conti di Burgusio-Vanga. Nel 1287 fu donata da Mainardo II all'abbazia di Stams.\nDurante il XV secolo fu costruita la navata settentrionale della chiesa, che all'inizio serviva come cappella separata per il cimitero che circonda la chiesa, ma fu in seguito unita ad essa abbattendo il muro che le separava.\nNel XVII secolo fu costruita una nuova cappella cimiteriale a due piani.\nFino al 1787, San Pietro era la parrocchia di riferimento di Quarazze (frazione di Merano), alcuni specifici masi di Lagundo, Tirolo e Rifiano, e addirittura Plan (frazione di Moso in Passiria) distante varie ore a piedi. In seguito alla riforma Giuseppina le parrocchie della zona furono riviste e san Pietro perse la sua importanza.\nStruttura.\nLa chiesa ha una struttura a croce latina con il campanile posto sopra il transetto e l'abside poligonale. Importanti sono gli affreschi esterni e interni che spaziano dal periodo romanico a quello barocco\nAll'interno sull'abside si trova un affresco di Cristo in Mandorla e altre rappresentazioni evangeliche risalenti al 1380. Altri affreschi si trovano anche sulla parete sud della navata, tra cui una rappresentazione dell'apostolo Paolo.\nL'altare risale all'alto medioevo ed \u00e8 composto da quattro colonnine. Coperto per lungo tempo da sovrapposizioni barocche, \u00e8 stato scoperto durante i restauri.\nSotto la navata settentrionale \u00e8 stata trovata una tomba di et\u00e0 tardo antica, accessibile da una botola di legno.\nAll'esterno, sulla parete meridionale della chiesa, sono presenti altri affreschi di santi: Cristo tra San Pietro e San Paolo (1100), Santa Caterina (1380), San Michele (XIII secolo) e Santa Barbara (1400). Sul lato est a fianco dell'abside c'\u00e8 un affresco di San Cristoforo del XIV secolo."}
{"id": "6216257", "revid": "144796", "url": "https://it.wikipedia.org/wiki?curid=6216257", "title": "Liguri Statielli", "text": ""}
{"id": "6216258", "revid": "536103", "url": "https://it.wikipedia.org/wiki?curid=6216258", "title": "Omotetramero", "text": ""}
{"id": "6216259", "revid": "380453", "url": "https://it.wikipedia.org/wiki?curid=6216259", "title": "Atom Trefl Sopot 2015-2016", "text": "Questa voce raccoglie le informazioni riguardanti l'Atom Trefl Sopot nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica"}
{"id": "6216266", "revid": "599013", "url": "https://it.wikipedia.org/wiki?curid=6216266", "title": "Inosim", "text": "Inosim fu un insediamento di et\u00e0 fenicio-punica e romana situato nell'isola di San Pietro, in territorio di Carloforte, provincia del Sud Sardegna.\nStoria.\nL'isola fu frequentata sin dal periodo prenuragico e nuragico come testimoniato dalla presenza di domus de janas e nuraghi. Intorno all'VIII secolo a.C. i fenici edificarono un insediamento stabile, dotato di un porto, nei pressi dell'odierna Torre di San Vittorio. Il toponimo Inosim significa isola degli sparvieri. L'isola fu successivamente occupata dai punici; il loro insediamento con resti di fortificazioni, un tempio e una necropoli \u00e8 stato individuato nella parte nord di Carloforte.\nFrequentata dai romani, le tracce di presenza umana scompaiono a partire dall'alto medioevo."}
{"id": "6216267", "revid": "1829756", "url": "https://it.wikipedia.org/wiki?curid=6216267", "title": "Italian Broadcasting Corporation", "text": "Italian Broadcasting Corporation (acronimo: IBC) \u00e8 stata una emittente radiofonica italiana, la prima radio pirata italiana operante su onde corte.\nNella sua prima versione, esistita dal 1979 al 1983, disponeva di trasmettitori propri a bassa potenza, mentre con la rinascita avvenuta a gennaio 2016, a partire da quell'anno e fino al 2018 trasmetteva la sua programmazione attraverso trasmettitori di operatori terzi a potenza pi\u00f9 elevata (in particolare quello di Radio Channel 292 da Rohrbach Waal, in Baviera, regione situata a sud della Germania, e quello della WRMI - Radio Miami International da Okeechobee, in Florida, negli Stati Uniti d'America), a cui si sono aggiunte (per un periodo incluso tra novembre 2017 e maggio 2018) Radio CJSC da Gavar, in Armenia, Shortwaveservice da Tashkent in Uzbekistan nel mese di ottobre del 2018, Spaceline Bulgaria da Kostinbrod in Bulgaria il 31 ottobre 2018, e da aprile a dicembre 2018, Shortwaveservice da Kall-Krekel, nella Renania Settentrionale-Vestfalia, regione situata ad ovest della Germania. Inoltre, da fine maggio 2017 a dicembre 2018, i programmi di IBC erano diffusi anche in FM su un'emittente locale australiana (ora non pi\u00f9 attiva) che diffondeva sui 77.4 MHz nell'area di Perth (oltre che in streaming in tutto il mondo), e fino a gennaio 2018 anche in onde medie attraverso Radio Studio X, che trasmette da Momigno (PT), in Toscana, nell'Italia centrale.\nDal 15 febbraio 2020 al 6 febbraio 2022 la programmazione di IBC era trasmessa all'interno della rubrica in lingua italiana dell'operatore tedesco Shortwave Radio \"Scorribande\", emesso dal centro trasmittente di Winsen, nella Germania settentrionale in Bassa Sassonia. Da agosto 2021, in occasione dei quattro anni di vita di Shortwave Radio, l'emittente tedesca ha cambiato nome in Shortwave Gold, e Shortwave Radio \u00e8 diventato il nome di un programma trasmesso dall'emittente in questione.\nStoria.\nIBC nei suoi primi anni di vita (1979-1983).\nNata come \"Compagnia italiana di radiodiffusione\" (il cui nome fu presto mutato in \"Italian Broadcasting Corporation\") in una soffitta di un'abitazione nel centro Italia, inizi\u00f2 le trasmissioni il 3 luglio 1979 con un trasmettitore surplus militare di 10\u00a0W di potenza (ma la cui potenza effettivamente irradiata fu di poco oltre 1\u00a0W grazie alla sua antenna telescopica).\nLa prima canzone trasmessa fu \"Cercami\" dei Pooh.\nDopo le prime prove, il trasmettitore fu sostituito da uno transistorizzato da 2\u00a0W di potenza, che a sua volta pilotava uno stadio finale di ben 10\u00a0W, il tutto camuffato in una comune scatola da scarpe; questo, unito ad un dipolo a V-invertito in aperta campagna, fece la fortuna di IBC sulla frequenza di 6275\u00a0kHz, quando alla fine dello stesso anno della \"prima volta\", pi\u00f9 precisamente nel mese di settembre, iniziarono le trasmissioni regolari. Il palinsesto era comunque piuttosto limitato: 30 minuti di trasmissione settimanale, principalmente musicale, ogni domenica, ripetuta tre o quattro volte durante il giorno, in lingua italiana ed inglese. Dal mese successivo (ottobre) il palinsesto comincia ad arricchirsi di varie rubriche parlate.\nIl metodo di preparazione delle trasmissioni era e rimase sempre lo stesso: si registrava di regola il venerd\u00ec notte, in una soffitta, dove era allestito uno studio piuttosto artigianale. Si assemblavano le collaborazioni degli amici sparsi in tutta Italia, che pervenivano sotto forma di registrazioni; si pensavano rubriche, si preparava un palinsesto musicale, si leggeva Play DX: una delle caratteristiche di IBC infatti era sempre stata quella di informare i propri ascoltatori sul loro hobby preferito, il radioascolto appunto, e la collaborazione tra il bollettino milanese e l'emittente fu molto stretta; l'indirizzo di IBC era presso la redazione di quel bollettino e ogni settimana Play DX veniva letto integralmente nel corso del \"Programma DX\".\nPer rimanere nell'ambito dei programmi, la rubrica fra le pi\u00f9 attese e seguite ogni fine settimana era \"La posta degli ascoltatori\", condotta in studio da Saverio Masetti: tutte le lettere degli ascoltatori trovarono un loro spazio. Dal 2016 al 2018, con la ripresa delle trasmissioni, la rubrica andava in onda la prima settimana di ogni mese.\nCon il passare del tempo i collaboratori aumentavano, le rubriche si infittivano e l'apparato tecnico migliorava. Nel periodo del suo massimo splendore, IBC trasmetteva ogni sabato e domenica, su quattro frequenze contemporaneamente. Le bande usate erano 48, 41 e 25 metri, ed alternativamente 16 e 13 metri. Nella banda di 48 metri, per un lungo periodo, furono usate contemporaneamente due frequenze: una per diffondere le trasmissioni in italiano, l'altra per le altre lingue. La frequenza di 11585\u00a0kHz divenne per\u00f2 il fiore all'occhiello: 200\u00a0W, con una copertura a livello mondiale. Insieme venne anche l'epoca dello scambio dei programmi con altre emittenti amiche; fu cos\u00ec che in Australia sui 41 metri attraverso Radio CBN ed in Olanda sui 48 metri attraverso Radio Rastafari, IBC vedeva ripetute le proprie emissioni per quei paesi, restituendo poi il \"piacere\" attraverso i propri trasmettitori, agendo cos\u00ec da precursore ad una pratica ancora oggi diffusa tra le radio pirate.\nArriv\u00f2 anche l'indirizzo internazionale, una casella postale in Olanda, come le maggiori emittenti pirate nord-europee dell'epoca. Le trasmissioni assunsero carattere decisamente pi\u00f9 professionale e si presentarono anche ad un pubblico non soltanto italiano, dunque con emissioni anche in inglese, francese, tedesco, olandese, russo, spagnolo, greco e persiano. Fiorirono iniziative come, ad esempio, il Diploma d'ascolto ed IBC Newsletter, quest'ultimo poi naufragato.\nIBC all'epoca fu molto apprezzata e seguita. Sorsero per\u00f2 inevitabili problemi: le spese iniziarono ad essere gravose per una stazione di carattere hobbistico (che lo fu in definitiva sempre meno), basti pensare che furono ormai oltre 100 i rapporti di ricezione alla settimana (tutti confermati con cartolina QSL). Le spese per i trasmettitori furono sempre pi\u00f9 ingenti, cos\u00ec come quelli per i nastri, dove si registrarono le trasmissioni, l'elettricit\u00e0, i diplomi, le antenne. Infatti la gestione dell'emittente divenne difficoltosa; fu cos\u00ec che le trasmissioni divennero sempre pi\u00f9 irregolari, fino alla chiusura avvenuta nel 1983, appunto, per ragioni economiche.\nRinascita (2016-2018).\nDal 2016, a distanza di 33 anni dalla chiusura, prima con trasmissioni sperimentali a bassa potenza, e poi dal 2 giugno dello stesso anno attraverso il relay di Radio Channel 292 sulla frequenza di 6070\u00a0kHz dal trasmettitore di Rohrbach Waal in Germania con 10\u00a0kW di potenza (potenza nominale: 25\u00a0kW), ha ripreso le proprie trasmissioni mantenendo il nome di \"Italian Broadcasting Corporation\". Come gi\u00e0 avveniva nei primi anni ottanta, il palinsesto \u00e8 composto principalmente da rubriche destinate agli appassionati del mondo del radioascolto, della radio e delle telecomunicazioni, e da alcune rubriche musicali. Tra i programmi pi\u00f9 noti della \"nuova\" IBC, figurano \"Panorama onde corte\" (in onda ogni settimana), programma di notizie dal mondo del radioascolto e di segnalazioni d'ascolto di varie stazioni in onde lunghe, medie e corte ricevute da vari radioappassionati italiani (tratte dal sito dxfanzine.com) condotto da Manlio Candelli; \"425 DX News\" (anch'esso in onda ogni settimana), programma di notizie per radioamatori condotto da Gabriele Gaiardo IZ3GOM e in collaborazione con il bollettino dell'A.R.I. (Associazione Radioamatori Italiani) che fino all'11 novembre 2017 assumeva la denominazione \"DX Italia DX News\" ed era in collaborazione con il bollettino omonimo curato da Mario I2MQP, deceduto il 6 novembre di quell'anno, e \"La posta degli ascoltatori\", programma in onda ogni prima settimana del mese condotto da Saverio Masetti in cui lui stesso cita i rapporti d'ascolto, le lettere, i giudizi personali riguardanti le varie trasmissioni dell'emittente, le richieste per nuove trasmissioni ed i commenti degli ascoltatori inviati all'indirizzo e-mail della radio oppure attraverso le pagine Facebook e Twitter della radio stessa durante il mese precedente rispetto alla messa in onda (ad esempio nell'appuntamento di luglio vengono citati i rapporti d'ascolto inviati dagli ascoltatori durante il mese di giugno).\nDa maggio a luglio 2018, in occasione del 39\u00ba anniversario dell'inizio delle trasmissioni, IBC ha proposto ai suoi ascoltatori un concorso della durata di nove settimane. Gli ascoltatori dovevano rispondere correttamente ogni settimana a tutte e tre le domande inerenti al mondo del radioascolto e a quello dei radioamatori (le cui risposte dovevano essere inviate all'indirizzo di posta elettronica dell'emittente entro la domenica della settimana corrente). Tuttavia, nella seconda settimana di maggio sono state apportate alcune lievi modifiche al regolamento e perci\u00f2 non \u00e8 obbligatorio che gli ascoltatori dovevano rispondere alle domande in tutte le settimane di maggio e giugno, inoltre vi era anche la possibilit\u00e0 che l'ascoltatore poteva partecipare al concorso pi\u00f9 volte. Ogni settimana, per chi rispondeva in maniera esatta a tutti e tre i quesiti riguardanti il mondo del radioascolto e quello dei radioamatori, era estratto come premio una grande bandierina. Il vincitore della bandierina era proclamato nella trasmissione della settimana immediatamente successiva (cos\u00ec come venivano svelate le risposte esatte alle domande poste nella trasmissione della settimana precedente). Al termine, nella prima settimana di luglio (quando IBC ha celebrato il 39\u00ba anniversario dell'inizio delle trasmissioni avvenuto - appunto - il 3 luglio del 1979), era proclamato il vincitore del concorso (ovvero l'ascoltatore che ha risposto in maniera corretta a tutte le domande nel corso dei mesi di maggio e giugno) che ha ricevuto un premio finale consistente nella radio portatile multibanda XHDATA D-808.\nChiusura temporanea (2019).\nDal 31 dicembre 2018 e per tutto il 2019 le trasmissioni di IBC sono state sospese per motivi economici ed organizzativi.\nRinascita di IBC come rubrica in lingua italiana trasmessa da Shortwave Radio \"Scorribande\" (2020-2022).\nIl 31 gennaio 2020, \u00e8 stato annunciato da Saverio Masetti in un post sulla sua pagina Facebook che IBC, torna in onda dal 15 febbraio successivo sulle frequenze in onde corte dell'operatore tedesco Shortwave Radio (all'interno della rubrica in lingua italiana dell'emittente \"Scorribande\") nella quale tornano i principali conduttori della IBC esistita tra il 2016 e il 2018 (come Manlio Candelli, Gabriele Gaiardo IZ3GOM e lo stesso Saverio Masetti) che propongono rubriche dedicate al mondo della radio, dei BCL e dei radioamatori, oltre che a proporre repliche delle trasmissioni di IBC andate in onda dal 1979 al 2018.\nTra le rubriche di Scorribande ricordiamo: \"Panorama Onde Corte\", che come accadeva dal 2016 al 2018 \u00e8 condotto da Manlio Candelli avvalendosi della collaborazione del sito internet dxfanzine.com per la citazione degli ascolti di varie emittenti in onde lunghe, medie e corte ricevute da vari DXer italiani ma che prevede occasionalmente anche uno spazio di approfondimento su una tematica del mondo delle telecomunicazioni o su una emittente che nasce o chiude i battenti sulle onde medie e/o corte; \"Radio Amateur News\", il notiziario DX per i radioamatori realizzato in collaborazione con la sezione dell'ARI di Belluno, condotto in studio da Gabriele Gaiardo IZ3GOM (come \u00e8 sempre accaduto anche tra il 2016 e il 2018 dapprima con la denominazione \"DX Italia DX News\" e poi rinominata \"425 DX News\") e, dal 25 marzo 2020 e per un breve periodo, solitamente con la partecipazione di suo figlio Emanuele per i saluti iniziali e finali della rubrica stessa; \"Media &amp; Tech\", rubrica dedicata al mondo dei media e della tecnologia condotto da Roberto Scaglione e prodotto dalla Siciliamedia Comunicazioni di Palermo. Inoltre inizialmente era presente occasionalmente anche uno spazio in cui Saverio Masetti citava i rapporti d'ascolto di Scorribande da parte degli ascoltatori (questo spazio, in seguito, non verr\u00e0 mai pi\u00f9 proposto per mancanza di tempo nella struttura di Scorribande, infatti alcuni dei commenti degli ascoltatori sono presenti sul sito web della trasmissione).\nPer il mese di luglio 2020, le trasmissioni di \"Scorribande\" sono state sospese per la pausa estiva; le stesse sono poi tornate regolarmente in onda a partire dal successivo mese di agosto.\nDal 30 gennaio 2021 al 9 gennaio 2022, \"Radio Amateur News\" proponeva informazioni DX per i radioamatori tratte dal bollettino 425 DX News e dal sito internet ng3k.com (lette sempre da Gabriele Gaiardo), ma non pi\u00f9 dalla sezione di Belluno dell'ARI (Associazione Radioamatori Italiani).\nNella trasmissione n\u00ba 69 di Scorribande, andata in onda per la prima volta il 3 luglio 2021 e in replica nei giorni immediatamente successivi, Saverio Masetti ha annunciato che in quella data (e nelle successive repliche) andr\u00e0 in onda l'ultima puntata di \"Panorama Onde Corte\" (la n\u00ba 200, nella quale si parla di FM DX); Manlio Candelli, conduttore del programma in questione, ha annunciato che dalla trasmissione n\u00ba 70 di Scorribande (in onda dal 10 luglio successivo), il programma in questione cambier\u00e0 veste, titolo e sigla ma sar\u00e0 condotto sempre da lui. Il 10 luglio, sulla pagina Facebook di Scorribande, \u00e8 stato reso noto il nuovo titolo del programma, che \u00e8 \"Bande Rumorose\". Il programma in questione (pi\u00f9 completo rispetto al suo predecessore), che va in onda ogni settimana, si occupa di notizie sul mondo del radioascolto, di approfondimenti storici o tecnici (legati sempre al mondo della radio) e di segnalazioni di ascolti effettuati da vari appassionati italiani (in collaborazione con DX Fanzine). Dalla puntata n\u00ba 5 del programma (in onda dal 7 agosto) alla n\u00ba 31 (in onda dal 5 febbraio), \u00e8 stata aggiunta una nuova rubrica, dal titolo \"Buon Compleanno\", durante la quale venivano proposti degli annunci di identificazione di alcune emittenti (soprattutto dall'America Latina), il cui anniversario di fondazione ricade nella settimana in cui andava in onda \"Bande Rumorose\" sulle frequenze di Shortwave Gold.\nDall'estate 2021 fino all'inizio del 2022, all'interno di Scorribande venivano proposte ogni settimana repliche di alcune trasmissioni musicali andate in onda in passato su IBC - Italian Broadcasting Corporation, tra cui \"History Hit\" (programma musicale incentrato sui successi musicali di un determinato anno del trentennio 70 - 80 - 90, diverso per ogni puntata e condotto da Sara Stefanelli), e inizialmente anche \"My Chance On Air\", condotto da Adriana Paratore e dedicato alla musica emergente.\nDal 15 gennaio 2022, il programma \"Radio Amateur News\" \u00e8 stato momentaneamente sospeso in quanto Gabriele IZ3GOM, conduttore del programma in questione, si \u00e8 preso un periodo di pausa per motivi personali. Pertanto ritorna, all'interno di \"Scorribande\", per qualche settimana, la trasmissione \"Media &amp; Tech\", condotta da Roberto Scaglione, e viene abolito dopo qualche mese l'intermezzo musicale.\nChiusura delle trasmissioni di \"Scorribande\" (2022).\nNella puntata n\u00ba 99 di Scorribande, andata in onda il 29 e il 30 gennaio 2022, Saverio Masetti ha annunciato che, per una decisione presa da lui (insieme a Gabriele Gaiardo e Manlio Candelli) a causa di un forte calo di ascolti della trasmissione sulle onde corte (a fronte di una notevole crescita di ascolti per la versione in podcast disponibile sul sito internet di Scorribande), quella \u00e8 stata la penultima puntata del programma in lingua italiana di Shortwave Radio (Shortwave Gold): infatti, Scorribande ha interrotto a tempo indeterminato le proprie trasmissioni con la puntata n\u00ba 100, che \u00e8 andata in onda il 5 e il 6 febbraio 2022 sulle frequenze di Shortwave Gold; tale notizia \u00e8 stata confermata il 5 febbraio in un post pubblicato sulla pagina Facebook di Scorribande. La scaletta dell'ultima puntata \u00e8 stata peraltro parzialmente stravolta: essa inizia come di consueto con \"Bande Rumorose\", a seguire viene riproposta una puntata commemorativa di IBC - Italian Broadcasting Corporation, gi\u00e0 trasmessa a luglio dell'anno prima, per celebrare il 42\u00ba anniversario di quell'emittente ripercorrendo la sua storia.\nSchedula delle trasmissioni al momento della chiusura.\nDal 1\u00ba dicembre 2021 al 6 febbraio 2022, durante il periodo B21, \"Scorribande\" (rubrica in lingua italiana dell'operatore tedesco Shortwave Radio (ridenominato in Shortwave Gold da agosto 2021) che ereditava gran parte delle produzioni della IBC esistita tra il 2016 e il 2018), veniva trasmesso pi\u00f9 volte al giorno il sabato e la domenica per una durata di quasi 57 minuti.\nRubriche trasmesse in lingua inglese su IBC.\nI conduttori delle rubriche in inglese di IBC erano gli stessi delle rispettive versioni italiane, cio\u00e8 per \"425 DX News\" il conduttore era Gabriele Gaiardo IZ3GOM, per \"Italian Shortwave Panorama\" il conduttore era Manlio Candelli, mentre per \"Listener's Mailbox\" il conduttore era Saverio Masetti. Il conduttore di \"Jordan's Corner of Radio\" era invece Jordan C. J. Heyburn.\nIBC Digital.\nDal 2016 al 2018, negli ultimi 5 minuti di ogni trasmissione in inglese, andavano in onda trasmissioni in tecnica digitale con modulazione in MFSK-32 a 1500\u00a0Hz. Queste trasmissioni prendevano il nome di \"IBC Digital\". La trasmissione normalmente consentiva la decodifica delle notizie per radioamatori in lingua inglese (\"DX Italia DX News\", trasmissione che a novembre 2017 cambi\u00f2 nome in \"425 DX News\") e spesso anche o soltanto di alcune immagini; a ridosso del cambio d'orario (da legale a solare o viceversa), o comunque in caso di cambi di frequenze e/o di orari delle trasmissioni nel corso del periodo di ora solare o legale, era possibile decodificare, sia in italiano che in inglese, la nuova schedula delle trasmissioni (nel caso in cui \u00e8 ancora in vigore l'ora legale, era possibile decodificare la schedula delle trasmissioni in vigore nel prossimo periodo di ora solare, e viceversa). Nei primi tempi di vita della nuova IBC (2016) le trasmissioni in tecnologia digitale duravano 30 minuti e fino ad inizio 2017 erano anche in OLIVIA 16/500. Per la decodifica di IBC Digital era indicato l'uso del software FLdigi."}
{"id": "6216268", "revid": "53508", "url": "https://it.wikipedia.org/wiki?curid=6216268", "title": "IBC", "text": ""}
{"id": "6216270", "revid": "124123", "url": "https://it.wikipedia.org/wiki?curid=6216270", "title": "Ernst Boll", "text": " \nEra il fratello dello storico Franz Boll (1805-1875), con il quale ha lavorato in numerosi progetti. Ernst Boll \u00e8 ricordato per la sua vasta ricerca che coinvolge la storia naturale del Meclemburgo.\nBiografia.\nHa studiato teologia e scienze a Bonn e a Berlino, e dopo la laurea nel 1842, \u00e8 diventato un insegnante privato nella citt\u00e0 di Friedland. Nel 1846 \u00e8 stato uno dei membri fondatori di \"Vereins der Freunde der Naturgeschichte Mecklenburg\", di cui \u00e8 stato direttore degli archivi dal 1847 fino alla sua morte nel 1868. In questo periodo ha scritto molti articoli scientifici sulla geologia, petrografia, zoologia e botanica. Uno dei suoi pi\u00f9 importanti articoli era \"Die Geschichte Mecklenburgs, mit besonderer Ber\u00fccksichtigung der Culturgeschichte\", che parlava della storia di Meclenburgo.\nBoll \u00e8 stato anche attivo nella carriera politica e sostenitore delle questioni liberali. \u00c8 stato un membro di spicco del 1848 del \"Neubrandenburger Reformbewegung\", e attraverso questa confederazione \u00e8 diventato un buon amico dello scrittore Fritz Reuter (1810-1874). Dopo la sua morte nel 1868, la sua vasta collezione di rocce e fossili sono stati donati al Museo di Neubrandenburg, ma attualmente si trovano nel museo M\u00fcritzeum, vicino alla citt\u00e0 di Waren.\nDal 1992 lo stato del Meclemburgo-Pomerania Anteriore ha emesso l\"'Ernst-Boll-Umweltpreis\" (Premio Ambiente Boll Ernst)."}
